---
---
---
title: 晓梦
---







晓梦随疏钟，飘然蹑云霞。

因缘安期生注71，邂逅萼绿华注72。

秋风正无赖，吹尽玉井花。

共看藕如船，同食枣如瓜。

翩翩座上客，意妙语亦佳。

嘲辞斗诡辩，活火分新茶。

虽非助帝功，其乐莫可涯。

人生能如此，何必归故家？

起来敛衣坐，掩耳厌喧哗。

心知不可见，念念犹咨嗟。





注71安期生：秦汉时期的仙人，居于蓬莱仙山。

注72萼绿华：典出南朝梁陶弘景《真诰》。萼绿华曾夜降东晋诗人羊权的住所，赠其诗一首并金石手镯各一枚。