---
---
---
title: 新荷叶
---







薄露初零，

长宵共、永昼分停。

绕水楼台，高耸万丈蓬瀛。

芝兰为寿，

相辉映、簪笏盈庭。

花柔玉净，捧觞别有娉婷。

鹤瘦松青，

精神与、秋月争明。

德行文章，素驰日下声名。

东山高蹈注49，

虽卿相、不足为荣。

安石注50须起，要苏天下苍生。





注49东山高蹈：东山，位于今浙江上虞县，东晋谢安早年曾隐居于此。高蹈，隐居。

注50安石：谢安（320—385），字安石，陈郡阳夏（今河南太康）人，东晋名士。曾主持淝水之战大败前秦，为东晋赢得几十年和平。