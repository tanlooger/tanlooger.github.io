---
---
---
title: 转调满庭芳
---







芳草池塘，绿阴庭院，

晚晴寒透窗纱。

玉钩金锁，

管是客来唦注2。

寂寞尊前席上，

惟愁海角天涯。

能留否？酴醾注3落尽，

犹赖有梨花。

当年曾胜赏，生香熏袖，

活火分茶。

极目犹龙骄马，流水轻车。

不怕风狂雨骤，

恰才称，煮酒残花。

如今也，不成怀抱，

得似旧时那？





注2唦（shā）：语气词。

注3酴醾（túmí）：植物名。初夏开花，白色，重瓣，供观赏。