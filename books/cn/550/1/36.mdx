---
---
---
title: 青玉案
---




用黄山谷注37韵





征鞍不见邯郸路，

莫便匆匆归去。

秋正萧条何以度？

明窗小酌，暗灯清话，

最好留连处。

相逢各自伤迟暮，

独把新诗诵奇句。

盐絮家风人所许。

如今憔悴，但余双泪，

一似黄梅雨。





注37黄山谷：黄庭坚（1045—1105），字鲁直，洪州分宁（今江西修水）人，号“山谷道人”，北宋诗人。原词：“烟中一线来时路。极目送、归鸿去。第四阳关云不度。山胡新啭，子规言语，正在人愁处。忧能损性休朝暮。忆我当年醉时句。渡水穿云心已许。暮年光景，小轩南浦，同卷西山雨。”