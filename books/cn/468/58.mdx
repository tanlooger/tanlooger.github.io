---
---
---
title: 门阀类
---



族长

合族之法，因其地而异。山西尉迟氏，自唐至今，未尝分家。其法：於族中选有才行者为族长，有事则至宗祠理之。有公案，有钤记，凡族中事，皆听其一言为进止，无敢违。继任者即由前族长自举，他人不得干预。既举，定三日受事。又苏州范氏为文正公後裔，巨族也。向推一人为族长，设公案，听断一族之事。有钤记，死或他故，则更以钤记授後任。交替时必着公服，一若官之受代者然。

连江黄氏六世同居黄成富者，连江农家子也，六世同居，男女六十余，雍睦无间言，子弟各执其业。每出作田间，众妇俱往，留一妇视家，卧儿於筐，饥则乳之，不问为谁儿也。悬衣於桁，出则脱之，入则衣之，垢则澣之，不问为谁衣也。遇客至，供具饮食，家长主之，家中不闻有争言。

九经孟家山东章邱有九经孟家者，其家法：祖遗产业不得分析。每添男丁，由族长月致所应得之钱。妇丧夫者，必先问其志愿，若欲嫁，则备奁具一份，由族中为择大家嫁之；若经三年不嫁，则赠以鸦片烟具一份，吸否亦听之，月致金如故。男子令识字，读《四书》，取粗通文字，不令作帖括，惟许武试，然亦得武举而止。倘必欲仕宦者，亦听其自由，惟不得分金。族人有小过由族断之，犯大恶，即令出族而听官处置。

崑山钜族崑山钜族，明时推戴、叶、王、顾、李五姓，迨入本朝，则徐氏兄弟贵，而前此五姓少衰矣。邑人因为之语曰：「带叶黄瓜李，不如一个大荸荠。」以「带」音同「戴」，「黄」音近「王」，「瓜」音转「顾」，「荠」音近「徐」故也。

万氏门风之雄万履安，名泰，充宗、季野父也。举明崇祯丙子乡试，入国朝，服道士服，隐居不出，文行为通国模楷。有子八人，师事余姚黄梨洲，各执一艺，务令精熟。梨洲尝叹曰：「浙东门风之雄，莫过万氏。」八子名斯年、斯程、斯祯、斯昌、斯选、斯大、斯构、斯同，世称万氏八龙。斯同名最高，崑山徐氏之《读礼通考》，华亭王氏之《横云史稿》，皆其所着，而为徐、王所攘也。其解经论史之书，未经刊布者尚多。斯选，字公择。沈潜理窟，师法梨洲，兼绍蕺山、阳明之绪。年六十卒，梨洲哭之恸，曰：「甬上从游，能振蕺山之绝学，公择一人而已。」斯大，字充宗。志操介持，邃於《春秋》之礼学，明张忠烈公煌言及父执陆符死，充宗皆持服葬之。李杲堂邺嗣尝言：「说经无双，名擅八龙，昔有慈明，今见充宗，斯构，字允诚。明刘宗周殉难，其遗书皆允诚为之藏寄，全谢山称为蕺山之功臣。斯年，字祖绳。少从钱忠节公学，俄逢丧乱，剑战弧矢，遍於城市，读书不辍。既而避地屡迁，家具尽弃，悉载书卷以行。晚岁主教桃源书院，随学者资性分经授之，由是来就者日众。祖绳於二党皆恩有意，忠节死海外，收其文集，为之立嗣。斯程立学攻医，当黄宗炎行刑日，父泰与高斗魁等画策，潜载死囚代之，负宗炎冥行十里者，斯程也。斯祯，字正符。孝友性成，精研《周易》，旁治《毛诗》、《春秋》，书宗北海，诗有风人之致。斯昌负才早殁。西林觉罗仕宦之盛满洲西林觉罗氏，自步军统领鄂拜曾官祭酒後，鄂拜侄鄂尔奇、侄孙鄂容安、玄孙润祥，皆相继长戍均。润祥字补臣，有《四世司成》诗卷。西林氏自从龙入关，重侯累相，武达文通，在丰沛故家中，遣泽最远。第一辈：福伦，一等男爵；铁宝，副都统兼一等男爵；鄂尔泰，大学士一等襄勤伯。第二辈：天保，袭一等男；乌金，内阁学士礼部侍郎；鄂实，副都统，征叶尔羌阵亡，諡果壮；鄂容安，进士，官至两江总督，征伊犂阵亡，諡刚烈。第三辈：鄂岳，散秩大臣一等伯；鄂津，伊犂领队大臣。其余中外一二品官不可胜纪，如後之盛京将军都兴阿，察哈尔都统三等男爵勇毅公西凌阿，江宁将军穆腾阿，皆其族也。

范氏四世显贵汉军范文肃公文程，首建人关之议，赞襄洪业，爵为宗臣，列祖呼为老秘书。文肃子为忠贞公承谟、尚书承勳、侍郎承烈，孙为总督时崇、侍郎时纪、尚书时绶、都统时捷，曾孙为尚书宜恒，皆着名绩。

陈氏一门九列陈文简公娶长洲宋文恪公女。康熙间，文简由吏部侍郎巡抚广西，宾客入贺，宋夫人独愀然不悦者累日，曰：「一门羣从，咸列清华，我夫子乃出为粗官，令我惭颜於娣姒矣。」盖其时陈氏一门，宗伯清恪公、司空文和公、丙斋司寇、匏庐少宗伯，皆官九列，而夫人之姊妹夫太仓王相国、海宁顾侍郎、合肥李宫詹、长洲缪宫赞，亦同时以巍科清秩，比踵朝端，故夫人云然也。

安溪李氏功业国初，功业之隆莫若安溪李氏，而族中尤以李文贞公光地为最。文贞初生，族人即以伟器期之，然忌者亦时时有毁声。族中某，与剧盗李金梁通，密纠党与，据祠宇为巢穴，且时与文贞父兆庆为难。金梁以距城远，四路通达，便於遁徙，欣然从之。盗入李祠後，知为族某所为，因集族众善为辞谢。时文贞方九龄，随其父立稠人中，金梁适见之，趋摩其顶而爱之，笑谓兆庆曰：「我迁此，本无去意，今观此孩好骨相，倘让我，我便率众去，永不相犯。」兆庆讶其言不类，正诧异间，而族众乃恳兆庆许之，曰：「舍一儿以保一族，即此子他日贵达，仍当复归生我，奈何不通权以济变乎？」兆庆无计，姑以问文贞，文贞谓惟父所命。盗跃起曰：「公子言如此，事谐矣。」於是热红烛，设厚宴，讌文贞父子及其族人。族人即强兆庆领文贞行父子礼，时金梁与其妇已高坐厅事，下铺红氍毹矣。兆庆无奈行之。金梁受礼後，复出其所生子与文贞相见。盗子少文贞仅一岁，亦白皙文雅，不类绿林所产。酒阑，金梁命从者以肩舆送兆庆归，留文贞偕返故地，与其子伴读，并令文贞此後同以父称，弗从，盗曰：「翁在已从，何忽改也？」曰：「父在从父，不在奚从？」金梁怒，闭之暗室，日给一餐，使人觇之，文贞殊无苦。如是饿冻残虐者十数日，而恬静如恒，若弗觉也。其妇谓盗曰：「我相此子骨干厚，福命不浅，一切困苦，人固不忍，天亦不容，盍招其翁来，领之归，即以我子寄养。谚云「没有强盗活八十。」假有不幸，我子以同族关系，或可藉延一线，春秋超荐，若敖之鬼，其不馁尔也。」金梁然其说。越日，以柬延兆庆来，领还文贞，末以抚领己子谆谆恳请，翁慨诺之。不数日，金梁即统众盗去。频年秋末，胥有金馈兆庆，报抚子之德，兆庆皆峻却，一介弗受。未几，金梁以案发伏诛，时文贞已得科名，曳朱紫矣。盗子以附文贞故，得免於祸，遂亦以安溪世其家。迄今安溪李族，其谱系中有另支附後者，即盗裔也。

杭州宦族杭州阀阅，徐氏之外则有汪氏。汪氏在乾、嘉间极清华之盛，而学术亦一郡翘楚也。次为许氏。许氏世居横河桥，其先有为粤督幕僚者，以平一大狱，活千余人，自知当大其门，厥後果科第赫奕，一榜眼，一传胪，其门尝悬七子登科额。至为幕僚者，即学字辈之先德，尝以「学乃身之宝，儒为席上珍」十字为子孙命名次第。尚书乃普、巡抚乃钊，其第二辈也。尚书庚身，其第三辈也。之、宝二字辈寡显者，然科第未尝绝。其有留居番禺者，後亦显贵，尚书应騤、布政应鑅是也。次为吴氏。两世宦蜀，而子修提学庆坻，炯斋侍讲士监，父子入词林。次为高氏。高氏世居双陈巷，科名亦盛。家素封，好施，治家有法，自乾隆至宣统，家业未尝稍替也。

杭州徐氏杭州徐氏， 自康熙间文敬， 文穆父子以科甲起家， 冠盖相望， 名德清门， 着称於浙。 文敬公名潮， 官至吏部尚书。 文穆公名本， 官至东阁大学士。 文穆有弟（木巳）， 则任西安巡抚； 有子以煊， 则任内阁学士。他如翼燕、景憙、绍堂、绍基、昺、暲，亦皆奋迹科第，余不悉数。且有以异途进者，如承恩之以监生官安徽巡抚，尤为当时所仅见。及经咸、同兵燹以後，户口既希，科第亦稍替，仅有印香舍人名恩绶、花农侍郎名琪两叔侄及舍人之子仲可名珂者，登第未久，而且废科举矣。至其前於文敬、文穆而为士林所宗仰者，则曰元荐，以处州府教授分校福建辛酉乡试，信为同考官中之向所罕有者也。

父子祖孙宰相本朝父子调羹之盛者，指不胜屈，如阿文端公兰泰子为傅文恭公明安，阿文勤公克敦子为阿文成公桂，张文端公英子为文和公廷玉，刘文正公统勳子为文清公墉，皆父子宰相。马文穆公齐侄为傅文忠公恒，文忠子为福文襄王康安；高文良公斌子为高文端公晋，文端子为参政公书麟；温文端公达孙为温相国福，福子相国伯勒保；尹文恪公泰子为文端公继善，孙为相国庆桂：皆三代持衡，为昇平良佐也。

兄弟子侄宰相东武陈氏，为一邑钜族。康熙朝，实斋相国清恪公以科第起家，其弟文洵，子文勤，相继入阁。故时谚有「一门三阁老，五部六尚书」之称。文勤为清恪侧室所生。文勤通籍，生母尚未貤封即谢世，以侧室不得由正门出丧，虽文勤力争，未能通融允行。最後文勤乃言曰：「将来我死，应由何门出丧？」家人咸云必出正门无疑。文勤乃跃登母柩，坚卧不起，卒由正门而出。文勤生母弃养时，清恪夫妇久已安葬。是以文勤为其生母别卜牛眠，第有母不可无父，因又为清恪公铸一金像，具衣冠，合葬於城东乡之三水桥，俗称为金爷坟。

世为河督父子为河督者：乾隆朝钱塘吴嗣爵、嘉庆朝子大学士璥。乾隆朝钱塘姚立德、道光朝子祖同复署总河。三世为河督者：雍正朝无锡相国稽文敏公曾筠、乾隆朝文敏子相国文恭公璜、嘉庆朝文敏公侄孙二泉承志。乾隆朝汉军李宏、子奉翰，嘉庆朝奉翰子亨特复任。叔侄为河督者：雍正朝长白相国高文定公斌，乾隆朝文定侄相国文端公晋。父子同官王文靖公熙以顺治丁酉擢弘文院学士。时文靖父文贞公崇简适任国史馆学士。世祖曰：「父子同官，古今所少，以尔诚恪，特加此恩。」

曾李一门节钺同、光间，汉人之一门节钺者，以湘乡曾氏、合肥李氏为最。曾氏则文正公国藩、忠襄公国荃，李氏则筱筌制军瀚章、文忠公鸿章而外，又有犹子经羲。

端方家世端方为托活络氏，家世贵盛。其伯父正色立朝，有声同、光间，即内务府大臣桂清也。桂於同治中任内务府大臣，能以法制裁抑近幸，羣小侧目，争齮齕之，乃谢病去。其同列文锡、贵宝，始导穆宗微行，竟遇疾上仙。光绪初，某御史上疏，言：「上方初政，内府为本原之地，当远小人，亲君子。小人谓谁？则文锡、贵宝是。君子谓谁？则前任大臣桂清是。」其疏一出，传诵徧都下，孝贞、孝钦两后乃褫文、贵二人职，而温旨起用桂。卒称病不出，人益高之。端藉其余廕，弱冠後，起家乙科，纳资为郎，分工部。六曹风气，惟工部最腐败，以所司无关军国要计，满洲世禄子弟趋之若归壑，车马衣服酒食徵逐之外，无他好也。端在部，独以博闻强记、踔厉风发冠其曹列，不数载，遂躐登清档房总办。工部优差，皆遍历之，当时辇下为之语曰：「六部三司官，大荣小那端老四。」大荣为浙江布政使荣铨，小那为大学士那桐也。光绪戊戌之夏，端以京察一等，简权霸昌道。於时德宗发愤变法，百废俱兴，端适以其时上疏，言考工事，上得疏，大称赏，乃设农工商总局於京师，俾端领其事，开去道缺，加三品卿衔。同列二人，则吴京卿懋鼎、徐京卿建寅也。开局未几，即有八月之变，总局旋撤销，端危疑甚，旋以他事获解。自後，孝钦后意始大惬，命以臬司候简。未几，授陕西按察使以出。

彭氏甲科传家苏州彭氏有南畇者，以孝友称。其孙大司马某复中魁，祖孙状元，世所希见。司马之子绍观、绍升、绍咸，孙希郑、希洛、希曾，曾孙蕴辉，皆成进士。科目之盛，为当代冠。

同祖兄弟三十一人应试桐城姚元之尝於嘉鹿朝奉命督督浙中，按部湖州，岁试乌程。钮氏廪增附与试者三十一人，皆同祖兄弟也。姚问送考教官何如此之盛，答曰：「除已登科出仕者外，本年大魁及拔贡入都朝考，皆同祖者。」因问究有若干人，答曰八十余。其祖生子八人，子之子或十余，或八九或七八不等。

兄弟翰林灌阳唐氏薇卿名景崧，文简公名景崇，禹卿名景崶，当同治朝，同怀昆季，先後入翰林。其封翁懋功犹应礼部试屡下第，辄愤懑无已。每值考试试差，封翁设几於门而坐焉，尼公子辈毋许赴试，恐其分校会闱，亲父须回避也。未几，遇覃恩，膺诰命，封翁则盛怒， 「 凡膺封诰者，毋得乡、会试。」 索大杖杖三太史，亟走避，并浼乡人数辈为之再三缓颊，廑乃得免。

裴氏两世以赀郎致贵曲沃裴（彳率）度由附贡捐纳主事， 雍正间， 官至江西巡抚。 子宗锡， 由监生捐纳同知， 乾隆间， 历抚安徽， 云南， 贵州。 两世均以赀进也。

阮文达门联阮文达公元退归後，初署门联曰：「三朝阁老，一代伟人。」下句盖敬录天语，非自夸也。然文达终恐涉於炫耀，遂改对语为「九省疆臣」。

珠子王家京师隆福寺，每月九日百货云集，谓之庙会。有王翁携十岁幼孙往游，孙见一紫檀界尺，爱之，强翁买归玩弄。偶击几上，划然一小抽屉脱出，中藏东珠十枚。翁狂喜，骤获珠价，加以营殖，遂成巨室，都人呼为珠子王家。

金头朱家无锡朱氏，先世业农，偶掘地，得一人头，乃金所铸成，不知何代物也。 「 古时武臣效命疆场，或丧其元，往往以重宝为首，配合躯体礼葬，铸金琢玉皆有之，朱氏所得其殆是耶？」 朱氏因居积致富，族姓綦蕃，号为金头朱家。

吴氏各房轮值典当江西丰城白马号吴家，其所开典当之帐簿，以千字文编号，每月用一字。凡用千字文一周，则必大设酒食，请族人及诸司事会饮，已二百数十年矣。盖吴氏祖制：凡当，皆不得分析，每房以次输值一月，周而复始。值月者以时促，不能亏空作弊，故久存也。

史可法孙《明史》可法殉节时尚无子，遗命以副将史德为之後。及雍正初，聊城邓东长宗伯督学江左，时有童年四十余，视其卷，署祖名可法，询之，即其孙也。盖督师赴扬，寄孥白下，有孕妾，沧桑後生一子，延史氏之脉，因家焉。邓遍询诸老生，对无异词，阅其文，疵纇百出。邓曰：「是不可以文论。」录之邑庠，而刻石署壁，以记其事，是史阁部固有孙矣。

宋王之後宋荔裳卒後，止一幼女，祝发中山为尼，名道启。王渔洋裔孙某，当嘉、道间在新城县署为皂隶。南昌诸生尚熔赋诗哀之曰：「当年赤帜树骚坛，宾树盈庭尚可观。名盛久如明七子，孙微今似鲁三桓。谁将斐豹丹书爇，曾使华泉後裔安。寒食不须频上墓，鹤归华表恨漫漫。」

江焦之後江慎修名永，婺源大儒也。其居处名江湾，地极秀异，而其裔设豆腐店。焦里堂名循，甘泉大儒也，其後人亦以卖饼为生。或云此亦公羊卖饼家。

熊赐履无子熊文端公锡履，汉阳人。相圣祖先後几三十年，忠清刚介，崇尚理学，号为贤相。薨时，家无儋石，赖族人本立治丧，始葬。暮年，始生子，名志契，文端甚锺爱之，然才智庸劣，幼失怙恃，无训迪，目不识丁。圣祖眷念旧辅，召见志契，欲赐科目，问曰：「汝何所慕？」志契童騃，遽曰：「我欲策蹇驴游都市中。」上嗟叹曰：「赐履无子矣。」因命归。乾隆甲子，授翰林院孔目，命上驷院赐驴一头，以遂其志。志契官四十余年，以孔目终其身，丙午始卒，年七十余。福康安後嗣不振福康安薨，封郡王，其子德麟，袭封贝勒，吸鸦片，日在京师南城娼家住宿。白昼贪睡，屡误差使，仁宗命内侍在乾清门外痛打八十对头板逐出内廷，终於淫荡而死。孙庆敏，袭封贝子，亦游荡，吸鸦片，奉旨革去职任。

海兰察有子乾清门侍衞安禄超勇公，海兰察长子也。嘉庆己未川楚教匪之役，追贼阵亡，上深为悯恻，谕称「安禄埔至军营，即能奋不顾身，海兰察於九泉下亦当自喜有子」。并命将安禄新生一子赐名恩特赫默扎拉芬，即袭公爵。而其弟安成，袭骑都尉世职，恤忠之典，与大员殉难相同。盖仁宗追念安禄之殊功懋伐也。

和坤门楣衰替和坤赐死後，门楣衰替。子丰绅殷德，号天爵，善小诗，俊逸可喜，尚和孝公主，初赐贝子品级，因父获罪，降散秩大臣。中年慕道，与方士辈讲养生术，卒致喘疾，号数旬死，年未不惑也。坤弟和琳，有子名丰绅伊绵，号存谷，初袭宣勇公，嗣降袭其祖廕轻车都尉。善堪舆，贵家争延致之，间有验者。後以痨瘵终，惟余一幼子，年甫四龄。清稗类钞姓名类 「 字号附」

楼上层以诗句成姓名及字乾隆季年，东阳有楼更一者，名诸生也，其名曰上层。盖以唐诗「更上一层楼」句错综为之，而姓名及字，皆在其中矣。

姓异名异进士题名碑录，满人中，有娃尔答和尚、岂他他八拜， 「 俱顺治乙未。」 白小子， 「 康熙癸丑。」 五哥， 「 康熙甲戌。」 常哥， 「 康熙丁丑。」 骚达子， 「 康熙丙戌。」 蛮子。 「 雍正甲辰。」 汉人中，有王世噩， 「 顺治丁亥，江南盐城人。」 惠靇嗣， 「 康熙辛未，陕西富平人。」 李世侽 「 乾隆丙戌，陕西三原人。」 诸名。榜花 「 希姓中式见於榜者，谓之榜花。」 各姓，则有青伯昌， 「 顺治丙戌，河南洛阳人。」 侣鸾举， 「 顺治己亥，直隶清丰人。」 赛玉弦， 「 康熙丁未，山东靖海衞人。」 茆荐馨， 「 康熙己未探花，浙江长兴人。」 「 康熙乙丑，江南合肥人。」 战殿邦， 「 康熙乙丑，山东胶州人。」 雒伦， 「 康熙甲戌，河南武陟人。」 须州， 「 康熙乙丑，江南武进人。」 叱骝， 「 雍正癸卯，陕西蒲城人。」 秘象震， 「 雍正甲辰，直隶故城人。」 缑山鹏， 「 乾隆甲戌，陕西郦洲人。」 拱翊勋， 「 乾隆丁丑，广西桂林人。」 侍朝， 「 乾隆庚辰，江南泰州人。」 粘克昇， 「 乾隆戊戌，福建晋江人。」 要问政 「 乾隆甲辰，山西太谷人。」 诸人。其以地取名者，满人有喀尔喀。 「 康熙辛未。」 其名类闺秀者，广东有佘艳雪。 「 康熙己未。」

康熙间，安邑县有一人，姓名皆奇，姓为山， 「 音妾。」 名为哥。 「 音厥。」

同治间，钱塘孙子授侍郎诒经督学八闽，一日点名毕，入内，笑谓幕友曰：「今日见一姓名，真大奇。」幕友叩所以，曰：「其人姓出。」良久不语。一友问曰：「岂名「精」耶？」曰：「果然。」咸大抚掌。

姓名属天文咸丰朝，即补副将雷风云，諡威毅。光绪中叶，鄂人有张翼轸者，工行草书，尝游京师，有鬻字润格在琉璃厂肆，其姓名三字，皆星名，与雷风云属对绝工。

姓名属干支钱塘丁氏家素封，富藏书，竹舟主事名，松生大令名丙，为同怀兄弟，其从弟颐生明经名午。姓为天干，而名皆为地支也。

以姓为名以姓为名者，绝无仅有。而光绪中叶，山阴有幕客孙逊者，初名孙，以文童应府试，同学见具姓名之重文也， 笑而嘲之， 曰： 「君对於吾辈， 本已为孙矣， 今又名孙， 是吾孙之孙也， 君其为吾辈之玄孙乎？ 」孙愠， 乃改名曰逊。 既入泮， 幕游福州， 人又曰： 「吾孙南走闽矣， 走者逊也， 故宜加辵。 」又光， 宣间， 有吴江叶楚伧者， 亦以姓为名， 曰叶叶， 善属文。

满族以名之一字为氏氏族之制，简於夏、殷，而繁於周。夏、殷以姓统某族，有姓而无氏。周人以氏别其族，既有姓，复有氏，因时创制，妙具权衡，千祀相缘，遂成风尚。前宗之者有元魏，近宗之者有满族大臣。

顺、康、雍、乾之朝，满大臣有以姓之一字为氏者，有以名之一字为氏者，父子祖孙，相沿成习，犹有周人以地命氏、以名命氏之遗意焉。若石，若顾，若舒，若鄂，若尹诸族皆是也。兹约举之。雍正朝，大学士徐元梦，本姓舒穆禄氏， 「 舒与徐满音略同，遂相沿误。」 孙舒赫德，曾孙舒常，此一族乃以姓之一字为氏者也。顺治朝，镇海将军石廷柱，本姓瓜尔佳氏。子石琳，孙石文炳、石文晟。康熙朝，礼部尚书顾八代，本姓伊尔根觉罗氏，子顾俨，孙顾琮。雍正朝，大学士鄂尔泰，本姓西林觉罗氏，以父名鄂拜，遂以鄂为氏。子鄂容安，孙鄂津。乾隆朝，大学士尹继善，本姓章佳氏，以父名尹泰，遂以尹为氏，其诸子尚有相沿不易者。此四族皆以名之一字为氏者也。

其余习俗相称，亦辄以名之第一字冠於字号之首，哈剌库不称李，墨勒根鰕不称祖，从满俗也。间有名为满文而译汉姓以冠之者。

姓名作对朱竹垞曾以古人姓名作对，叶调生广其例，为之补遗，其佳者如公孙丑，母弟辰；郑小同，杨大异；韩擒虎，李攀龙；陈万年，张千载；直不疑，何无忌；张恶子，郑善夫；殷开山，俞通海；张九思，胡三省；王十朋，陆万友；李桐客，郭药师；郭虾蟇，王鹦鹉；刘黑闼，寇白门；郭芍药，郑樱桃；张红红，薛素素，皆可与「祭仲足，鲍叔牙」等共称佳话。文人游戏，往往喜争奇鬬胜。昔东方虬自言後世必以己姓名与西门豹作对，有举「西门豹」属一九龄童对者，童举「南宫牛」以应之。

同时同姓名同姓名之在同时而皆着称於世不愧为名臣者，则有康熙朝之两于成龙。一諡清端，山西永宁人，字北溟，官至两江总督。一諡襄勤，汉军人，由廕生知通州及江宁府，後官至河道总督。

道光壬午顺天乡试，旗生中有两锡麟。一官卷，一民卷，弥封所误以官卷包入民卷而中式，及填榜，始知为官卷。而是科官卷，额中三名，且溢额，乃以中式第九十一名之旗官卷去之。去一官卷，则民卷缺额一名，匆遽间，以落卷补之。

丁乃一姓名五笔姓名笔昼最少者，同治朝，有内阁中书丁乃一，三字仅五笔，不易有二也。

九名九姓苗九名九姓苗，在独山州。性狡狯，每伪造姓名，变换不已，常以种山为务。

僻姓僻姓至多，有一字者，俗曰单姓；有二字者，俗曰双姓；又有三字者，且尚有四字、五字、六字、七字者。列举如下：单姓即一字姓，凡一千二百一十六。云、昌、凤、花、酆、廉、安、乐、于、时、和，穆、湛、明、伏、支、咎、贲、滑、於、麴、家、封、羿、邴、松、弓、牧、隗、仰，秋、钭、 「 」 幸、司、韶、薄、宿、怀、邰、从、鄂、索、咸、藉、蔺、蒙、胥、能、苍、双、莘、扶、宰、郦、郤、璩、通、扈、燕、郏、农、别、充、连、习、宦、 「 音怡。」 鱼、容、古、慎、庾、终、暨、居、衡、步、都、满、弘、国、广、禄、阙、东、利、蔚、越、夔、隆、师、巩、厍、 「 音舍。」 勾、融、冷、訾、阚、那、简、饶、空、母、乜、养、鞠、须、丰、相、後、红、竺、逯、 「 音录。」 盖、益、桓、公、言、揭、綦、繁、皇、邝、达、来、皋、官、多、苟、祭、帅、门、枚、召、折、晋、鲜、过、随、京、雒、展、海、覃、归、密、浑、朴、原、谌、敬、弥、疏、商、阿、郇，介、墨、辜、阳、到、漆、涂、弋、胶、练、线、锁、苌、麦、檀、迟、笪、 「 音亶。」 种、南、佘 「 音蛇。」 真、秘、亘、德、大、中、汉、回、藏、法、典、希、有、仁、义、载、道、尧、舜、庆、疆、稷、善、说、政、长、萌、服、邦、质、霸、业、芳、香、襄、军、楚、学、寒、恶、狂、畅、当、佴 「 音贰。」 肯、堂、崇、琴、倩、亮，征、操、北、蕃、汝、詶、吾、抱、赏、兴、椒、仪、嘉、美、算、斩、遆、炅、 「 音桂。」 者、银、盘、我、俸、闭、院、宝、鸡、督、鞅、州、县、鼎、革、锦、延、抗、风、雅，才、宽、奇、忠、臣、孝、女、木、兰、释、仙、凡、野、佚、市、悦、求、酒、是、朋、友、诗、作、蹇、修、行、素、顺、世、守、愚、治、禾、弦、诵、灵、台、好、问、圣、主、思、信、雕、开、望、推、哈、眭、 「 音觿。」 定、六、新、莽、横、渠、翼、图、伯、夷、隐、谋、离、显、夫、放、荡、意、而、浮、占、超、伟、爱、曲、端、述、更、始、符、生、铁、铉、沐、英、妫、续、缑、城、钟、年、君、迦、萨、塞、忒、貂、绿、承、恩、佟、客、牟、后、子、姒、重、书、悉、帝、甲、托、拔、交、同、光、百、姓、复、楔、 「 音屑。」 首、鬷、 「 音葼。」 戎、衷、鸿、雄、虫、庸、共、枞、麋、脂、茨、猗、眉、縻、裨，絺、颐、尸、菑、感、茹、鉏、闾、如、组、渔、区、涂、徒、壶、臾、珠、邽、 「 音圭。」洼、 「 音娃。」 哀、掊、颓、奎、轮、彬、云、辕、爰、垣、敦、论、根、恒、番、轩、乾、邗、冠、莞、完、欢、环、蕳、还、馯、牵、全、泉、宣、然、坚、玄、緜、芊、编、蜎、缠、鱄、渊、颛、钳、颠、贤、千、偏、便、涓、铫、要、昭、招、聊、鄡。朝、摇、匏、麃、桃、呙、河、娥、夸、衙、蛇、仓、卬、将、芒、防、强、凉、狼、良、荆、庚、名、营、嬴、荣、闳、瓶、称、凭、僧、昇、欧、优、不、驺、彪、句、稠、邮、黔、禽、钦、镡、潭、郯、汜、奉、垌、 「 音桶。」 勇、冰、士、木&#63140；巳、理、轨、俟、绮、弭、已、倚、以、蚁、里、被、委、薳、 「 音荐。」 癸、起、履、累、紫、底&#63140；&#62685；、 「 音底。」 蒍、所、巨、圉、序、旅、武、祖、浦、辅、卤、午、吐、禹、虎、穪、亥、尽、准、圈、苑、日&#63139；爰、偃、罕、筦、散、亶、栈、隽、展、扁、矫、蟜、骁、兆、枣、老、造、可、假、冶、楼、掌、攘、访、井、頴、靖、咎、郈、丑、寿、九、臼、山&#63140；炎、陕、匽、 「 音偃。」 喊、痛、梦、冀、挚、刺、类、佽、驷、戏、异、自、喜、贵、既、谕、御、度、瓠、务、布、欣、库、护、吞、隶、系、惠、慧、第、励、赖、太、泰、哙、篑、蒉、炔、拜、代、赛、赉、衅、振、员、运、顿、艮、逊、灌、斡、駻、爨、盻、豹、暴、漕、贺、柘、怕、谅、赣、砀、况、正、宁、寇、谬、鬬、豆、绣、念、监、谷、郁、麴、叔、濮、鹿、玉、肃、犊、虙、 「 音服。」 缩、撒、鬻、蓼、目、竹、睦、福、束、沃、粟、渌、烛、卓、偓、濯、郅、栗、乙、悉、郄、恤、佛、骨、发、谒、遏、颉、列、桀、啮、泄、渫、郝、出、山、 「 音妾。」 莫、药、铎、博、约、落、柏、帛、赤、剧、格、额、锡、力、职、直、勒、息、隰、袭、沓、塔、纳、拉、涉，接、捷、宫、桐、鬼、彤、恭、松、拱、逢、岐、耆、宜、椅、骑、锱、卑、驰，池、资、为、平、 「 同丕。」 皮、脂、危、之、台、睢、怡、旗、饥、颀、非、飞、肥、衣、威、初、朐、 「 音劬。」 奴&#63139；于、杄、觚、三、乌、昂、呼、梧、孤、荼、豫、余、舆、俱、禺、殳、巫、狐、邬、且、输、栖、西、泥、烓、 「 音巂&#63140；瓦。」嵬、莱、邻、鳞、春、伦、纶、豳、神、因、筋、屯、钧、频、缗、下、薰、芬、昆、尊、盆、懃、元、存、园、丹、干、但、盘、难、观、菅、间，骞、先、砖、卷、&#62729；、船、肩、籛、讹、女&#63140；然、 「 音然。」 拳、允、 「 音沿。」 枭、桥、谯、条、蛸、疗、巢、劳、刀、牢、蒿、王&#63140；呙、&#62681；&#63139；侈、 「 音多。」 瑕、娲、牙、奢、把、棠、囊、杭、强、坊、笀、羌、琅、伤、阬、翔、井、婴、苦、卿、盈、声、鸣、清、星、登、徵、宏、乘、仍、陵、青、攸、令、疁、舟、投、飂、幽、穋、讴、畴、犹、寻、鄩、穼、 「 音森。」 侵、临，鍼、郴、箴、阴、参、啖、聃、堪、昙、瞻、纤、苫、泛、函、劖、菶、宠、拱、纸、垒、邸、氏、止、水、只、吁、尾、虺、与、沮、莒、处、万、羽、普、仵、举、叙、绪、鄅、 「 音禹。」 甫、府，柱、竪、仲、户、取、浊、济、礼、底、&#62923；&#63139；目、买、楷、改、采、近、菀、宛、短、洗、皎、表、绍、卯，杲、&#62672；&#63140；甾、保、射、仉、 「 音掌。」 敞、鞅、罔、攘、曩、朗、汻、 「 音酐，许朗切。」 永、郢、猛、秉、整、涬、 「 音纂。」 庱、 「 音篡。」 崩&#63140；&#62685；、 「 音裴。」 斗、酉、茆、、口、灸、 「 音救。」 耦、&#62712；&#63139；隹、 「 音韭。」 守、 「 音纂。」 棸、 「 音筹。」 、羑、厚、审、枕、品、舀、丼、 「 音赡。」 检、闪、减、众、用、颂、统、绦、巷、智、懿、俟、器、赐、瑞、翠、次、未、日&#63140；乞、 「 音气。」 庶、据、署、誉、鑢、虑、絮、具、祚、蠹、孺、逗、 「 音住。」 铸、树、丽、厉、计、毳、锐、带&#63139；足、 「 音帝。」 棣、继、慕、税、会、北&#63139；空、蒯、快、能、 「 音耐。」 奈、逮、邃、待、&#63150；（彳日）&#63151；、郓、儁、献、寸、健、酇、炭、奂、谏、汗、砚、见、战、荐 「 音林。」 淖、旺、舀&#63139；夂、 「 音报。」 耗、磨、妙、你、夜、亚&#63139；日、 「 音亚。」 崋、「 音华。」 笮、象、亢、盎、谅、匠、旷，透，竟、救、厩、旧、宥、候、鄮、蕳、 「 音陋。」 禁、淡、渴、鄐、 「 音畜。」 鹄、蝮、夹、秃、樛、辱、麦&#63140；戈、岳、角、朔、映、室、戌、郁、弗&#63140；&#62685；、 「 音秘。」 茀、月、孛&#63140；&#62676；、 「 音孛。」 兀、忽、嗢、末、脱、跋、杀、察、舌、聿、訋、 「 音吊。」 恪、略、错、鄚、 「 音莫。」 婼、 「 音绰。」 夕、握、鬲、虢、籍、泽、昔、掖、适、糗、籴、激、的、析、即、黑、食、则、式、棘、特、口&#63141；必、 「 音逼。」 殖、策、啬、湿、及、戢、集、袭、立、给、阖、&#60995；、 「 音&#63150；&#62677；夭韭&#63151；。」 緤、侠、邺、侣、叱、粘、侍、源、畿、儿、瞎、合、 「 音合。」 树、茙、 「 音戎。」 眷、裒、褒、克、&#61163；、 「 音觅。」 辰、丙、谟、晁、煞、 「 一作萨。」 少&#63139；儿、 「 一作小&#63139；儿。」 遇、额、卧、 「 一作谔。」 柔、宇、权、咩、 「 音乜，一作密。」 芭、癿。 「 音伽。」

双姓即二字姓，凡五百零五。万俟、司马、上官、欧阳、夏侯，诸葛、闻人、东方、赫连、皇甫、尉迟、公羊、澹台、公冶、宗政、濮阳、淳于、单于、太叔、申屠、公孙、仲孙、轩辕、令狐、锺离、宇文、长孙、慕容、司徒、司空、王孙，叔孙、公明、谷梁、端木、子桑、壤驷、赤松、羊舌、子濯、主父、高堂、段干、公良、司寇、呼延、五鹿、相里、九方、新垣、用里、屠岸、独孤、少正、安邱、高阳、亓官、毋邱、微生、叔梁、达鲁、达奚、宰父、巫马、左邱、乐正、颛孙、胡母、漆雕、第五、北宫、百里、司城、子服、完颜、士孙、沈犹、提弥、右师、子家、仆固、师延、仲长、樗里、雍门、南郭、咸邱、行人、屋庐、盆成、东门、西门、北门、拓跋、夹谷、梁邱、鲜于、贺兰、屈突、息夫、哥舒、安期、古冶、南宫、中行、闾邱、子车、言福、东关、东郭、东乡、东宫、东阳、东野、东阁、公输、公西、公仪、公山、公士、公伯、公祖、公仲、公族、公宾、公绪、公河、公王、公叔、公孟、公明、公晢、公子、公乘、公户、公齐、公都、公折、公旅、公旗、公之、公巫、公文、公建、逢门、弓里、龙邱、容城、甾邱、司鸿、师宜、綦母、綦连、伊娄、耏门、吾仕、虞邱、毋将、壶邱、胡非、豆卢、蒲卢、姑布、西乡、西方、奚容、申徒、申公、真郭、孙阳、邯郸、安邱、安国、延陵、廪邱、曹邱、陶邱、瑕邱、商邱、将钜、将闾、阳成、棠谿、章仇、羊角、京相、成公、青史、青乌、浮邱、浮屠、勾龙、由吾、林闾、南公、子州、于伯、水邱、尔朱、左人、古野、宰氏、尹文、老成、老商、老莱、仲长、待其、库狄、务成、步叔、傅余、第二、闭珊、契苾、太史、信都、浩星、贺若、贺娄、贺拔、洞沐、匠丽、上方、北人、北唐、斛律、斛斯、谷那、秃发、赤将、室中、乙弗、屈侯、乞伏、閟门、列御、洛下、索罗、霍里、石作、石户、伯成、柏侯，黑齿、墨胎、执失、翁承、翰公、季融、仲熊、巴公、潜龙、关龙、列宗、闾葵、侍其、柷其、鸠夷、目夷、围龟、史龟、折龟、俟分、荔非、右归、修鱼、沮渠、辜用、信都、密如、复蒲、王夫、祸余、沓卢、堂谿、余推，陈哀、良臣、元钧、三伉、伯昏、徒单、子于、子庚、越椒、鬪强、鲁阳、寻梁、强梁、丰将、赤张、苑羊、秣陵、菟裘、东楼、邑由、鍼巫、沈瀸、 「 音尖。」飞廉、大李、事父、子稚、中野、鵊冶、北野、运掩、巴郯、楼季、白寘、中驷、不第、艾岁、羌宪、东灌、答禄、恭叔、屋引、訾辱、少室、密茅、密革、密须、纥奚、石抹、末那、折屈、铁伐、长勺、北郭、昨和、吉白、襄隰、萨孤、柘王、可达、拔也、乙干、贺逐、贺悦、折娄、车非、可频、仇尼、徒何、谷会、拔略、俟利、莫者、莫侯、悦力、敕力、倍利、多兰、贺术、胡掖、木易、者舌、植黎、茹茹、吐贺、悉居、可沓、丑门、库汗、武都、普屯、折掘、斫骨、达步、叱列、郁朱、鲍殂、鹘也、鹘奚、渠金、军车、叱雷、骆雷、吐粟、都车、生耳、薄野、九卢、荷訾、李兰、默容、三种、吐火、吐和、屋南、鹘野、乌延、奥敦、纳兰、加古、阿迭、抹捻、木年、雪泥、别速、察台、凯烈、薛亦、札鲁、合丹、亦剌、桓答、乜先、曲出、帖尼、忽委、外剌、奴丹、明理、纳哈、 「 一作合。」 捏古、八达、斗奴、完者、昭刺、八里、的斤、巧歹、积宁、耶卜、族款、迦乃、昔里、耶律、秃伯、夯 「 音杭。」 力、於弥、把里、杂辣、 「 一作察喇。」 都罗、讹留、 「 一作额鲁。」 讹罗、 「 亦一作额鲁。」 「 一作纽鄂。」 咩布、 「 一作蔑布。」 折逋、庄浪、浪讹、 「 一作朗鄂特。」 嵬恧、 「 一作威纽。」 恧恧、 「 一作纽纽。」 卧落、 「 一作锡鄂。」 嵬宰、 「 一作威载。」 骨勒、 「 一作古沁。」 讹口&#63140；移、 「 一作额伊。」 嵬名、 「 一作威明。」 谋宁、 「 一作穆纳。」 麻骨、 「 一作莽古。」 麻奴、 「 一作玛努勒。」 页允、纽尚、 「 一作诺尔桑。」 廼令、 「 一作纳琳。」 拽税、 「 一作雅苏。」 拽浪、孰嵬、 「 一作舒威。」 吴口&#63140；移、 「 一作乌伊。」 野蒲、 「 一作也蒲。」 庞静、 「 一作巴沁。」 咩铭、 「 一作蔑莽。」 野遇、 「 一作叶里。」 罗口&#63140；移、 「 一作罗伊。」 。折口&#63140；移、 「 一作哲伊。」 连都、 「 一作连都敦信。」 梅讹、 「 一作美赫。」 廼来、 「 一作鼐尔。」 罔佐、习勒、 「 一作锡勒。」 威赫、赏罗、美勒、 「 一作妹勒。」 星多、如定、叶朗、铸督、衞慕、野利、屈怀、密密、默藏、 「 一作没藏。」摩益、西壁、觅诺、撒逋、约罗、客藏、没细、泪丁、韩玉、弩涉、哩鼎、心牟、青唐、咩迷、多多、茄罗、兀赃、成王、者&#63140；多如、米母、没移。 「 一作没（口移）。」

三字姓，凡七十三。巨辰经、季老男、壹斗眷、一那楼、纥豆陵、若口引、阿史那、阿史德、大利稽、末那楼、越质诘、邱目陵、於古论、兀林歹、阿儿剌、晃 「 一作兀。」 忽摊、秃别歹、曲律吕、哈答吉、塔塔歹、散儿歹、乞要歹、列术歹、兀罗带、术里歹、外兀台、外抹台、布兀剌、担古思、许大歹、撒术歹、哈答歹、许兀愤、逊 「 一作孙。」 都思、达达儿、脱脱忒、脱脱伦、答失蛮、罕禄鲁，鲁纳只、束吕乣、彻兀台、别伦哥、土别燕、阿剌剌、答答丈、按赤歹、乞咬契、帖赤吉、耐温台、笃思剌、古麻里、忽都台、索罗真、哈迷里、拜叶伦、鲁哈纳、札只剌、朵儿只、木八剌、吾和理、迪烈乣、苦里鲁、剌乞歹、赤乞歹、恰鲁歹、火里剌、撒里哥、秃八歹、密赤思、苦鲁丁、甘木鲁、天藉辣。 「 一作台楚噜。」

四字姓凡三十九。 井疆六斤， 目死独膊， 耨盌温都， 列里飬赛， 郭儿剌角 ， 「 音歹。」 也里吉斤、札剌只剌、八鲁忽刺、脱里别歹、颜不花歹、颜不草歹、散术兀台、别帖里歹、那颜乞台、哈忒乞歹、末里乞歹、木温塔歹、扎马儿歹、兀罗罗台、外抹歹乃、朵颜别歹、察里吉歹、阔里吉思、秃伯怯烈、脱脱里台、 「 一作答答里带。」 麦里吉思、 「 一作蔑儿吉角&#63140；&#62632；。」 燕 「 一作衍。」 只吉台、兀速儿吉、斡剌纳儿、列班塔达、达罕 「 一作海。」 的斤、阿兀思吉、纳思马土、希台特勒、唐兀乌密、秃鲁八歹、拙儿察歹、乞失迷儿、唐兀乌密。

五字姓凡十一。忽神忙兀歹、也可抹 「 一作林。」 合刺。阿大 「 一作塔。」 里 「 一作力。」 吉歹、忽神塔乙儿、阿火里力歹、察浑灭儿乞、按摊脱脱里、察罕札刺儿、兀 「 一作乌。」 里养哈角&#63140；&#62632；、苫灭古麻里、哈刺吉答歹。

六字姓凡三。瓦只剌孙答里、列帖乞乃蛮歹、主儿赤台乌佑。七字姓一。卜领 「 一作颜。」 勒多礼伯台。合姓合姓，非双姓也，以二姓并合而成，大率为甥嗣舅、壻嗣翁而又不忍使本宗斩祀者也，不知者，辄疑篇双姓耳。其着称於世者，有浙江桐乡之陆费瑔。瑔为嘉、道间人，字玉泉，官至湖南巡抚。

尹姓为伊无人顺治间，吴中有尹姓者，得罪於友，友作尹字谣以嘲之，云：「伊无人，羊口是其羣。斩头笋，灭口君，缩尾便成丑，直脚半开门。一根长轿杠，打个死尸灵。」

圣祖诏赐朱姓复旧康熙戊申，诏故明宗室子孙众多，有窜伏山林者，悉归田里，姓氏皆复旧。盖明既鼎革，天潢贵胄转徙流亡，无不改姓自晦，有改姓林者，并改名时益，改字确斋，隐居宁都，康熙间卒。又咸丰间，有会稽宗涤楼者，名稷辰，尝为御史，亦明之宗裔也。

陈文简高文恪联姓谱海宁之陈，本出渤海高氏，相国文简公官京朝时，尝与高文恪公士奇联谱，会都御史华野郭琇劾文恪怙宠纳贿，并指目文简交结状，得旨一并休致。文简奏辩：「谓臣宗本出自高，谱牒炳然，若果臣交结士奇，何以士奇反称臣为叔？」事乃得白。

任邱边直隶河间之任邱县边氏，世家也，累代科第不绝，故顺天乡试向有「无边不开榜」之谣。秦大士以姓得利得害秦大士秦淮绝句，有「淮水而今尚姓秦」句，一时脍炙人口，则以其姓得利也。某年，偕袁子才游西湖，过岳王坟，覩秦桧像，人泥其题句，秦大不怿，子才为代吟曰：「人於宋後羞称桧，我到坟前愧姓秦。」大士以姓几受奇窘，微子才，殆矣，是又以姓得害也。

叶芸潭以姓得督学朱文正公之为掌院学士也，仁宗尝问以衙门中有学门最优者否，文正误以为内阁衙门，乃以叶云素舍人继雯对，又适忘其名，辄以字对。叶时为内阁中书，充军机章京，而叶芸潭绍本时为编修。一日，忽奉督学福建之命，入谢。上问其官中书几年，充章京几年，典试几次，同考几次。时翰林中叶姓仅一人，上意朱所奏者，即而人矣。芸潭至闽，已过岁试，例得留任，在闽凡五年。云素由部郎改御史，後以言事降官。

旧林新林左文襄入嘉应州，尽捕附和粤寇之嫌疑者杀之。东王支族有居嘉应州之丙村者，颇繁衍，几数万人，乃尽易杨姓，以木字易杨旁，悉为林姓。故称土着之林姓者为旧林，由杨改姓者为新林。

者贵得姓之原光绪朝，李文忠督直隶时，有部将，姓者名贵，滇人也，生於合肥。盖其高曾以事发配至合肥，遂家焉。贵幼失怙恃，不自知其姓。稍长，应募为兵，主募者询其姓，瞠目不能对，主募者笑曰：「无甚奇，之乎者也，皆可为姓，尔可姓者名贵。」遂以者贵二字注册籍。从军久，积功，洊至记名提督巴图鲁，借补直隶通州协副将。

宗室觉罗本朝发祥长白，自太祖入关定鼎後，显祖以下之本支子孙皆为宗室，显祖之伯叔兄弟各支子孙皆为觉罗，皇子皇女及近支所生子女，每岁终，由宗人府记之於表，名曰《星源集庆》。次年正月，交入大内，每遇丁年，纂修玉牒一次。宗室与人私生子，则不入属籍，赐姓曰觉罗襌，犹言非正支也。

那拉即纳兰世人皆称孝钦后为那拉氏，谓其祖出自叶赫，实则那拉即纳兰也。崑山徐健庵纳兰性德 「 字容若，初名成德，以避东宫嫌名，改曰性德。」 墓志铭中有云「自明初内附中国讳星恳达尔汉，君之始祖也。六传至讳养汲弩，君之高祖也。有子三人，第三子讳金台什，若曾祖考也。女弟为太祖高皇帝后，生太宗文皇帝。太祖高皇帝举大事，而叶赫为明外扞，数遣使往谕不听，因加兵克叶赫，金台什死焉。卒以旧恩，存其世祀。其次子即今太傅公 「 即明珠。」 之考倪迓韩者，君祖考也」云云。

满蒙汉八旗之姓满、蒙两族之姓氏，不着於世，辄以其名之第一字相呼为姓，流俗不察，遂以为其祖父子孙不同姓矣。汉军本为汉人，有汉姓，其欲依附丰沛，以旗籍自炫者，亦效满、蒙。

满洲八大贵族之姓满洲氏族，以八大家为最贵：一曰瓜尔佳氏，直义公费英东之後；一曰钮祜禄氏，宏毅公额亦都之後；一曰舒穆禄氏，武勳王扬古利之後；一曰纳喇氏，叶赫贝勒锦台什之後；一曰栋鄂氏，温顺公何和哩之後；一曰马佳氏，文襄公图海之後；一曰伊尔根觉罗氏，敏壮公安费古之後；一曰辉发氏，文清公阿兰泰之後。凡尚主、选婚，以及赏赐功臣奴仆。皆以八族为最。

瓜尔佳氏以苏完为贵荣禄系出瓜尔佳氏，而瓜尔佳氏以苏完为贵。荣官户部尚书日，遇一都统，展问氏族，则亦瓜尔佳氏，荣曰：「然则吾等乃同族也。」都统转问有「苏完」二字否，荣曰：「无。」都统摇首曰：「殆非也。」

蒙古族姓蒙古族姓分二种骨：曰白，曰黑。白尊而黑卑，白主而黑奴也。白骨者二姓：曰博尔济吉特，帝裔也；曰乌浪汉济尔默，后及驸马裔也。

蒙古色目西域人改汉姓改从汉姓之民族，不自元末始，由辽、金而上溯之，姓氏谱中，班班可考。今就元代蒙人後裔之显於国朝者言之，则沔阳陆氏其一也。有立夫制军者，名建瀛，咸丰癸丑江宁失守时之两江总督也。其始祖某，本元之蒙古人，元鼎革时，改汉姓曰陆，始着籍沔阳。盖元季之乱，蒙古、色目 「 投蒙古者曰色目。」 西域诸子姓转徙流亡，其存者皆从汉姓，至国朝而相仍弗替，言其着者，则福建之萨为萨都剌後，江西之揭为揭傒斯後，江苏之廉为廉希宪後。又世所着称之明人冒辟疆，为如臯着戴，固亦与陆氏相埒也。若合肥余氏，亦劭族，实元末殉节安庆清水塘余忠宣公名阙之後裔。忠宣之先，为唐古特氏，居河西武威郡，父沙剌藏，移居合肥，遂着籍焉。

回人之姓回旗之迁居内地者，亦标姓於名上，与汉旗同，且亦有汉族之普通各姓，不尽奇僻。

湖南苗姓湖南诸苗之姓，以吴、龙、石、麻、廖五姓为本种；其杨、施、彭、张、洪诸姓，乃汉民入赘，久与之习，遂侪於苗。

夭苗姬姓夭苗，在贵州陈蒙烂土夭坝，一名夭家，男女皆私奔，多姬姓，相传为周後。

仡佬之姓佗佬居湖南，其姓之最多者为张。相传宋时有江西章姓，兄弟二人为屯长，居此。其後子孙繁衍，分为大章、小章，後改章为张，又分散於各处。次为符、覃、扬、谢、刘诸姓。

瑶姓瑶族之姓，盘、赵最大，吕、杨、黄次之。

西康番姓西康番人虽不知姓名，而考其称谓，姓虽无而氏则有，如德格土司则称德格家，孔撒土司则称孔撒袁。头人百姓，亦以地居称，迁居他处，仍以原地居相称，此与汉人之称氏同义。至於命名，或以官，或以神，或以山川，或以草木禽兽，取其吉祥者而名之，亦与汉人之命名相同。惟地居之名相同者众，命名之义雷同亦多，往往高曾之祖，曾玄不知，亦不能辩族，故婚姻渎焉。迨後改流，边务大臣赵尔丰每於设官处所议百字为姓，令民间将现在所知同宗之人共认一字，永远为姓，番人之姓氏，自此始正。

畲客之姓畲客之姓，以蓝、盆、雷、钟为同姓，同姓可以结婚，且可为异姓後嗣。彼等之言曰：「我祖盘瓠，娶高辛氏第三公主，产三男一女，长盆姓，次蓝姓，三雷姓，壻钟姓也。」处州畲客最多，金华亦有之。

人名簿林文忠有记人名簿四册， 分题千， 古， 江， 山四字， 凡姓之第一笔为丿者， 入千簿； 第一笔为一者， 入古簿； 、者入江簿； ∣者入山簿。 名下兼注字号籍贯， 亦略载其言行。

皇室命名行派乾隆间，皇六子永瑢绘《岁朝图》进呈孝圣后，高宗题诗，有「永绵奕载奉慈娱」之句，其後命取「永绵奕载」四字为近支宗室命名行派，然未有明谕也。甲辰，亲见皇长子定安亲王生曹孙载锡，是为皇玄孙，五世一堂，因於雍和官後室及大内景福宫、避暑山庄，皆书揭「五代五福」堂额，诚古今帝王中所仅见者。道光丁亥，钦定续拟「溥毓恒启」四字，其时溥字辈已命名奉字，皆令改之。咸丰丁巳，又钦定续拟「焘闓增祺」四字，均见谕旨。

孔氏命名之字派曲阜孔氏为孔子之後，命名皆有字派，其迁徙他郡县者，但系孔子嫡传，亦必同一字派。盖自元代之五十四代衍圣公名思晦者起，於是凡五十四代孙，均以思字为派。思字下为克字派，克字以下，则为希、言、公、彦、承、弘、闻、贞、尚、衍十派，再次则为兴、毓、传、继、广、昭、宪、庆、繁、祥十派，又次则为令、德、维、垂、佑、钦、绍、念、显、扬十派。

蒋赫德自请於太宗而改名蒋文肃赫德，初名元恒，滦州人。为诸生，即善望气术。明天启丁卯，蒋赴科场，夜闻明远楼鼓声，惊曰：「此颓败之音，国安能久？」不终闱而去。游九边，谓王气聚放辽渖，其间必生圣人。逾年，太宗入关，文肃杖策军门，上阅其文，喜之，自请改名，遂携出塞，不数载，大拜。

命名不合须更改顺治壬辰，谕：「臣民等如有以景字、泰字命名而下一字系龄、林等字者，两字相连，两昔相协，如策丹玉福之原名者，自当更改。」其用景字、泰字命名者原不在敬避之列。丙申，谕：「圣谟二字，岂臣下所可命名？嗣後遇有此等命名，不合者，即当留意更正。」

王揆以嫌名不获首选太仓王揆，烟客次子也，中顺治乙未进士。馆选日，某相欲荐之居首，及闻胪唱，「揆」字与「魁」音相近，世祖曰：「是负心王魁耶？」盖小说家有王魁负桂英女事也。某相遂默然而止。

世祖为陈廷敬改名陈文贞公廷敬，字子端，号悦岩，山西泽州人。顺治戊戌进士，还庶吉士。文贞初名敬，以是科有同姓名者，世租特加廷字别之，遂改今名。

五字名顺治初，天津有吴自初上舍者，性好奇，蓄两仆，皆通晓文字，一曰明白而易晓，一曰一览而无余。师生同名康熙戊戌榜眼张廷璐，桐城文端公英第三子也。长兄廷瓒，康熙戊午北举，己未进士。初，海宁有张英者，康熙癸丑进士，出文端门，师生同一姓名，当时以为奇。及戊午，海宁张英分校北闱，廷瓒又出其门，亦可谓会逢其适矣。

误呼沈龛之名吴江有廪生沈龛，顺治中，江南督学御史某岁试点名，不解龛字，乃破龛而呼云合龙。

王綡不识自名康熙间，蒲城王孝斋名綡，谒选县令，唱名者读綡为梁，王不应。唱至再三，王趋进曰：「知县名读如京，而呼作梁，未敢应耳。」吏部哄然曰：「汝进士出身，即尔名尚不识耶？綡为击冠之声，古谓之帻梁，故字书止有梁音。汝乃以偏傍读之，谬矣。」

杨文定子名应询杨文定公艰於得子，康熙丙申，圣祖垂问及之，深为焦虑，奏云：「臣弟廪贡生杨名世，今年可望举手，卸以为臣後。」名世果以是年生子，乃抚以为嗣，名应询，盖纪恩也。

臣工不避世宗嫌名庙讳御名，前代悬为厉禁，列圣谕旨，亦只令敬避下一字。世宗见臣工有避嫌名者，辄怒曰：「朕安得有许多名字？非朕名而避，是不敬也。」

高宗恶满人取汉名高宗不喜满人渐染汉俗，满洲旧旗，有命名如汉人，以钮钴禄氏为郎者，深鄙之，恐忘本也。

胡长龄以名得大魁胡印渚，名长龄，乾隆朝，大魁天下。殿试时，胡卷本在进呈十本之末，时高宗春秋高，覩胡名，笑曰：「胡人乃长龄耶？」遂置第一。时和坤当国，胡会试时出和门下。胡本名士，重气节，谂和不法状，不趋谒，和衔之。胡为翰林十年，未得一差，典鬻殆尽，其友悯之。适和寿辰，友以乌鰂墨仿胡体，书一联为和寿，又丐某侍郎致意曰：「胡贫且病，衣服不完，不能趋贺。」和笑曰：「胡蛮子贫乃至此耶？」阅数日，遂拜山东学政之命。友又以乌鰂墨书一刺，瞰和之亡而往谢焉，胡始终不知也。後和坤事败，籍其家，朝臣中惟胡无片纸只字，盖乌鰂所书字，经岁即脱，联字澌灭久矣，由是胡为仁宗所重，累迁至礼部尚书。

陈文恭改名避弘字陈文恭公宏谋，初名弘谋，乾隆丁亥三月，授东阁大学士、始奏请将原名改用宏字，恭避御名。前此敭历数十年，章奏书名，均与御名上一字同。

科尔沁王名十二字高宗时，满洲、蒙古大臣恒由上命之名，丰绅济伦，本只济伦二字，丰绅为上所加， 「 丰绅，满语，有福泽也。」 御前行走科尔沁王鄂勒哲依忒木尔额尔克巴拜，亦上命之名。鄂勒哲依，蒙古语有福也。 「 哲依二宇急读。」 忒木尔，有寿也。额尔克，铁也。巴拜，宝也。王为大长公主所锺爱，上幼时，期其有福有寿结实如铁而又珍奇若宝也，故以是名之，一名至十二字，实为历来所未有。

法时帆改名法式善，字开文，号时帆，原名运昌，蒙古正黄旗人。乾隆中，官庶子，奉旨改名，以示勉力上进之意。

朱白泉改名朱白泉观察朱尔赓额，为海愚运使长子，原名友桂，纳赀为郎，入军机，充满章京。高宗雅不欲旗员命名与汉人同，乃改此四字，以汉译之，即好古也。

王广心原名谁王广心侍御，原名谁，年十三入泮。宗师怪其名，王应声曰：「取萧何之义耳。」宗师大赏之。

沈冘与阮元某县文童沈冘应试，学使以冘宇颇僻，诘其胡以取此，对曰：「古有伊尹，後有阮元，沈冘亦犹是耳。」学使笑曰：「若亦知冘字何义乎？」曰：「不知。」曰：「淫淫之行耳。」《说文》：「冘，淫淫行貌。」故引以为戏也。

仁宗赐额威勇子名额威勇公初有一子为侍衞，旱卒，额方治军，得书不言亦无戚容，夜归帐，乃哀。明日，治事如故。回京後，复生一子，仁宗赐之名。甫数月额薨，上亲临莫，取其子置诸膝，即命袭封，逾岁亦卒。

仁宗赐百文敏子名百文敏公壮年官京师。有子不育，屡荷仁宗垂廑。嘉庆辛未九年，万寿之辰，枢臣面奏其得子，上喜甚，下诏曰：「百龄年逾六旬，望子甚切，连年任事，有裨封疆，故得上蒙天佑，老年生子。朕甚为欣悦，可赐名札拉芬。」 「 满语长寿也。」 百奏谢，手诏优答，有「天赐麟儿」语。严可均名其子曰六孤乌程严可均字铁桥，有一子，初堕地，自卜子六龄当孤，因命名曰六孤。

同儿命名之原因道光中，有贝勒奕绘者，笃嗜风雅，着有《明善堂集》，自号太素道人。其侧室顾春，字子春，号太清，世皆称之为太清春。太清常举其族望曰西林，自署曰太清西林春。太清第三子名载同，在太素诸子中为行九。载同以道光甲午正月初五日生，时太素方三十六岁，与太素之生在其父荣恪郡王三十六岁时同，且载同之生，与太清同日。太素有《生同儿》诗云：「先考三十六，生余颇憾迟。我年三十六，同儿生亦奇。生日同伊母，生年同我期。祝儿同父母，名同字同之。」是年十二月二十二日，以痘殇，太素、太清皆以诗哭之。

宣宗赐福锟名国家二百年来，宰臣媚内监者，以福锟为最。福本二十四门溥字行，其祖名奕溥，故特改名福，宣宗所锡也。

朱贞木改名应试番禺朱贞木，未游庠时曾捐监生，後改名应童试，获售，羣起讦之。督学姚文僖公爱其才，置不问。

孙庆咸改名应试孙山麓，会稽人，初名某，田於春官，北上屡不售。值咸丰纪元，举行恩科，乃易名庆咸，以应其瑞。然当闱前访友，犹用旧刺，其仆且不知有改名事也。试毕侯榜，不作第二人想。揭晓名，令仆往观，己则秉烛以待之。已而报者纷至，同寓多获隽者，而孙之捷音杳然也。无何，仆归，默无一语，如已绝望矣，犹强询之曰：「何如？」仆仍默无一语。孙曰：「然则会元何人？」曰：「亦孙姓，但其名为庆咸耳。」孙闻之，忽跃起，因骂其仆曰：「王八旦，即我也。」盖喜极语促，不觉脱口而出耳。

曾文正李文忠之原名曾文正公国藩，初名子城。李文忠公鸿章，初名章铜。勒少仲初名人璧江西勒少仲中丞应拔萃科时，名人璧，及选贡，学使曰：「尔当改名。勒人之璧，非盗贼而何？璧又与逼同音，既勒人，而又为人所逼，於义不可。」乃更名方錡。游子岱初名於艺湖南游子岱方伯智开，初名於艺，乡试中式，主司乔勤恪公嘱其改名。游问故，乔曰：「阅《日知录》当知之。」後阅至黄幡绰敬新磨故事，始大悟，乃更名智开。谭某某初名二监茶陵谭某某，初名谭二监，谑者遂谓其兄必名谭太监矣。

许景澄初名癸身许竹篔侍郎景澄，浙江秀水人，初名癸身。时仁和许庚身方为军机大臣，或疑为侍郎之兄，以令兄称之。侍郎恚，乃易癸身为景澄。

孝钦后恶王国均之名江苏王颂平大令国均，同治戊辰进士，殿试已列入前十本卷，进呈乙览矣。及胪唱，孝钦后以王国均三字之音，与「亡国君」同，不怿，乃抑置三甲。以知县发安徽，被议改教职，司铎山阳二十年，始以卓异选云南某县令，未之任而卒。

裕德贵秀铁良锡良之讳名裕德多忌讳，最恶人触犯其先人之名。光绪某科人闱，尝以其父名崇纶之故，令各房官不准荐直犯祟纶二字之卷，即拿破仑仑字，英伦伦敦之伦字，以与纶字同音，亦不得巧为回护。又一日，阅稿有「轮奸」字样，嘱司官改之。司官言此系律例应用之字，若大人欲改，请大人吩咐。裕不怿，卒亦无如何。

左都御史贵秀，以京师韩家潭有优伶小班曰「贵秀堂」，因饬差往谕，勒令改堂名，曰犯讳也。

京谚谓嘲笑人为改人，新名词有改良二字，众皆习为口头襌。光绪中，铁良长陆军部，有某司员陈说军机须改良，铁怒曰：「你刚才说改什麽？」某惧而谢罪。锡良亦最恶此二字，有人提及，必斥之曰：「改什麽良？简直改我罢了。」盖二人皆名良也。

试差取吉名光绪间，其科云贵试差，所简四人，考差均非前五名，孝钦后特圈出李哲明、刘彭年、张星吉、于齐庆，合成「明年吉庆」四字。军机大臣面奏于简副考官，有所未便，改派吴庆坻。初因骆成骧之名有二「马」旁，吴鸿甲又有「鸟」字，均未能合格也。

三抚名片易一字光绪间，江西巡抚德馨既解职，继之者为德寿。德寿去，则继之者为松寿。皮鹿门尝语人曰：「此三人名片，但须易一字耳。」

名亨而不亨光绪间，有田世亨字子贞者。其先世以武功为睢阳衞指挥，遂籍焉。幼丧父，复不慈於其母，凡冠婚诸事为人道所当有者，辄龃龉不得当，年益壮而穷益甚。布政使某，其父之同年生也，乃以书属世亨於州牧某，曰：「此吾年家子也，幸善视之。」州牧召世亨汤沐之，置酒食，备主人礼。饮未半，仆人报某左官，草草罢去。已而有一人按察中州，亦其父同年也。世亨上谒，慰问周至，问有子读书否，对以有子且读书，则曰：「学使者吾密友也，呈当为游扬，隶若子於庠。」已而学使者迁去，遂不果。世亨每出，虽晴而中道必雨，归则又晴。每访人於附近村聚，其人必於前一二时许他出。或持钱入市，有所求，则所求之物适亡矣。如是者数十年，累试不爽，人皆笑曰：「君名世亨，何竟无一事之亨也？」世亨因自号钝庵。弟以两兄之名为名长乐高氏昆仲三人，长名凤岐，字啸桐。光绪末，尝权梧州守，被荐，试御史，名列第一而不用。次名而谦，字子益，官至云南布政使。又次字梦旦，诸生也。则取长兄名之第一字，仲兄名之第二字，合而名之曰凤谦。汉人取满名汉军取满名者甚多，若汉人，则固绝无而仅有也。临桂况夔笙太守周颐，尝官内阁中书。在京日，得一子，甚慧，爱之笃，惧其夭也，为命名曰额尔克。额尔克，满语也。以汉文译之为铁，欲其如铁之坚固耐久也，然其後竟夭。

名重文光、宣间，有主持君主立宪者曰刘少少，名为重文，下流杜会恒有之，士人以重文为名，自少少始。

蒙人不得用汉字命名内外札萨克汗王、贝勒、贝子、公、台吉、塔布囊等生子命名，均应取满洲、蒙古字义，不得辄用汉字文义，违者以违制论。

麽些种人之名云南麽些种人无姓氏，以祖名末一字、父名末一字加一字为名，递承而下，以判亲疏。

名字名字於人，要有关系，命意取类，不可不审，自古及今，从无名士通人取俗陋不堪之名字者，此可见也。古人名字，意多相属，如仲由字子路，卜商字子夏，馯臂字子弓，孟轲字子舆之类，不可胜数，汉、魏犹然，自晋以後，乃不尽尔。

名字所取，根於心意，沿於习尚，因时变迁。总而观之，可分六种：唐虞以上为一种，三代为一种，秦、汉、三国为一种，六朝为一种，唐至宋为一种，金、元至国朝为一种。其间虽有小出入，然大较如是。且国朝人之於名字，固尤为致意耳。

金圣叹改名字金圣叹原名采，字若采，吴县人。好饮酒。尝於所居贯华堂中设高座，召徒讲经，经史子集，纵横颠倒，一以贯之。与王斲山最善。一日，斲山以三千金畀之，曰：「君可以此权子母，後日母仍归我，以子金助君膏火资。」越月，罄矣，乃语斲山曰：「此物留君家，君适为守财虏，吾已为君尽之矣。」斲山一笑置之。及入国朝，绝意仕进，更名人瑞，字曰圣叹。或问以改字之义，则曰：「《论语》有两喟然叹曰，在颜渊为叹圣，在曾点为圣叹，予其为点之流亚欤！」

兄弟之名字号如一宗室宝廷，字竹坡，光绪中官礼部侍郎。尝典试福建，以道经浙江，纳九姓渔船女为妾，罣吏议褫职。有二子，一名寿富，号伯福，别号一二；一名富寿，号仲福，别号二一。

名字合一衣冠中人有名必有字，名与字皆着称於时。若名字合一，而名即为字，字即为名者，顺、康间，有李君灿者，即字君灿；道光中，有阳湖钱季重者，即字季重；光绪中有黄孝觉者，即字孝觉是也。

同时同姓字康熙朝，有二人皆邵姓，一名长蘅，一名陵，皆字青门，皆以文学着称於时。二堂江都焦里堂循，与甘泉江郑堂藩，皆以淹博经史为艺苑所推，世有扬州二堂之目。

平艮仄艮道光中，苏郡有二人，皆字艮甫，以词鸣於江南。一曹楙坚，吴县人，官至湖北按察使，有《昙云阁词钞》。一赵函，震泽人，有《飞鸿阁琴意》。一时有平艮、仄艮之称，盖以其姓之平声仄声别之也。

以天文数目之字合为字光绪中，粤西有秦书祥、于夔者，结友十人，讲学论道。其取字甚奇，第一字皆属天文，第二字皆属数目。秦字云五，取义於五色云也。于字风八，取义於八方风也。有字雷一者，盖取一声雷之义也。有字星七者，盖取七星之义也。其他多昉此，不悉忆矣。奏为光绪丙午举人，于尝行医於广州，着一书曰《医医医》。

小字顺、康间，徽人相称好用小字，虽卑幼於长老亦然，曾不以为忤也。

汪钝翁程可则小字汪钝翁小字液仙，程可则小字佛壮。王阮亭有诗云：「佛壮谈诗登秘阁，液仙趋府算钱刀。」 「 钝翁先除户部。」 一佛一仙，天然对偶。

号重文沛县阎尔梅，字调鼎，明之遗民也。入本朝，隐居不出，着有《白耷山人》、《汧罝草堂》等集。其号甚奇，曰古古，盖重文也。与余楍 「 古文本字。」 之字曰生生者同一新颖，特阎为号而余为字耳。

高宗自号十全老人高宗耄期倦勤，自号十全老人。

文宗自号且乐道人文宗之季年，东南沦胥於粤寇，京津见偪於英舰，内忧外患，宵旰靡宁。驾幸热河，乃以且乐道人自号，盖有得过且过之意也。

石瑶辰自号民佣翼城石瑶辰司马家绍尝曰：「父母保抱其子，盖日为佣而不自知也。」因自号民佣。

袭孝拱自号半伦龚半伦，仁和人，为定庵子。初名公襄，字孝拱，继更名曰刷刺，曰橙，曰太息，曰小定，曰昌匏，晚年自号半伦。半伦者，谓无君臣、父子、夫妇、昆弟、朋友，而尚爱一妾也。

左文襄自号老亮左文襄公雅喜自负，与友人书翰，恒於其末自署老亮，盖以诸葛自况也。尝谓胡文忠公曰：「千秋萭世名，寂寞身後事，人生数十寒暑，乌能谋及来兹？但得生前自諡忠介先生，私愿已满，公其许我乎？」

吴大澂自号愙斋吴大澂，字清卿，自号愙斋。尝为潘文勤公祖荫作篆，署号於纸尾，文勤奇之，不识也。此与某尚书谓章太炎所着《訄书》，曰那个什麽什麽字相同。

母以道人儿号其子贞髦君，太原傅青主山母也。姓陈氏，父讳勔，忻州诸生。母周二十二岁，励柏舟操，十七岁归檀孟，为傅氏妇。舅御家严，诸妇中，陈独以勤慎着。生子三，长庚，诸生，先卒；次即山，明崇桢甲申後以道人称；三止，太学生。甲申後，山弃家而旅，随所寓，奉母往，母绝不以旧业介意，沙蓬苦苣，怡然安之。顺治甲午，山以飞语下狱，祸且不测，从山游者，佥议申救。贞髦君要众语之云：「道人儿自然当有今日事，即死，亦分，不必救也。但吾儿止有一子眉，若果相念，眉得不死，以存傅氏之祀，足矣。」逾年，飞语白，山出狱，见母，母不甚悲，亦不甚喜，颔之而已。

人以避青先生号顾亭林明杜既屋，顾亭林誓不损节，每届端午，辄於门楣悬红色蔓菁一，内实以蒜青少许，并挂白布一片於後，书「避青」二字，意示不直国朝恶而避之之义，人因称之曰避青先生。尝步行至江宁明孝陵，哭吊数次，往返数千里，不辞跋涉之苦也。

人以醉公号塞勒塞勒，睿忠亲王曾孙。性爽抗，嗜酒，虽朝会，气犹醺然，人呼为醉公。然遇大事多直鲠。康熙戊戌，理王以罪黜，东宫虚位，圣祖命诸臣集议，时廉王觊觎大器，揆叙、王鸿绪左右之。塞愤怒，起於坐，大声曰：「惟立雍亲王，苍生始蒙其福。」众憬然。後世宗即位，召见，责之曰：「当日汝言，几危朕躬，然忠鲠可嘉也。」塞免冠谢曰：「臣一时愚直，自不能遏抑耳。」

人以圣卵号朱端侯光绪朝，山阴有朱端侯者，世家子也。中乙酉副贡，设帐授徒，究心濂洛关闽之学。里人迂之，以其效法孔子，具体而微，若已有孔子全体之一部分者。一部分为何？睾丸是也。睾丸即卵，遂以孔子之卵 「 山阴、会稽本有此谚，於人之讲道学者辄以此四字称之。」 嘲之，呼曰圣卵。端侯夙善八法，肖朱子，自是为人作书，辄署款曰「圣卵朱某」。