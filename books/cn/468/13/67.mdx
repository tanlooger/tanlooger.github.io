---
---
---
title: 番摊
---



博具有以制钱代骰及骨牌、纸牌者，曰番摊。先用数百钱磨擦光洁，置席间，随意抓钱若干，以铜盅覆之，分么二三四四门，令众人出资猜之。注齐，去覆，以细竹枝扒钱使开，四文一次，扒賸一文，即以决中否，定输赢。中者，孤注偿三倍，黏则倍偿，串角、大面，各如数偿之，谓之抓番摊，即古之摊钱也。较诸铜宝、摇摊，则公平无弊矣。