---
---
---
title: 叉？雀
---



？雀亦叶子之一，以之为博，曰叉？雀。凡一百三十六，曰筒，曰索，曰万，曰东南西北，曰龙凤白，亦作中发白。始於浙之宁波，其後不胫而走，遂徧南北。筒，《正韵》「徒弄切，音洞，箫无底也，通则洞。」盖筒即洞也，象其形也。索，《尔雅》「大者谓之索，小者谓之绳。」索取其贯，所以贯其筒也。《书？牧誓》传：「索，尽也。」《周礼？夏官》注「索，廋也。」《礼记》注「索，散也。」三者皆非本旨，故不加说。万，《前汉书？律历志》：「记於一，协於十，长於百，大於千，衍於万。」万者，记其数也。万或作万。《六书正譌》「或省作？，非。」则俗字之误也。龙凤白，唐李翱《五木经》：「厥二作雉。」注，乌也，即凤之类也。《五白泾》又曰告白，曰白厥荚八，白之类也。中发，当是《中庸》「发而皆中节」之义。东南西北，《晋书》：「王献之数岁，尝观门生摴蒱，曰：「南风不竞。」门生曰：「此郎亦管中窥豹，时见一斑。」」当是东南西北之始。抑又思之，？雀，马吊之音之转也。吴人呼禽类如刁，去声读，不知何义，则？雀之为马吊，已确而有徵矣。宋名儒杨大年着《马吊经》，其书久佚，是马吊固始於宋也。筒，阴象也；索，阳象也；万，数之极也，盖本饮食男女之意也。其後以楮易竹，遂称叶子，绘梁山盗一百八人於上，时尚无中发白东南西北也。至国朝，淮扬盐贾盛行此戏，陶文毅尝禁绝之。鹾商乃改绘梁山盗宋江貌如陶文毅，并其女公子。粤寇起事，军中用以赌酒，增入筒化、索化、万化、天化、王化、东南西北化，盖本伪封号也。行之未几，流入宁波，不久而遂普及矣。

光、宣间，？雀盛行，达乎诸侯大夫及士庶人，名之曰看竹，其意若曰何可一日无此君也。其穷泰极侈者，有五万金一底者矣。 「 一底犹言一局。」 会稽陶心云观察濬宣作长篇咏之，托恉监诫，迻录如左：「罡风吹鸟名鸺鶹，无昼无夜号啾啾。飞向人间啄大屋，宾客欢笑妻孥愁。一啄再啄金屋破，啾啾唧唧号未休。初翔江之右，倏忽腾九州。问制何自始，易竹乃废纸。非簺亦非蒱，无卢亦无雉。索长矩方规以圆，自一至九环无端。马融《六簙赋》所遗，李翱《五木经》久删。呼龙喝凤揣梅竹，四座鸣对声关关。鸺鶹来，欢颜开，蒲桃美酒夜光杯，屖筯餍饫鸾刀催。金璫翠钿名姝陪，萧筦哀音？今？？集吅豗。宾极欢，主大醉，华灯四照开博台。鸺鶹去，鸡号曙，胜者忻忭负皇遽，面色如土不敢怒。脱下鷫鸘裘，低首长生库。到门踟蹰惭妇孺，誓绝安阳旧博侣。明朝见猎眉色舞，枭化为狼蝮为蠍。破人黄金吮人血，枯鱼过河泣何及。自言我本不祥物，方将取汝子，弗仅毁汝室。吾闻东晋陵夷铜驼没，大地五胡乱羌羯。士夫饮博供清谭，牧猪奴辈亡人国。桓桓我祖长沙公，取投簙簺江流中。天地鼎沸人消摇，千年时局将毋同。沈沈大梦真竹醉，白昼黄昏为易位。咨余往射岂得已， 「 用韩句。」 枭惊堕梁魂破碎。血其爪肉贯翎翅，焚灭鷇卵断？类。君不见万国人人习体操，强身强国五禽戏。」

又有以诗咏其事者云：「？雀何难打，只求实者虚。逢和须要算，死听不为输。三项家家大， 「 中发白。」 双风对对符。自摸清一色，喜煞牧猪奴。今日赢钱局，排排对子招。三元兼四喜，满贯遇全么。花自杠头发， 「 杠後开花者，开杠後自摸和成也。」 月从海底捞。 「 仅余一张牌自摸自成者，谓之海底捞月。」 散场须远避，竹杠怕人敲。素有盘龙癖，得闲打八圈。上家六合占，本位自输钱。勒子看人倒， 「 三百符谓之倒勒，又谓之勒子。」 病张摊我拈。 「 三项大张难於打出者，谓之病张。」 不如加两点，或可有庄连。又唱竹林戏，讴歌逸兴赊。 「 泰州打牌者，率有唱牌之癖，如西风则曰西瓜玻瓈泡，北风则曰北关桥下水滔滔之类。」 四圈输八吊，一客累三家。包子连连吃， 「 谓冒险打出大牌，人竟和下，则打之者包全抬。」 头儿屡屡拿。不愁输得苦，明日早来些。 「 俗云，不怕输得苦，单怕缺了赌。」」