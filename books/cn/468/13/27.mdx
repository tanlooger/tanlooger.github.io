---
---
---
title: 顾宾臣得博进十二万金
---



嘉庆乙丑，有盛某者殇其独子，族人辄以立後嬲之，非盛所愿也，乃思倾产以绝觊觎。因与狎客纵博半年，博负七万金。同博者为之筹画，十偿以六，且准薄田折阅，计捐亩千五百余。或谓此犹不及乾隆时顾宾臣之一夕十万也。宾臣为小　侍读八十外举幼子，以四库馆誊镍寓京师，与辇下诸豪士习，岁首，辄从事於博。自正月至四月百日中，得博进十二万金，贮卧室高柜，皆精缪足兑，无折色，无平短。浴佛日，博徒皆集顾斋，作长夜之戏。是夕，顾独大负，遂一败涂地矣。