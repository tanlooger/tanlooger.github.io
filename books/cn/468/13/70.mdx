---
---
---
title: 压宝压叉
---



压宝者，以一制钱闭之於盒，分青龙，白虎，前，後四方之位，以钱压得宝字者为胜。压叉者，掉两钱使撇旋，伺其将定，以手捺之。亦分四门，两阴也，两阳也，若一阴一阳，则名曰叉，内一钱色稍赤，赤者得阳，曰前叉，得阴，曰後叉，压得者为胜。诸戏皆推一人为榰，所挟赀必倍蓗於人，方可与众对敌，谓之开当， 「 去声。」 主胜负出纳之数。压者不限人数，可容数十人。游手之徒，啸引恶少，喧譁叫呶，驯致鬬殴攘窃，悉由於此，竞财启衅，风斯下矣。光绪中叶，士大夫多好之。