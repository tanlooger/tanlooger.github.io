---
---
---
title: 女子地铺会
---



广州西关宝善坊附近，有大家之女眷、女仆等所开地铺会。其法如开三圆之会者，会头每一次收地铺银一圆半，月开五六次或三四次。为会头者，每月开某字头之会，或数十字或十余字亦不等，故无日不开会，无地不开数会也。西关左右之妇女，充会头者数百人，其中深闺妇女为所引诱者，不可枚举。宝善坊蔡三姑者，作会头以数百计，各处会项数目，约值银币四十余万。