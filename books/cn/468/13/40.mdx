---
---
---
title: 签捐票
---



我国之有发财票，自粤商江南票始。迨湖北签捐票出，事事以官法部勒之，而局面为之一变。商办者开彩时，所司登记号码，喝报彩目之人，仅公司一二小司事为之。湖北则由总督委司道代办其事，以示郑重。翎顶辉煌，冠裳璀璨，遂令若辈骤增身价焉。

签捐二字，源於日本，盖日本称彩票为富签也。