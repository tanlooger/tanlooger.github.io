---
---
---
title: 庄方耕帐中掷骰
---



庄方耕侍郎存与将计偕入都，苦无资，不得已而纠一会。届期，戚友咸集，仆告主人有疾，不可以风，请诸客先掷，而主人於帐中掷之。盖方耕昉狄武襄两面钱故智，预置一骰盆同式者，布置六赤， 「 见李洞集。」 俟移盆帐中，故为一掷，俾众闻声，则亟易预置之盆出以示客，弗疑也。咸称贺，遂得赀。洎客散，视顷间故掷之盆，则亦六色皆绯，殊自喜。是科以第一人及第。