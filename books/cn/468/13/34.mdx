---
---
---
title: 江忠烈戒博
---



江忠烈公名忠源，少时，游於博徒，屡负，至褫衣质钱为博进，间亦为狭斜游，一时礼法之士皆远之。其用兵以略胜，在中兴诸臣之右。初至京师，人未之奇也。惟黎樾乔侍御见之，即言此人必死於战场，人亦不之信，亦不知其以何术知之也。其下第回南时，三次为友人负柩归葬，为人所难为。曾文正以此赏之，令阅儒先语录，约束其身心。忠烈谨受教，然冶游自若也，而博则矢志力戒。偶过友人许，闻户外有牌声，辄望望然去之。