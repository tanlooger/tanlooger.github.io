---
---
---
title: 王治馨与客作雀戏
---



宣统时，王治馨充奉天巡警局总办，局员中有彭某等三人，恃宠骄蹇，同人侧目。一日，王自局归，有二客造王寓，欲作雀戏，而少一人，俗所谓三缺一者是也。乃命左右以电话招之曰：「叫大浑蛋。若已他出，二浑蛋、三浑蛋皆可。」二客大愕，询何人。王曰：「吾局多浑蛋，恉嗜博，此乃浑蛋之尤者，故以大二三别之耳。」