---
---
---
title: 孝钦后制掷骰图
---



《掷骰图》，名八仙过海，乃各省地图，有吕仙、张仙、李仙、韩仙等，皆男仙也，女仙惟何仙一人。掷时，有牙筹八根，直径一寸半，厚不过一寸四分之一，上刻八仙名，八人各执一筹。若仅四人，则每人执二根。中置一碗，以点之大小定高下，分省得三十六点者最大，本仙即往游浙之西湖，么二三最小，掷得者出局。何人游毕各省先回大内者，即赢家也。孝钦后特制之以为宫中之玩具。