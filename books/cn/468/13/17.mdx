---
---
---
title: 寿思明以博得妇
---



宛平周之俊好博，贾於外。有妇李氏美而艳，方少艾。而周恒客游，岁无一月在家也。邻村有寿思明者，涎之久，一日薄暮，将入市，经其门，李适倚门立，寿与之通辞，不半月，讅矣，自是遂时相过从。一日，两人方沦茗作清谈，猝闻叩门声，启之，则周方自上海归也。李仓皇欲遁，周曰：「勿尔，吾辈结邻久矣，半年不见，正思作情话。且有新购博具，乃得之於申者，盍稍缓须臾，一消遣乎？」李曰：「君初归，尚未卸装，不如订後期。」乃遂订期明日而别。及明日，寿访周，则已肆筵设席，陈牌於几矣。寿家小康，亦好博，博辄负。周意其亦必负也，曰：「君好自为之。君胜，吾以妇归君；吾胜，则於博进之外，当以田十亩为赠。」寿闻之，大喜，以为娟娟此豸，必为我有。既定议，遂博。博至日晡，寿胜矣。寿将挈妇行，周悻悻然，寿乃语周曰：「吾如约也，君奚怨！今即作为君胜，而以田十亩赠君为聘资，可乎？」周诺之。