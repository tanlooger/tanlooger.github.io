---
---
---
title: 鬬鹌鹑
---



鬬鹌鹑之戏，始於唐，西凉厩者进鹑於玄宗，能随金鼓节奏争鬬，宫中人咸养之。鹑类聚夥翕，畏寒贪食，易为人所驯飬。惟既以博鬭争胜负，自必选材选材之所注意者，在毛，骨，头，嘴，（口乂）「 音詑，嘴（口乂）也。」 面、眉、眼、鼻、颔、胸，而於养之饲之洗之把之调之笼之之法，亦须讲求。

鹑胆最小，鬬时所最忌者，旁有物影摇动，则必疑为鹰隼，惊惧而匿，不独临场即输，且日後亦费多方调养，始能振其雄气。故鬬时放圈下，须人声悄静，各使搜毛讫，方齐下圈。优劣既分，输赢已定，即下食分开。其败者，俗谓之曰桶子。胜鹑若有微伤，洗养五七日，即可鬬；伤若重，必俟伤痕全愈，方可洗把上场。