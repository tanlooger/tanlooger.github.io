---
---
---
title: 敲诗
---



敲诗者，以纸条约四五寸长者为之，亦曰打诗宝。摘录七言或五言之诗句，於句中隐去一字，注於纸尾，以封套笼之。即於诗句之旁，别书大意相通者四字，并纸尾原字，则为五，另摊方纸於几，划为五度，以钱压其上。射中者，一钱偿三钱。其五字中之极不通者，大抵即其所隐之字也。输赢固不钜，且托名风雅，然亦赌博之别派也。