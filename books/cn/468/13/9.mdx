---
---
---
title: 闱姓
---



闱姓者，赌博之事，专行於科举时代之广东。每乡会试或岁科试前，使博者先入资，预卜入彀者之姓氏，各指定若干姓。榜发，视所卜中者之多寡，以第所得之厚薄，往往以百十万为博注。姓僻者，则且代之作文，通关节，使之必中而後已。粤民本嗜赌，此尤风行，无富贵贫贱，辄相率为之，士绅亦於其中分肥，官不之禁。光绪时，且奏抽闱姓捐以助军饷，後乃禁革。