---
---
---
title: 打天九
---



骨牌之戏，乃骰子之变，故《宣和谱》以三牌为率。三牌，乃六面也。後人打天九之戏，见於明潘子恒《续叶子谱》，谓分华夷二队，至今犹然。谱云：「近丛睦好事家，变此牌为三十二叶，可执而行。」按此，则今人骨牌碰和之滥觞也。丛睦，乃杭州地名，当时多钜富者。大凡游戏之事，必自富贵人倡之，此与诗穷而工，可反观也。