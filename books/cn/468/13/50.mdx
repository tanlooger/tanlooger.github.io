---
---
---
title: 掷老羊
---



掷老羊，一名赶老羊。法以骰六枚投盆盎，其三枚点数既相符，乃得据而分胜负。遍考《五木经》、《双陆谱》，不详其例，盖於卢白雉犊枭之外，别开生面者。或曰，博徒多作伪诱人，落其陷阱，则加以赶猪名号，猪与羊同类，赶老羊者，殆若辈之隐语欤？有谓羊者洋也，俗以银币为洋钱。伏腊弄麞，相沿已久，掷者其如北齐刘毅之无担石而一掷千金乎？

博时分朋列座，以一人轮流为桩，余皆出注。