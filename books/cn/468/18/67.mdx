---
---
---
title: 两驳集赀造船
---



张樵野侍郎阴桓至美，某领事上书言，旅外商民，愿集赀造船，无事则商家运货，有事则备国家之用。张据以咨总署，总署谓恐轻易启衅，力驳之。已而张入总署，薛叔耘京卿福成出使英、法，复申前说，张亦驳之，盖己所不能成之事，亦不欲人成之也。

篺

篺，编木为之，用以渡水。设肆售木者之转运，每将木联缀成篺，使其顺流而下。司篺之人，即编茅为篷以居其上，旅客有附之者。且邮政未兴之时，信局未设之处，亦为人寄递书物也。

筏

筏为竹所联缀，藉以渡水之用。设肆售竹者以之转运，略如木篺。其司筏者，亦为人寄递书物，旅客且可附之以行，惟不能克期而至，与篺同。