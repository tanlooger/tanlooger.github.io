---
---
---
title: 无锡快
---



无锡快者，无锡人所泛之船也，往来于苏之苏州、松江、常州、镇江、太仓，浙之杭州、嘉兴、湖州。买棹者问船之大小，则于单夹衖、双夹衖之外，辄以若干档为答。档者，舟师之代名词也。其言档也，曰几个档，即几个人也。船舱之门为斜面，略如满江红。乘客餐时，必佐以所烹之青菜，味至佳，盖舟主之眷属所制者也。