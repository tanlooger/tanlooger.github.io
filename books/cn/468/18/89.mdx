---
---
---
title: （车磊）（车磊）车
---



黑龙江向无各项车辆，有达呼尔随意用柳条编造者。曰（车磊）（车磊）车，轮不甚圆，不求准直，轴径如椽，而载重致远，不资毂輠，且以山路崎岖，时防损折，动以斧凿随之。曳车者为牛。一人尝御三五辆，载粮谷柴草类。然富人乘车，亦用毡毳为盖，以蔽风雪。间亦有用桦皮，或如棺木者，别号桦皮车，东西布特哈多有之。