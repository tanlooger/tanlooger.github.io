---
---
---
title: 花轿
---



花轿，娶妇家用之，新妇自母家乘以赴夫家者也。晚近以来，虽有以摩托车、马车代之者，而顽固人家之闺媛，犹守其旧习，以不坐花轿自侪于妾为耻。轿以四人舁之，四周皆绘人物花鸟，罩帏于上。轿有小灯，虽白昼，亦燃烛。新妇坐其中，而垂帘焉，所谓闭置者是也。轿之前后，各有导从，且有奏乐之童子引之。