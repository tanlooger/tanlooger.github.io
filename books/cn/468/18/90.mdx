---
---
---
title: 车围
---



嘉峪关外之西为伊犁、哈密，和阗，再西曰南八城。欲至其再西，必经瀚海，行旅必联合大车四辆，路宿则以之作围。翌晨起视，则四车中央之隙地，沙厚数尺，四围如壁，而中则积沙也。苟不如是，则入夜风烈，车必倾倒，人多埋于沙中，窒息而死。瀚海无路，车行需指南针。世传行必中道，否则掉入沙中者，误也。