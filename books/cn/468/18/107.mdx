---
---
---
title: 脚踏车
---



脚踏车，即自转车也。两轮前后直立，前轮有柄夹持，可左右以正方向，后轮之侧附以钢炼，与曲拐相联。乘者以脚踏曲拐，使炼牵转后轮，前轮亦随之而转，以向前进行。虑妨行人，则振铃以告。男子所用与妇女所用者，异其式。又有用汽力者，年少子弟辄喜乘之，以其转折灵捷而自由也。我国妇女乘之者绝少。