---
---
---
title: 小汽船拖带船舶
---



满江红、无锡快诸舟之往来江、浙间也，固以汽船、汽车之大通而失其利市矣。其幸而仅存者，则富贵之家以眷属众多，来往浙西之杭，嘉、湖，与苏五属之苏、松、常、镇、太者，特赁一舟而乘之，取其安适。而又以其驶行之迟缓，则别以小汽船曳之使行，俗所谓拖带者是也。行时，以铁缆系于汽船之尾，鼓轮直进，行驶自如。拖船之舟子，安坐无事，惟于转折之时，偶一司舵而已。