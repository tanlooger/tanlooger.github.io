---
---
---
title: 烟波宅
---



张芑堂征君尝于杭州西湖制舫，曰烟波宅，陈无轩为之图，鲍渌饮为赋绝句云：「臣本烟波一钓徒，全家只合住菰蒲。旁人漫拟知章贺，不道西湖胜鉴湖。」「底须更觅买山钱，且把渔竿上钓船。生计莫嫌湖面薄，尽教乞与鲍家田。」「云山面面总吾庐，一苇飘然信所如。却笑里湖林处士，懒因猿鹤别移居。」「诗思无时落眼前，破除聊复付高眠。坡仙好语从相借，挂起西窗浪接天。」