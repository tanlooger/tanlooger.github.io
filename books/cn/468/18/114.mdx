---
---
---
title: 山东沿海之车骑
---



山东沿海滨多淤沙，不通舟楫，故遵陆者必骑，骑以驴或马，或乘骡车，或乘骡轿，或乘小车。大抵即墨以南，道路平坦，骡车通行。即墨以北，嶝路崎岖，海滩泞滓，跋涉稍艰，非骑驴乘轿不可。河无桥梁，浅者徒涉，深者乘筏以渡。各村皆有小逆旅，宿一宵，费钱十余文，惟多尘垢且黑暗耳，越宿而仍车或骑矣。