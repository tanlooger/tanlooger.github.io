---
---
---
title: 俞理安不蓄腕车
---



俞理安侨沪久，居城中，以服务于天津路之敦大钱肆，日夕往来，蓄人力车以代步。未几而其子肄业于新闸之某校，亦思蓄一车，请于理安。理安不允。曰：「尔可宿于校。我若增一车，则必有人知而来借者矣。却之，则为人所怨；许之，则不胜其烦。而豢佣之费，修车之资，皆于我乎取，我果何所为而为耶？怀献侯曰，有车者借人乘之，今亡矣夫！」