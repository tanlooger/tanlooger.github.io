---
---
---
title: 显轿
---



轿有二解：一，小车也；一，竹舆也。今于凡为舆者，皆呼之曰轿，不必悉以竹为之矣。

显轿者，可露坐，其上下前后左右皆无障，显而易见也，一曰明舆。官吏乘之者，为各省乡试入闱时之主考、监临、监试、提调，郡邑迎春时之知府、同知、通判、知县、教官、县丞、典史。其时乘之者必朝衣朝冠，端拱而坐。迎神赛会时，则为神所乘。