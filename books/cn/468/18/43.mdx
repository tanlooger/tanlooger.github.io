---
---
---
title: 姻缘艇
---



姻缘艇，广州珠江有之。盖穗垣高等妓女，虽于花艇列房而居，然房至隘，酒阑夜深，无以留髠，则相将就宿于别艇。艇容积不宽，而陈设甚雅，俗谓之姻缘艇，一曰鸳鸯艇，盖专为卜夜而设也。羊城谭寿伯曾于《珠江竹枝词》中咏之云，「江干烟柳碧如丝，隔水人来唱《竹枝》。记得定情三五夜，姻缘艇上月明时。」