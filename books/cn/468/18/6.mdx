---
---
---
title: 汉宜汽船
---



汉口至宜昌，水程约华里一千五百余里，江面较下游窄，而湍急过之，且多浅滩，航行视下游为难，往来有汽船。

最初航行者，为我国招商局之江通，次则彝陵，次则固陵。初辟时，仅半月或一月航行一次。盖当时民智未开，往来商货，仍由内港轮舶上下，必俟客货俱满，始能启行。其后则怡和、太古，以渐航驶。迨光绪甲午中日战争之后，宜昌、沙市辟为通商口岸，日本商船亦渐露头角矣。