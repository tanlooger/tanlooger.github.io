---
---
---
title: 盐块
---



盐之种类不一，南方所用海盐、井盐，皆须煎烹熬炼，山西解州盐池，如畊者之疏为畦陇，引水灌其中，俟夏秋南风一起，即结成盐印，故昔人以为海盐、井盐资于人，解盐资于天也。独阿霸垓部落及张家口外牧圉之地，有盐一种，出水泽中，不待煎熬而自成，亦不待南风而始结，土人就近取之，其块大小不等，色青黑，味甚佳，不减内地所产。