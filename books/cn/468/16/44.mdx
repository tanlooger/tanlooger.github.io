---
---
---
title: 坠石
---



婺源某山尝有一石坠于地，状似猪，色纯黄，莹澈可观。一犬见之，狂吠不已，顷之，众犬羣集，相向咆哮，麾之不去。村人厌其喧聒，投石水中，四邻之犬仍复呼羣引队而至，俯水跳嘷，昼夜不止。众莫解其故，或疑为怪物，有主于一村休咎者，以是村中人颇惊惧，观者如市。石在溪中，水澈彻底，晶莹可鉴。后有他村富人见而爱之，以重价求，许之，遂自溪中移石而去，犬吠乃止。