---
---
---
title: 天然碱
---



旅行蒙古，其途不一，而入东蒙采险者，要以自四平街首途为便。去四平街驿不百二十里，抵三江口，潦滨村落也，六然碱之呈露地上者，至此始见之。东蒙雨期概在夏季，水涨，碱溶不见痕迹，雨期既过，天气干燥，寒气侵袭，地渐冻结，则积碱益多。自三江口经郑家屯，北行洮南街道，更东折出长春，其间东蒙千里之地，几无处无碱，或绵延数亩，或点点如晨星。其露出之浓厚者，要推玻璃碱甸子与太布苏碱泡为最，余则薄层为多。沿途平原旷野，无冈陵之起伏，间有沙丘，高不过二丈，杂草徧野，长可二尺，惟碱层露出之地则杂草不生，故谓亘东蒙全境均有天然碱之露出者，误也。

亚非利加洲天然碱产地在南纬三度英属东非洲麦伽提地方，其地碱成矿床，流水所经，碱即溶解，顺流而下，汇于低洼之地，干燥期内，低地积碱独多。然东蒙异是，低地产碱未见其多，高地未见其少。茫茫平野，舍杂草疏密以外，几无他法辨别其石月咸层之厚薄。天然碱之存在地面最多，试采集土壤，验其成分，则离地面渐远者，所含碱量渐减，故碱之大部分必至冬而呈露也。土人云，以箒扫碱，不数日而又现矣。

玉

玉，石之美者也，多产于昆仑山，与砂砾同存于河底，其质温润缜密，光泽如脂肪，半透明，有软玉、硬玉之别。软玉为辉石类，在火中易熔解，以纯洁乳白色者为贵。硬玉为角闪石类，较难熔解，色多鲜绿，翡翠即属此类。二者硬度皆低于水晶，尤低于宝石。