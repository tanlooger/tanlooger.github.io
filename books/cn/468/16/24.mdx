---
---
---
title: 琥珀
---



琥珀，邃古松柏科植物之树脂，埋入地中，历久遂成此物，产印度洋各岛，我国亦有之。色黄或褐，透明，中含昆虫木皮之类。摩擦之，能发电，入火则燃，有一种香气。红者曰血珀，黄而明莹者曰蜡珀。

干隆朝，虞山蒋文恪公溥曾得琥珀一枚，方广寸许，中外莹澈。五六月间，渐生莲叶一茎，至八九月，又复消缩，应时消长，累试不爽。