---
---
---
title: 台湾金砂
---



台湾产金砂，然金砂出，则地必易主。余姚邵筱村中丞曰濂抚台时，金砂徧地，土之淘金者赴抚署领照，每人纳制钱二百文，岁可赢十余万。

银

银为金属化学原质之一，色白，光泽甚美，古谓之白金。富于展延性，能传热及电。性软，故制货币、时表及装饰品时，常和铜少许，使略坚。多存于矿石中，与铜、铅、硫、砒、锑等化合。间有天生单体，为藓状、块状者，谓之自然银，吾国产之。市上所用之生银，以两计者，即自然银之成块者也。

铜

铜为金属化学原质之一，古谓之赤金，其原质为红棕色，俗谓之红铜，亦称紫铜。与他金合，则为青、白诸色，生锈则绿色。性能伸展延长，可压之为板，抽之为丝，最能传热及电，故常用以制锅及电线等物。干隆以前，盛产于云南，俗所称云白铜者是也。