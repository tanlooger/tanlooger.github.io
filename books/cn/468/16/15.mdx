---
---
---
title: 水银
---



水银，汞「鸿上声，俗读如贡。」也，化学上为金属原质之一。天然产者如滴水，散嵌于矿石中，然甚罕，大抵用朱砂制成，色白如锡，在常温为液体，冷至寒暑表零下三十九度则凝结为整正八面形，热至三百五十七度则沸而化气。质有毒。古时道家用以制炼丹药，所谓铅汞之术是也。近代医者亦用为杀虫消毒之剂。格致家因其涨缩力甚强，故又以制寒暑表、气压表等。工业上提炼金银之属，皆用之。吾国产地，以广东、湖南、四川、山东、浙江等处为多。

水银能蚀五金，金遇之则白，铅遇之则化，凡战阵铅丸陷入骨肉者，但以金银自创口灌满，铅即化水随水银而出，可免割取之苦。