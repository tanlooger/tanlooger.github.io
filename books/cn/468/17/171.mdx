---
---
---
title: 云母灯
---



云母，生土石间，作片，成层，可（木片），明滑光白，其片有绝大而莹洁者，人呼为云母灯。朱竹垞尝作词咏之，调寄《十二时》，词云：「是何人碧山深处，潜入仙厨私窃，把石粉云英堆积，翦翦层层迭迭。面面装成，棱棱作就，细染红笺贴。正夜静改席西园，紫凤吐珠，曾否铜盘吹灭？闲更思梨花院落，定自十分清绝。宿鸟窥来，飞蛾拂去，不道成冰雪。谩认他是灯，分明一片冷月。也只消抛残小扇，玉面当前终怯。怎得携归，江南乐事，闹向元宵节。看翠眉几许，屏风影中低说。」