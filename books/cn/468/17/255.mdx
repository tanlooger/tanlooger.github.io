---
---
---
title: 粉犬
---



粉犬，捏粉作犬形，杭州之清明节物也，小儿多以为玩具。胡琅圃尝有诗咏之，诗云：「宛然摇尾乞人怜，粔籹青红滴粉妍。踪逐饧箫吹过市，香分槐火试烹鲜。守花解傍司花史，吠雪刚逢断雪天。枸（木巳）无苗春寂寂，齐厨连日禁炊烟。货郎担上闹花摊，小掣金铃入画难。过想屠门人嚼蜡，舐余药鼎米成丹。梨焦貉子童谣唱，「《北史》：「狐非狐，貉非貉，焦棃狗子啮断索。」」车轹、刍灵祖道看。春祖已过乡饮酒，枌榆人散暮烟寒。」