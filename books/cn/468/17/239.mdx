---
---
---
title: 蒋戟门买妾用测美丝
---



干隆朝，蒋戟门观察家多姬侍，袁子才至其家，辄许作刘桢之平视。蒋精于选艳，环肥燕瘦，无美不臻，每夸示子才，自谓独具判花法眼。戟门每买妾，先以线量其身，线长四尺八寸，必先有线之长，乃始端详其眉目，谓之测美丝。当时人皆笑其太拘，独子才韪之，引古事以为证，谓《诗》称「硕人颀颀」，《骚》称「长肩连蜷」，汉冯伉为子娶长妻，晋武称卫瓘女有五美，长而白其一也。惟但宜娉婷夭袅，不宜挺立森然，如束马竿耳。