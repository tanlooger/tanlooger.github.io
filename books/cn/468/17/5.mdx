---
---
---
title: 武英殿露房所藏药品
---



武英殿有露房，即殿之东末间，旧为藏庋西洋药物花露之所，又有狗宝、鳖宝、蜘蛛宝、狮子宝、蛇牙、蛇睛等物。而蜘蛛宝黑如药丸，巨若小胡桃，其蛛当不细矣。又有曰德力雅噶者，颇似药膏，监造列单，交造办处呈进，上分赐诸臣，余交造办处。旧传西洋堂归武英殿管理，故所存多西洋之药。比交造办处，而露房遂空，旧档册悉焚，于是露房之称始改矣。