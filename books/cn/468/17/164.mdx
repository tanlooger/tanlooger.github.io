---
---
---
title: 手炉
---



手炉为火炉之小者，其形或圆，或椭圆，或六角，盖必镂花，否则火熄，可笼之于袖，以铜制之，燃炭以取暖。又有不用火而置沸水其中者，妇女多用之。干隆时，仁和周心孩茂才襄有《咏铜手炉》诗曰：「不数红泥小火炉，青铜范出小形模。提来缓缓随心便，趋到炎炎炙手无。笼袖粟肤春意透，挥毫姜指晓寒苏。深闺从此催刀尺，冷月临窗雁阵呼。」