---
---
---
title: 宫僚雅集杯
---



康熙朝士有官僚雅集杯，盖其时十人各制酒器十事，互相招邀。杯以白金为之，分别大小，如沓杯式，白质黑章，外界乌丝花草，内镌诸人姓字里居，旁镌「宫僚雅集」四字，以量之大小为次。首汤斌，字潜庵，河南睢州人。次沉荃，字绎堂，江苏华亭人。次郭棻，字快圃，直隶清苑人。次王泽宏，字昊庐，湖北黄冈人。次耿介，字逸庵，河南登封人。次田喜（上雨下冓），字子湄，山西代州人。次张英，字敦复，安徽桐城人。次李录予，字山公，顺天大兴人。次朱阜，字即山，浙江山阴人。次王士祯，字阮亭，山东新城人。皆当时同官坊局讲读者也。