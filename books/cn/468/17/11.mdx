---
---
---
title: 观象台仪器
---



康熙己酉六月，圣祖诏令改造观象台仪器，盖因戊申钦天监监副吴明烜言：「推历以黄道为验，黄道以浑仪为准。今观象台浑仪损坏，亟宜修整。又地震方向，各有所占，请造滚球铜盘一座，并设台上。仪器备，则占验始为有据。」疏入，下礼部议。寻以取到元郭守敬仪器于江南，不果行。至是，掌钦天监事西洋人南怀仁为监副，疏请改造，从之。