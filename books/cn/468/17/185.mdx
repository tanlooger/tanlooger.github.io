---
---
---
title: 竹夹膝
---



竹夹膝者，编竹为笼，暑日置床席间，以憩手足，或夹于膝，则凉，俗谓之曰竹夫人。钱塘吴瓯亭上舍城《咏竹夹膝》诗云：「六月火云飞兀兀，赤脚踏冰不可韈。桃笙藤枕懒昼眠，忽被一凉清到骨。谁截此君空复空，交纹叠翠何玲珑。招凉珠与延清室，相伴依依岂尔同。西风一夜吃瑟瑟，长门冷落知谁惜。频年自笑在家僧，莫虑欢情容易失。」