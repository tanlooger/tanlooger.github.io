---
---
---
title: 砝码
---



砝码，本作法马，天平衡物所用。衡物时以一盘置物，一盘置砝码以准之。使天平之横杆，平而不侧，即可由砝码之重量，而知所权物之重量。常以铜铅等制成小块，每块重量，自一钱、二钱、五钱、一两至数两均备，以便随时加减。精密之天平，其砝码分至极细，厘毫小数均备。此等小数之砝码，概以白金片为之。砝码上均刻有数字，以记其重量。