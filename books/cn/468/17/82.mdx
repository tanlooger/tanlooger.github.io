---
---
---
title: 粤寇铜炮
---



咸、同间，粤寇洪秀全据江宁，凡通行文字音涉忌讳者，多为更易，如干支之癸丑易为国好，乙卯易为乙荣，癸亥易为国开。又军械亦多易名，如抬枪为长龙，炮弹为元码，药为红粉。光绪时，无锡渔人某在河中获铜炮一，其炮镌有「铸于癸开十三年」七字，即同治二年癸亥也。惟此癸字又不改国字。所刻「荣殿」，即荣王谭姓也。所刻「受汾」，殆粉字之蚀也。