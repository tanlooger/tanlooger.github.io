---
---
---
title: 九连环
---



九连环，玩具也，以铜制之。欲使九环同贯于柱上，则先上第一环，再上第二环，而下其第一环，更上第三环，而下其第一二环，再上第四环，如是更迭上下，凡八十一次，而九环毕上矣。解之之法，先下其第一环，次下其第三环，更上第一环，而并下其第一二环，又下其第三环，如是更迭上下，凡八十一次，而九环毕下矣。