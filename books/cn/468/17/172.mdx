---
---
---
title: 料丝灯
---



料丝灯甚轻巧，钱塘吴佩五孝廉福世尝有诗咏之云：「巧制明灯鬬岁华，晶莹引耀望中赊。丝丝织就鲛人泪，朵朵凝成醉墨花。「安期生以醉墨洒石上，皆成桃花。」云影翠摇春浦浪，烛光红映暮天霞。由来本质原明净，不受尘埃半点遮。彩凤金鳌竞见称，良工运巧别呈能。短长补缀千条玉，表里通明一片冰。易脃大都缘性烈，无瑕端属处心澄。当年几费甄陶力，此日欣看瑞彩腾。」