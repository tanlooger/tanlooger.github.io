---
---
---
title: 大内之太平缸铜路灯
---



和珅于嘉庆己未查抄议罪后，分其第，半为和孝公主府，半为庆亲王府。嘉庆庚辰，庆亲王薨，管府事者阿克当阿代郡王慜绵呈出毘卢门□四座、太平缸五十有四、铜路灯三十六对。缸较大内稍小，灯则较大内所有者尤精，因分设于景运、隆宗两门外。又凡所设铁缸，及白石座细铜丝罩之路灯，亦皆珅物。