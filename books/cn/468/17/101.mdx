---
---
---
title: 印章
---



秦印多玉，多朱文，汉印多铜，多白文。其实非白文也，汉钤印，用紫泥印入泥中，篆文凹入者凸出，则亦朱文矣。间有金印，王侯以上用之。元王元章用花蘂石刻印，而石印乃盛行。其先有用石者，不甚着。此外尚有银印、铁印、瓷印、水晶、玛瑙、象牙、犀角、澄泥、烧料、黄杨、竹根等印。又有碧霞髓印，至坚不受刀，虽晶玉非其比。歙县汪启淑，字讱葊，号绣峯，世业鹾，拥高赀，尝剖巨珠为小印，侈丽极矣。