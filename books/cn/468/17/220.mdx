---
---
---
title: 布刀
---



布刀者，峒人织具也。峒人不用高机，无箸无枝，以布刀代之。刀用山木，形如刀，锐其两端，背厚而椭，如弓之弧。刃如弦而薄，刳其背之腹，以纳纬，而惌其锐而吐之，以当梭。纬既吐，则两手扳其两端，以当箸也。峒人书歌于刀，间以五彩花卉，漆之以赠人。

筳

筳，繀丝筦也，亦谓之筟，用针条中贯细筒，所以着丝于纬车者。纺具所用以繀纱线者亦如之。亦作椗，或作锭，今吴俗尚称筳子。