---
---
---
title: 藏香
---



藏香出西藏，甚珍贵。雍正时，杭州周亦庵孝廉自日下归，以乌思藏香一枝赠丁敬身布衣敬，其色绀紫，出以示人，观者皆叹为得未曾有。月腊之八八，灵隐敬难　佛前，四方戒众，圆成菩萨，戒寺中饭千僧，流连法喜，暮始抵家，拥炉雨作，琤洒不止。敬身念是日以是香而作佛事，非宿缘其能之乎。乃涤研染毫，为作短歌。辍笔，街柝殷然，已报夜甲矣。歌曰：「藏香蠖手从三杰，巧窃孙郎猬髯色。裹束西风万里来，故人把赠怜初识。土台居者乌思重，万本楞迦供呗讽。悬知窈窕释迦前，难擎唎马迦毘众。粥香藏香精和熏，忉利市方资策勋。揽将天苑质多露，散作华宫清净云。忆昔胡香惊吊谲，一月长安香不绝。谦粒涂阇卅里闻，博张志埽于阗鐡。黄头外道声唵吽，组铃扇鼓铿膻风。馩（香易）齅（　里）酣羊酪，旃檀侧信伊兰丛。」