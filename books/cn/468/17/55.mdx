---
---
---
title: 水碓
---



水碓，藉水力舂米之器也。以转轮二具，同在一轴，轮藉水力旋转，轮上有齿，拨动碓尾，一起一落，即能舂米，我国近水之地多用之。干隆时，大兴舒铁云孝廉位尝以诗咏之，诗云：「不见杵臼，但闻波涛。双轮调水，孤亭诛茆。为其逸者忘其劳，中有万斛珍珠槽。我从溪边扬短舲，涓涓轧轧清可听。杵声细作水声远。惟见两岸青山青。吁嗟乎，种一顷田食无粟，拥百城书住无屋。赁庑而舂计则迂，带经而锄良所欲。诚不如桔槔之俯仰，屏风之屈曲，径须结庐傍溪宿。丰年玉，荒年谷，以车代畊水代足，梦回已是黄粱熟。」