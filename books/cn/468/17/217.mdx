---
---
---
title: 烟具
---



烟具，专指吸鸦片烟膏所用之器而言之。曰枪，上有斗，吸时装膏于斗之小孔。枪，即筒也。曰盘，吸时置杂件者也。杂件甚伙，有蘸膏之签，有燃火之灯，有盛膏之盒。盘之质，或白铜，或彩瓷，或以雕漆，或以红木。盘之式或长方，或椭圆，或梅花。有夹煤之镊，有盛水之壶，有阁签之架，有挖灰之钩。曰箱，不吸时储杂件者也。此外又有所谓通条者，至膏塞枪时，用以通之者也。