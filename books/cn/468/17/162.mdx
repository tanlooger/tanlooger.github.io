---
---
---
title: 炭团
---



干隆时，有以炭团贻钱塘陈芝山茂才云飞者，芝山赋诗为谢，诗曰：「密雪霏霏积满城，忽贻炭墼见深情。寒威顿向芦帘减，暖气如从黍谷生。箸拨深灰朝熌烁，篝藏活火夜通明。睡余榻畔温衣箧，读罢窗前沸酒铛。自有融和回大块，合教欢喜锡嘉名，岁残好入骚人咏，手筑应怜太守清。「《汉书》：「周行为渤海太守，免归，尝筑墼以自给。」」多谢分光向东壁，不劳曝背坐南荣。六花飘处重呵笔，珍重题诗当报琼。」