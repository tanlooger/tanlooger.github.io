---
---
---
title: 长随带驮子
---



外官以贫而不能赴任者，輙觅长随，向之假贷，藉以制冠裳，备舟车，一切费用皆取给焉。从之赴任所，派为司阍，任重事，数年而清偿子母，佣值必加丰，谓之带驮子，盖取马骡负重之意。世人讹驮为肚，已属费解，复以官有事故不能偿者，称为泻肚，尤讹之讹矣。若辈多有恃财傲上，难保其终者，器小易盈，无足怪也。

同、光间，乃有以幕友而为带驮子之事者，帐房是也。