---
---
---
title: 荐头介绍佣仆
---



上海之介绍佣仆者，曰荐头，有店，设于通衢，以苏州、常熟、扬州为最多，且有松江、镇江、通海、绍兴、杭州、宁波人所设者。男女佣仆，均可介绍，惟车夫、厨子二项不荐。扬州荐头有证书，大姐工资大约半于娘姨，每领一人至，给荐头酒钱若干。试用三日，议定工资，即须先付一月，以后月杪照付。荐头用钱，则视工资多少，抽取四成，主仆各任其半。例如工资每月银三圆，则主仆各出六角。如有意外之事，虽可向荐头追问，然若辈类多狡滑，每不负责。佣仆之黠者，且常有盗窃银物、串拐妇女之事也。