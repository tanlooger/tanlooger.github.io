---
---
---
title: 杨竹村自甘？仆
---



杨筠，字竹村，为疋伦名大堉之嗣子。忽思欲得多金，惟为人仆，事差易，遂至父执某家求供奔走。某大惊，训责备至。杨求益切，自陈谋生无术，惟此差可免冻馁，遂留其家。某固业鹾，杨因是颇有所获。时值粤寇之乱，诸商将运盐过洪泽湖，他人惮险不欲行，杨独愿往，大有所获，多没为己有。已而转入李世忠营，司载盐等事，乘间牟利，积赀甚巨，捐至道员。然行止与人稍异，每行至门前，辄侧身旁立，如有所避，盖习惯使然也。