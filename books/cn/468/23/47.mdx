---
---
---
title: 门槛里
---



金陵人尚大足女仆，呼之为大脚仙。其人皆肤色洁白，面目姣好，尤善梳掠，发光可鉴，荆钗布裙，颇楚楚。足不裹，然亦不甚长，且甚窄。履浅而尖，作鹦嘴式，俗名划船样，行时波峭，如风摆柳，富家房中多置此辈。有中人产者，年老失偶，不便续娶纳妾，亦用之，昼则服役，夜则荐枕。佣值亦不昂，年少貌美者，在光绪初，月不过钱三千，称为门槛里。