---
---
---
title: 粤寇令幼童服役
---



道、咸间，粤寇洪秀全肆扰，所至掠人。尝取幼童十二三岁以上者六千余人，悉数阉割，剜去肾囊，得活者仅七百余人。被阉幼童之蠢陋者，俱令服役，名为打扇。端丽者悉裹足，有一童不允，即斩足以徇。既裹足，皆令作女装。杨秀清先选之，蓄为男妾，合格者给黄罗手帕，不合格者给素罗手帕。