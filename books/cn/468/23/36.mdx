---
---
---
title: 于氏仆以假契过户
---



扬州于某席先人荫，未尝留意家事。某岁，有一管家事之仆辞去，已而司会计者告匮。于初不知钱所从得，忆平时所恃者，惟田租耳，然向时收租之事，悉委此仆，未尝过问，因稍清理之，始知良田数千亩，悉已化为乌有。盖久被诸仆瓜分，别造假契，向县署提粮过户，垂二十年矣。问以历年田单、粮串，则皆署过户后之花名，且不存于家矣。于欲讼，则无据，即有老契，而历年田单、粮串均全，不易辨也，遂实时为窭人。