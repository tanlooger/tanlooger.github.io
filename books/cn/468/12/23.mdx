---
---
---
title: 了幻阐提宗旨
---



休休老人者，字了幻，一字师岩，绥阳周氏子。自少薙发，能诗，善画山水。常携杖鉢游楚、蜀间，遍参名宿。四十年始归，结庵绥阳之西山绝顶，榜曰亲云禅院，阐提宗旨，从者甚盛。後自刻一木像，造一塔成，入其中，趺坐而逝。陈中荣之尊人素与善，一日，梦休休来，入内室。往视之，已死，竞言中荣为其後身焉。