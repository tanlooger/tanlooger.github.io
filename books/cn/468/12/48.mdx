---
---
---
title: 雪庐翛然自远
---



乾隆壬辰，蒋心余太史士铨至扬州，闻建隆寺僧雪庐名，偕其同年生金棕亭教授兆燕访之。钟鱼佛语，吟声满林。雪庐方伏几，手披口授，以训两僧雏，读书临帖，呫哔如学究，心余窃异之。棕亭曰：「此灵山二童子者，曰巨超，曰道揆，其孙行也。词气既接，儒雅浸流，以视动容於宰官富人者，翛然远矣。」雪庐俗家为桐乡张氏，名复显，字梦因。