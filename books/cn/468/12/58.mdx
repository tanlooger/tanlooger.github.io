---
---
---
title: 僧以书画博赆仪
---



道光时，苏州宋某在湖口，遇一僧，持显者书，周行各郡县。僧善书，书学黄山谷，工绘事，而好诙谐。泛扁舟，图书满载。然不蓄经卷，不茹素，且无随行之侍者，惟携俊童四人，明眸皓齿，发委地，趋跄左右，虽善饰俊仆者不能及也。与人交，不作佛家募化语，但以书画博赆仪而已。有诗集曰《口头禅》。