---
---
---
title: 某僧一丝不挂
---



世宗在潜邸时，与某寺僧有隙。既登极，令捕主僧及徒众十余人入大内，软禁於一室。如是者年余，僧固屡思遁，以徒众多，度必不能脱，不忍舍去，遂亦留。一日，语徒曰：「吾今得一法，可逃矣。」众问故，僧令诸徒各脱尽上下衣，赤体卧於地，随地作滚。徒如其言，於是众僧皆滚。内监急报世宗，世宗曰：「可听其去。」僧等遂脱。徒众询其故，僧曰：「我一丝不挂，五蕴皆空，表示吾等无碍之行动耳。」众乃悟。