---
---
---
title: 雪樵劳苦其身
---



嘉兴白莲寺主僧际一，号雪樵，又号田衣生，海盐人，俗姓印。初生时，其母就蓐，见老僧入户，乃产。三岁，即能随母诵药师佛号。年十六，从南院大山师剃度。十九，诣杭州西湖之圣因寺烎虚和尚，受菩萨戒。二十，主白莲、漏泽、皋亭、景光诸寺。又尝泛海，谒洛伽圣迹；诣鄮山，瞻拜佛舍利；上天童，扫密祖塔，以劳苦其身，伤气患咳，及归而卒。