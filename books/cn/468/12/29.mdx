---
---
---
title: 石庭蒙圣祖赐经
---



元弘，字石庭，会稽人，姓姚氏。孝子曰崇明者，弘六世祖也。母严氏，梦服金伽衣僧而娠。十七，祝发大善寺，为盟石息法嗣。越七年，遍参诸方，熟精内典，若为则范寒泉画诸耆腊，皆自谓弗及也。康熙庚辰，孝子墓为势家所占，弘杖锡上京师，力谋复之。安郡王及弟红兰主人延之主弥陀寺席。霁仑永法师荐入内廷，召对畅春园，赋《初春瑞雪应制》诗称旨。丁亥，挂瓢天津之海光，与湘南衡键关结夏，笺疏《楞严》全部。乙酉，圣祖南巡，召对杭州之西湖行宫，赐御书《心经》。