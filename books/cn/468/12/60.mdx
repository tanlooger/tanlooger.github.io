---
---
---
title: 闻法空出世心
---



在内地之满洲人，颇有披剃为僧者，道光时之闻法，其一也，卓锡於天津城南之大悲庵。其未出家时，曰文捷，为繙译举人。工诗词，有《庵中早秋》诗云：「自隐招提绝访寻，松榆渐渐种成林。敢云已破浮生梦，暂觉能空出世心。古竹种秋添嫩翠，晓钟过雨发清音。蒲团坐听无余事，花落苍苔任浅深。」