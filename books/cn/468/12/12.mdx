---
---
---
title: 颠和尚踪迹诡异
---



颠和尚者，长安人，踪迹诡异。蜀按察某迎之至成都，礼拜甚恭，然往往面斥之，无忌惮。尝食犬肉，帽檐插花一枝，引羣丐行於市。入昭觉寺，见丈雪禅师，诙嘲不已，禅师颇敬惮焉。一旦，骑马出城数里，语厩吏曰：「吾归矣。」径舍骑徒步去。按察追赆之，不受。往来秦、蜀栈中，所至辄画达摩像以施人。及归长安，数日即坐化。