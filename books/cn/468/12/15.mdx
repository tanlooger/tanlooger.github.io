---
---
---
title: 罗汉僧雪中裸浴
---



王文简尝客海陵，曾见毘卢国僧罗汉，自言明英宗时土木之变始来华，能於风雪中裸体而浴。一日，会食，席上有胡桃，罗汉以齿碎之，凡数十枚。旧住通州之军山，以迁滨海界，徙居海陵。高邮牧某之祖传有小像一轴，有一老僧相向坐，自记此僧名罗汉，毘卢国人。一日，牧闻军山有毘卢僧，心疑即其人，试往谒，乃与画上之像了无差别，盖已阅三世，百年矣。