---
---
---
title: 借山晚节颓放
---



元璟，字借山，号红椒，又号晚香，平湖人，栖心寺僧。本农家子，性椎鲁，乏记功，每稽首慈云，默祈智慧。一日，坐蒲团，假寐，梦大士以杨枝水灌其顶，遂觉五内空灵，一览成诵。康熙癸未，圣祖南巡，诣吴门接驾，跪献迎銮诗十章，有旨来京供奉。及入都，诗名大噪，公卿皆与订交。性故骄傲，为一乡贵所扼，留滞萧寺，逾年始得召见。敕赐栖心寺额，及砥石砚一方。晚节颓放，同里俞嶔崎秀才遗书规之，置不省。