---
---
---
title: 沈双桥有出尘志
---



乾隆时，杭州吴山文昌庙有道士沈仁安者，字纫一，号双桥，石门人。幼而聪明，超然有出尘之想，遂至吴山清秀房，受业於王克新。读书颖悟，间为韵语，辄工，尤善鼓琴。岁壬午，翠华幸浙，仁安跪迎於嘉禾水次，因倩朱笠亭为之图，沈文悫公德潜，钱文端公陈群，齐次风侍郎召南，傅玉（　氐），皆题诗纪之。