---
---
---
title: 泰山有姑子
---



泰山姑子，着称於同、光间。姑子者，尼也，亦天足，而好自修饰，冶游者争趋之。顶礼泰山之人，下山时亦必一往，谓之开荤。盖朝山时皆持斋，至此，则享山珍海错之奉。客至，主庵之老尼先出，妙龄者以次入侍，酒阑，亦可择一以下榻。光绪末叶，泰安令某饬役查禁，逐其人，使他徙，封其庐为横舍。久之，学校亦废，仅有一老尼萧然独处矣。