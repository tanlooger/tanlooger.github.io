---
---
---
title: 高云谿交通宫禁
---



京华僧道多交接王公，出入宫掖，以故声价至高。白云观方丈高云谿，名峒元，名动公卿，势倾一时。有识其身世者，谓为山左之任城人，幼綦贫，为商店佣，以失金宵遁，入城西吕仙庙为道士。店主追之急，乃东奔至某邑白云岩，栖止数年，乃入京师白云观，未久而为方丈矣。

云谿尝交通宫禁，与总管太监李莲英结异姓兄弟，进神仙之术於孝钦后。孝钦信之，命为总道教司，卖官鬻爵之事，时介绍之。於是达官贵人之妻妾子女，皆寄名为义女。