---
---
---
title: 寺僧为屠某所愚
---



有士人屠某者，尝寄居武昌某寺，其斋窗俯临山下。尝以小故恨僧。一日，武昌守之，眷属游寺，僧出迎如仪。不意官眷怒，挥令去，僧罔测所以。翌日，守即嘱江夏县逐僧，僧踉跄出。後乃知实屠瞰知官眷将至，乃戴僧帽探首窗外，作诸般佻达状，将近则去，官眷疑即僧所为，故怒，归愬之守，致被逐也。屠後为江西知县。