---
---
---
title: 自悟大师为尚可喜女
---



羊城天井冈有檀度庵，尼所居，平南王尚可喜为其第十三女所建也。女生而明慧，稍知书，识人事，即病其父之降本朝，日夕披袈裟，茹素礼佛，不语人间事。可喜不能夺，为选民间女子数人充侍者，建庵居之。奏诸朝，赐号自悟大师，粤人羣称之曰王姑。乾隆时，樊上舍封谒庵，以诗吊之云：「一串牟尼出火坑，庸中佼佼铁铮铮。蒲团不堕红羊劫，笑彼飘霖孔四贞。」四贞，为定南王孔有德女，於姑为甥舅行，适孙延龄。康熙初，延龄为吴三桂所杀，由滇遁归京师者也。