---
---
---
title: 乔道人言兵家事
---



乾隆庚戌、辛亥间，有乔道人者，自陕至京师。貌臞，身如鹤立，面微红，自云数百岁，曾经明末鼎革事。与孙百谷、周忠武交，言皆妄诞，而谈兵家事，历历如绘。或言其为年羹尧溃卒，曾经青海战事，故所言了了，然无左证也。漕督李奕畴崇奉之。乔居一小庵，饮啖如常，毫无他异。嘉庆壬戌五月，卒於旅邸。