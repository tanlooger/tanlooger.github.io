---
---
---
title: 三喇嘛通俄
---



三喇嘛者，在东蒙诸旗极骄贵，东郭罗斯王为其义兄弟，王子为其义子。王之立，不以正，三喇嘛有力焉，遂干预其事。时俄人初营东清铁路，三喇嘛与周冕通，先以地押与俄人，已而遂为俄人得，故三喇嘛甚富。偶游俄妓家，辄以人挟俄帖往。时程德全方为黑抚，欲杀之。三喇嘛与京朝贵人多往来，程无如何。後檄令赴质哈尔滨，中俄官会审，三喇嘛虽不通汉文，而汉语甚善，辩论滔滔，问官竟不能屈之。