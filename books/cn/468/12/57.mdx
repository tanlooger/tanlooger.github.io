---
---
---
title: 阚和尚洗瓮
---



妙常寺阚和尚，一日，偶於寺前水次洗瓮。邻人某素相狎，戏之曰：「师大辛苦，何不反而洗之？」阚笑应曰：「诺。」随手举之，如反布囊然。甫及半，某大惊诧，邻人咸集。阚遽起入内，趺坐示寂。时有从嘉善归者，遇阚於途，谓之曰：「天将雨，可速归。烦寄语弟子，余有敝鞋曝於屋檐，亟收之。」曰：「师何往？」曰：「不远耳。」其人抵家，果雨，急诣寺，而阚已先一时化去矣。