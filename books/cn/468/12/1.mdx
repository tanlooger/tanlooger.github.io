---
---
---
title: 高宗不欲沙汰僧道
---



高宗御制诗云：「有以沙汰僧道为请者，朕谓沙汰何难，即尽去之，不过一纸之颁，天下有不奉行者乎？但今之僧道，实不比昔日之横恣，有赖於儒氏辞而辟之。盖彼教已式微，且藉以养民。分田授井之制，既不可行，将此数千百万无衣无食、游手好闲之人，置之何处？故为诗以见意云。颓波日下岂能回，二氏於今亦可哀，何必辟邪犹泥古，留资画景与诗材。」