---
---
---
title: 小颠无些子蔬笋气
---



杭州西湖净慈寺有着称於时之主僧曰小颠者，名禅一，字心舟，桐乡人。其出家处为杭州灵隐寺之万峯房。喜饮酒，工偈莂，嘻嘻旭旭，遇人傲弄，无所屈。尝言吾日游杭城，惟粪担与官，不能不避。一日，遇梁山舟，退语人曰：「梁公何矜贵乃尔！伊恃能书耶？我亦能书，惟不若彼工耳。」又尝与客共饮，逢县尉来，方剥蟹，忘起立，尉作蛙怒，遽呼隶。幸吴旃园嘉照肘蹑之使去，得免挫辱。识者皆谓其潇洒无些子蔬笋气也。