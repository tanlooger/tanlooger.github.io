---
---
---
title: 浮山一鉢萧然
---



平湖云林寺僧圣潜，字师林，号浮山，其母见紫衣僧入室而生。幼即茹素，年十八，脱白。旋受灵隐寺硕公戒，归住鹿苑，竹溪声光，顿出诸老上。历游云门、天童诸名刹，继参碧露和尚於金粟。一夕如厕，有得，即呈一偈，碧露笑颔之。归而一鉢萧然，杜门养母。年七十余，示寂於德藏寺之妙严山房。