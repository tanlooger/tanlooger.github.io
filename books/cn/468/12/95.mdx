---
---
---
title: 雪水真人作谍
---



国初，南昌有雪水真人者，道士也，常弄玄虚惑人。大兵围南昌日，明新建大学士姜曰广守城，信雪水言，以为有天兵来助，禁城中饮酒杀生，而日久不出战。及大兵增垒，攻益急，城中人始察知雪水为某官，伪托黄冠以侦谍军情者，怒而尸裂之。然是时城已早破，曰广亦已殉节，虽悔无及矣。