---
---
---
title: 莲筏解禅理
---



京师万寿寺僧莲筏，长洲人。为住持十数年，白发清癯，颇解禅理。与章嘉国师论经典，每至竟日，国师深服其博。莲谓人曰：「章嘉经典虽谙熟，然未解阿罗汉道下乘学也。」诗饶有别趣，与韩旭亭、法时帆唱和，有虎溪三笑之风。其圆寂前数日，至郑王邸盘桓，曰：「七宝池边已促吾行，此後不复参谒王矣。」