---
---
---
title: 半臂
---



半臂，汉时名绣（　屈），即今之坎肩也，又名背心。隋大业时，内官多服半臂。《说文》：「无袂衣谓之　。」赵宧光《长笺》曰：「半臂，衣也。武士谓之蔽甲方，俗谓之披袄。小者曰背子，与古之裲裆相似，其一当胸，其一当背，亦作两当。」尤西堂有咏妇女所衣之半臂一诗，诗云：「更衣斟酌十分难，亲制轻纨只半端。取便最宜春起草，护娇偏称晚妆残。浑疑断袖留遗爱，却喜专房免忍寒。曾与三郎换汤饼，重提旧事泪阑干。」