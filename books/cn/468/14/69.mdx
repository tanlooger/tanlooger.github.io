---
---
---
title: 古宗之服饰
---



古宗妇女之髻，辫发百股，以五寸横木，于顶挽而束之。耳环细小，与么些异。臭古宗以土覆屋，喜楼居。近衢市者，男则剃头，衣冠尚仍其旧。僻远者，男披发于肩，冠以长毛羊皮，染黄色为檐，项缀红线缨，夏亦不改。红绿十字文（　罽）为衣。冬或羊裘，不表，皆盘领，阔袖束帯，佩尺五木鞘刀于左腰间。着西红革靴，或以文（　罽）为之。出入乘马，爱驰骋。鞧鞯极丽，多饰以金，银，宝石。妇辫发下垂，杂缀珊瑚，绿松石以为饰。衣盖腹，百褶裙盖臁肕，俱采（　罽）为之。裙或文（　罽），或采色布，（　罽）韈单革软底，不着袴履。项挂色石数珠，富则三四串，自肩斜绕腋下。一妆装饰之物，有值数百金者，珊瑚，玛瑙，砗磲，玳瑁以及银钱，银虎之属，悉着于辫。而贱者无饰，且跣足。

土官头目剃头辫发，入城，用汉人衣冠，归则易之。惟帽檐之饰，以织金锦为别。