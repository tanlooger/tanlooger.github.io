---
---
---
title: 粤女之服饰
---



粤女有三别，一为潮州，纤趾广袖，髻发如蜻，薄蝉簇鬓，行伛偻而步蹀躞，虽有佳人，大有西子不洁之概。一为嘉应州，垂发挽髻，蝶翅双鬓，绰约如懒装佳人，而双趺玉洁，尤饶殊姿。一为广州，修髻膏发，肤脂凝雪，曲眉脂唇，惟蹑履秃颈，殊少惊鸿游龙之姿。

潮州妇女多赤足而着拖鞋，皮色黑黝。耳环有长数寸者，畧似棍棒。每坐，必举一足于椅之扶手，而以双手抚摩之。