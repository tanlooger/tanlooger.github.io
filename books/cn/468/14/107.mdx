---
---
---
title: 叶英多摄敝衣冠
---



叶英多，干隆时之扬州诸生也，以说书为生，而穷困日甚，绝不形于色，朝霞暮月，荒寮古观，辄信足独往，忘其寒饿，亦不问妻子之绝粒也。某盐官与相契，英多偶以事往，值其方宴客，门外车马舆从赫奕，主人急出延之，而英多摄敝衣冠，直入上座。语罢，夷然辞去。桃花庵僧石庄善吹箫，自矜其技，欲与英多互奏之，为英多先奏一曲。未几，石庄卒，英多酹于灵而酬焉。其子庆生之授业师，每遇于道中，必侧立却手，俟过而后行。