---
---
---
title: 便顶
---



国初，官吏惟朝帽有顶。雍正丙午，始颁便顶式样，后之平时大帽所用者是也。其式圆，上如大珠，下以银盘盛之，高不盈寸。自一品至九品，分珊瑚、蓝宝石、青金石、水晶、明玻璃、砗磲、涅玻璃、金、银诸式，正从花素有差。干隆时，有请以知县用蜜蜡顶者，未准。旋有正七品以下及生监无金银花素之别。嘉庆己未，科臣特奏，细为厘剔。遵行年余，仍淆乱如初矣。