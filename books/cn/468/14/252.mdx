---
---
---
title: 忠孝带
---



忠孝带，一曰风带，又曰佩帉，视常用之带微阔而短。素巾亦曰手巾，行装必佩之。蒙古松文清公筠谓国初以荷包储食物，以佩帉代马络带者。而满洲震载亭大令钧辨其说，谓闻之前辈，以为马上缚贼之用。凡随扈仓猝有突仪卫者，无绳索，则以此缚之，盖备不虞之用耳。或曰，如以获罪赐尽，仓猝无帛，则以此带代之，故曰忠孝。