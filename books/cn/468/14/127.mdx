---
---
---
title: 舒铁云谢人赠裘
---



舒鐡云以其姊壻赠裘而作诗曰：「鹤氅貂褕不趁身，年年短褐走风尘。未劳锦　遗为咏，犹见绨袍恋此贫。夜永灯檠容我坐，岁寒霜雪与渠亲。纵教吹徧邹阳律，肯贳春旗作酒人。」其后有友亦赠以裘，又作诗云：「去年北风吹不休，主人赠我青羔裘。酒酣以往不忍着，却向黄竹箱中收。今年东风射春箭，花冻红灯上元宴。飞落鸳鸯双翦刀，牵云曳雪重相见。平生读书爱五更，往往风雨闻鸡鸣。晓寒不向梦中赋，媿此一尺银灯檠。黑貂已敝长安道，十丈红尘不能埽。彩笔空题白练裙，侬歌自唱黄绵袄。殷勤鹤氅来君家，主是乌衣客绛纱。一身仙骨冷于铁，开出万朵青莲花。主人之裘有时敝，主人之情永弗替。以诗报君非感恩，君不见《缁衣》咏为风，绨袍感其意。」