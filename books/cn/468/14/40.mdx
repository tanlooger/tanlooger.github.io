---
---
---
title: 新疆缠回之服饰
---



新疆缠回谓衣曰袷袢，圆衱而窄袿。男右袵擐带，女有领无衽，櫜首而下，生子则当膺开襟，便乳哺也。内衬长襦，下及膝。男子华冠，镂金刻绣，冬以貂、獭皮为沿，夏以绒綐女子冬夏皆用皮，前后插孔雀、文翚毛尾为饰。其障纱谓之春木班，络发谓之恰齐把什。「富者结红丝成穗，上缀细珠、宝石、珊瑚诸物。」鞾之高柢者谓之玉代克，平柢者谓之排巴克，履谓之克西，皆牛马革为之。入寺礼拜，必解屦门外。