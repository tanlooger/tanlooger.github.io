---
---
---
title: 汤衣谷燕居衣品服
---



汤衣谷以知县需次江宁，自度必不得于时，益恣为沉冥，不复自振。贫且善病，僻居城东偏。或索衙参时手板观焉，曰：「亡之久。」顾朝廷千秋节，必衣其品服于家三日，如在官然者。或召之宴，则以其服往。羣妓且目且笑，不为动。独一妓者翁之，则慨然曰：「若翁我，知我且老，不复堪天下事矣，已矣！」年四十有八卒。衣谷，名裕，钱塘人。