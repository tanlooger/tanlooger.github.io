---
---
---
title: 喀尔喀人之服饰
---



青海之喀尔喀部人，男戴平笠，衣长领衣，两耳穿宝石，手持经珠诵佛号。台吉惟燕会戴冠顶，常时服饰与齐民无二。妇女辫发为两，左右披于肩，裹以彩帛，下垂至趾。足曳（革索）（革睾），长衣大袖，以红帕束之。项围佛珠。口中终日喃喃，不事女红。台吉之妻妾亦然，惟辫发为蒙古装，余绝类藏民。至冬，男妇尽易毡褐，毳裘，羊皮帽。出入胸系小铜佛。