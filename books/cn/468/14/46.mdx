---
---
---
title: 处州畲客之服饰
---



畲客之衣，尚红、黑二色，襟广，袖大，达一尺余，似僧服，然非平素常御之服。其所好者为麻衣，夏冬皆然。男女自膝以下，多用脚绊。妇人皆着黑衣，襟广，袖约五六寸，用幅三寸余之赤线织带，无扣钮，如南洋沙伦「译音。」式。不着裤，多跣足。出行时，如南洋之司利巴「译音。」式。亦有加以刺绣者。居家着木履，则又似日本。妇人之首所戴，有曰狗头者，可置于头，若柱然。其制为长二寸余之竹筒，外包花布，边镶以银，悬珠玉，后垂赤布，结发。亦有仅着一巾，如日本乡妇者。