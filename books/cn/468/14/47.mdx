---
---
---
title: 黎人之服饰
---



熟黎上衣粗麻短衫。生黎用布一幅，穴其中，以首贯之，无袖，长不掩脐。岐黎下着犊鼻裈。余黎无下衣，仅以上宽下窄之四五寸粗布二片蔽前后，名曰黎厂。或用布一片，通前后包之，名曰黎包。

儿童耳垂大环，或银或铜，以为美观，亦随贫富为之，既婚则无。富人头前多插银条为饰，或一条，或二三条，作鸡尾形，故名鸡尾。