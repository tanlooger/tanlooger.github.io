---
---
---
title: 公主以下服饰
---



公主以下至乡君，皇室、皇族之女也。固伦公主冠服，制如亲王福晋。和硕公主朝冠、金约，制如亲王世子福晋，余皆如固伦公主。郡主朝冠、金约，制如郡王福晋，余皆如和硕公主。县主朝冠、金约，制如贝勒夫人。吉服褂，制如郡王福晋，余皆如郡主。郡君朝冠、金约，制如贝子夫人。朝褂、朝袍、领约、朝珠、彩帨、吉服褂、蟒袍，均如贝勒夫人，余如县主。县君朝冠、金约，制如镇国公夫人。吉服褂，制如贝子夫人，余皆如郡君。镇国公女乡君朝冠、金约，制如辅国公夫人。吉服褂，制如镇国公夫人，余皆如县君。辅国公女乡君，朝冠顶镂金二层，饰东珠三，金约，镂金云三，余皆如镇国公女。