---
---
---
title: 凉帽
---



凉帽者，夏秋之礼冠也，立夏前数日戴之。无檐，形如覆釜。有二大别。一曰纬帽，初热时，用白色或湖色之罗胎者。极热时，用黄色纱胎之内有竹丝者，曰卍丝胎，上缀红缨，丝所织也。

有三年之丧者，戴羽缨「一作雨缨。」帽，形亦如覆釜，惟无缘，藤织品也。以其一名凉篷而出于山东之德州也，故又称德州篷，上缀黑色缨，不用顶带。

行装所用之帽，亦藤织品，缨以红色牦牛毛为之，其最佳者曰铁杆缨。