---
---
---
title: 七分二
---



以棉纱所织之巾，本以拭汗秽，美容颜也，为舶来品。市肆售价，每方银币一角。角之重量为银七分二厘。粤市交易，向用银块，后虽流通银币，而仍合银块之重量以计算。巾之值为银七分二，于是遂以七分二呼巾矣。妓女留狎客夜宿，辄以一新巾拭秽，用毕，即弃之于水。故狎客之谑妓者，每语之曰：「何时可用七分二？」