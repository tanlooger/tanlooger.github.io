---
---
---
title: 打箭炉诸番之服饰
---



打箭炉以外诸番，男女皆毡裘、毛褐、皮履，蓬头垢面，间有以羊皮为冠者。富者衣花氆氇。若明正巴里之土官，则锦冠高顶，绒纬而袍褂，一如内地。其它营官，皆高冠，服色缎，或服花毛氆氇，束蛇皮蛮带。女子幼以砗磲镯手带之至老。及笄，则以珊瑚、松石、蜜蜡、琉璃珠等物饰长辫，缀于首，死则取以送梵寺，不传子孙也。