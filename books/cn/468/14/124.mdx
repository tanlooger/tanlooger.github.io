---
---
---
title: 汤文正服小毛裘
---



圣祖御干清门，侍读学士宝应乔某以日讲官侍班，会汤文正公入奏毕。故事，冬至后，羣臣皆服大裘。上顾文正而问曰：「众皆服貂狐，汝得毋寒乎？」文正对曰：「臣尚有小毛裘可服。外间百姓且有无棉袄者。」上怃然久之。既退，有咎之者，曰：「是真老悖，岂对君之体乎！」或曰：「上方向公，将以轻暖赐，而公所对，非所问也。」乔出，语人曰：「我辈转一世，不知能作此等语否？」