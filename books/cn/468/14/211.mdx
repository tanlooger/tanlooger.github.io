---
---
---
title: 首饰
---



首饰，所以饰首之物，本兼男女而言之。《后汉书》曰：「后世圣人见鸟兽有冠角（　页）胡，遂作冠冕缨蕤以为首饰，凡十二章。」其后乃专指妇女头上所饰者而言。刘熙《释名》曰：「皇后首饰曰副。副，覆也。亦言副贰，兼用众物成其饰。上有垂珠，步则摇也。」《洛神赋》曰：「戴金翠之首饰，缀明珠以耀躯。」今则臂钏，指环之属，虽不施于首，亦通谓之首饰矣。