---
---
---
title: 数珠
---



数珠，亦曰念珠，念佛时所用，以记诵读之数者也。《木槵子经》云：「当贯木槵子一百八个，常自随身，志心称南无佛，南无法，南无僧，乃过一子。」即数珠也。

藏人念珠之材料，或内地树木，或以产于外部喜马拉雅山某树之种子，或人之头盖骨，尚有玻璃、水晶、蛇脊骨、象脑中硬物质、赤檀香、胡桃等种种制成者。俗谓各种佛菩萨，当因其所好以佩之。

云南之丽江有摸梭山，出黑玉，名曰贝峯石。初固不黑也，为正绿色，或沾油，或以污手抚之，即黑矣。有制以为念珠者。