---
---
---
title: 倮倮之服饰
---



倮倮上衣无袖，以灰或黑色毛布制之，而以纽集于颈之四周，长达于踵。裳之缘，饰以种种棉织物。有时骑马，所用上衣之制法亦同，惟背后开衩，开处以下衣之裾掩之。裙下垂及马之腰臀。此上衣之制法，谓可不受小虫之害也。夏以棉布代毛布。帽以竹为之，上覆毛布，为圆锥形，大者可用以代伞。

在宁远之保倮倮，则以青、蓝、白布裹头，挽其端于额，形如笋。其被体者，仅一衣一裤，外披羊毛擦耳瓦一袭。妇女同之，惟下身以布横连作裙。