---
---
---
title: 太平鼓
---



海宁朱声元贡生鍠《咏太平鼓》诗曰：「六街冬冬鼓声彻，蠢者以动句者茁。其声刚劲气激扬，缀以铮铮几环铁。瓦腔革面古制移，炼铁糊纸凭胶黐。非鼖非鼗号曰鼓，金声革声齐奏之。纸作皮肤铁为骨，下拟斗柄上满月。羣星在掌光摇摇，耳畔蛰雷争奋越。曾听腊鼓知春生，况复土鼓迎时鸣。羯鼓催花石鼓猎，那及社鼓兴耕氓。太平鼓击击且走，握之以左击以右。一哄鞭挝短箠声，几番高下小儿手。初疑方响梨园敲，旋兼中节铜丸抛。繁音飒飒砉然止，倏尔涛籁喧堂坳。朅来舞手复蹈足，日作呕哑太平曲。何如击壤康衢中，助汝含哺同鼓腹。」