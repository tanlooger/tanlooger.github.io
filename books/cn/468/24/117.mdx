---
---
---
title: 刘九岩善琴
---



刘泽长，字九岩，辰谿贡生。性恬适，雅爱音乐，尤善抚琴，所操三十余谱，清妙寡和。时有刘半仙者，与之友善，喜听泽长琴。临卒，乞以琴殉，泽长如其言。後数月，泽长从子遇半仙於途，半仙以琴付之曰：「此汝叔琴也，当以此免难。」後泽长因事株连系狱，夜常鼓琴自适，当道闻而异之，廉得其情，乃省释焉。