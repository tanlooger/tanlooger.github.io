---
---
---
title: 云锣
---



云锣十面，共一木架。架下有短柄，左手持而右手以搥击之。锣之大小皆同，而以厚薄分声之清浊，凡五正声、五清声也。厚薄有损益，与编钟同，即云璈也，俗曰九云锣。

钲

钲，形如盆，外有木匡。钲边匡周，俱平分三分，各穿二孔，以黄绒縧系之，挂於项。明制有金又有钲，国朝因之。金即锣，钲则如锣而有边。