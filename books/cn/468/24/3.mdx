---
---
---
title: 十番
---



十番，又曰十番鼓，用紧膜双笛，声最高，吹入云际，而佐以箫管、三弦，缓急与云锣相应，又佐以提琴、鼍鼓，其缓急又与檀板相应，再佐之以汤锣。众乐既齐，乃用羯鼓，声如裂竹，所谓「头似青山峯，手如白雨点」者，始称能事。其中复间以木鱼、檀板，以成节奏。有《花信风》、《双鸳鸯》、《风摆荷叶》、《雨打梧桐》诸名色。若夹用大锣、铙钹，则为粗细十番。创於京师而盛於江、浙。金匮钱梅溪曾有诗咏之。