---
---
---
title: 排箫
---



排箫，比竹为之，十六管为一具，即十二正律加四倍律也。阴阳各八，自左而右，列二倍律，六正律；自右而左，列二倍吕，六正吕，与编钟、编磬相应。有架，古以竹为之，今用木为椟，亦自宋以来相传之旧，中凹而虚，以受管也。管之下端，参差不齐，两旁长而中央短，皆容於格内。

箫

箫，即古之笛，体用紫竹。箫笛之制，古皆用角律。黄锺者，阳律一均之正宫，而姑洗其正角；大吕者，阴吕一均之清宫，而仲吕其正角。故用姑洗箫，应阳均，用仲吕箫，应阴均，以配排箫之音，最为和协。