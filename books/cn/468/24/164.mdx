---
---
---
title: 纸箫
---



福州开元寺前有卷纸为箫者，周栎园尝得其一，色如黄玉，扣之铿铿。以试善箫者，云外不泽而中不乾，受气独存，其音不窒不浮，在好竹之上。後以赠刘公（甬戈），公（甬戈）为赋《纸箫》诗以张之。

匏

匏有大笙十七簧，下接紫檀木，以代匏为管，本攒众管於一匏，而共一吹口。每管设簧以取音。小笙之制如大笙，而四管无簧，故簧止十三管。

埙

埙，烧土为之，朱漆绘金云龙，垂五彩流苏为饰。有黄锺埙、大吕埙二种，黄锺埙以八倍黄锺积为体，大吕埙以七倍黄锺积为体，皆顶上一孔，前四孔，後二孔。