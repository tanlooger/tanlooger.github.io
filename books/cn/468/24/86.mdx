---
---
---
title: 铜点
---



铜点，制如铜鼓而小，後世用以为点，故以为名。今之节奏，先击点，乃击鼓，鼓再击，乃击铜鼓。则是点与铜鼓为应和，亦犹将击鼓先击朄也。官署传事则击之，以告众，曰传点。寺观亦有之。

钹

钹，中有孔，以黄绒縧贯之，两面相击以和乐。始於隋九部乐，唐乃用之燕乐。唐末，乐器散亡，辽得之，具於大乐，皇上行幸则用此，而优伶於剧场、僧道於佛事亦有之。

钹，本名铜钹，又曰铙钹，南齐穆士素所造。其圆数寸，大者出扶南、高昌、疏勃等国，圆数尺，隐起如浮沤。