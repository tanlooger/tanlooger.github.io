---
---
---
title: 项琳善笛
---



项琳，范阳人，以乐艺名一时。避居吴门，每携一笛，往来山塘，吴中名妓皆师事之。咸丰庚申，粤寇陷苏台，琳仓皇出走，为寇所杀。

箎

箎，体用竹，间缠以弦，吹口之上塞口，令气不泄。今定一孔上出，五孔向外，一孔向内，一孔在底，近底下出，并开二孔，统计为十孔，除吹孔、底孔与二小孔不数，则为六孔。

管

管，以坚木或骨角为之，两端象牙为饰。大管以姑洗律为体，小管以黄锺半积同形管为体。各设哨於管端，大管九孔，小管八孔。盖六孔已具七音，八孔则七音兼二清声，九孔则七音兼四清声也。