---
---
---
title: 书场
---



上海有所谓书场者，一说书，一滩簧，一弹唱。日档在午後之五、六时，夜档在午後之九、十时。说书即南词，男女均业之，滩簧率为男，弹唱率为女。日中坐而听者，则皆男多於女。

弹唱之女，皆妓也，昔曰书寓，今则长三，惟大名鼎鼎着称於时者，则不至。游客见有当意者，即可点戏令唱，每出一元，大抵每点戏必二出。既点戏，妓佣以水烟袋进，即可询问里居，往打茶围。