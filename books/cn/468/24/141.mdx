---
---
---
title: 舒铁云闻河间琵琶
---



舒铁云闻河间琵琶而作诗曰：「车班班，入河间，河间姹女工数钱。请上琵琶弦，为君踌躇一再弹。一弹弦未整，再弹声忽警。三弹四弹风雨并，不见弦丝见指影。丝者不如竹，竹者不如肉。被服罗衣裳，当户理清曲。曲声齐唱《满江红》，催晓疑是商玲珑。千呼万唤徒为尔，千山万水愁杀侬。别有危弦促柱起，南部烟花非北里。满堂宾客不愿闻，两豆行将塞其耳。耳可塞，心欲死，君不见辽海文章亦如是。」