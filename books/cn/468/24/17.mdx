---
---
---
title: 准噶尔音乐
---



准噶尔部人民之俗，每日申刻，击鼓鸣铙，曰送日。其乐器，有雅图噶伊奇尔、和尔、图卜硕尔、必和色尔、特穆尔、和尔绰尔等六器，为欢会宴饮所用；有铿格尔、格昌定、沙克鸿、和必斯、奇古尔、伊克布哷、栋布哷等七器，为诵经应和所用。其乐曲，有名《都尔本衞拉特》者，有声无辞，用以试弦；有名《噶尔丹穆图尔》者，为叹美其人之辞；有名《布图根雅布萨尔》者，为颂祷之辞；别有沙律齐默克噶尔丹穆尔奇勒噶苏图们额齐诸曲。