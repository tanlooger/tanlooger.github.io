---
---
---
title: 唱绣荷包调
---



乾隆末叶，秦淮盛行《绣荷包》新调，画舫青楼一时争尚，继则坊市妇稚担夫负贩皆能之，久且卑田院中人，藉以沿门觅食者，亦无不能之。声音感人，至於斯极。一日，有某者，鹑衣鹄面，彳亍泮宫前，持破瓷二片，撃之有声，唱《绣荷包》，靡靡动听，人或以数文钱给之。隔旬余，再过其地，某已衣履簇新，且挈一（其页）丑妇人，年可五十许，涂脂抹粉，手捻三尺长菸筒，扭捏作态，相与对唱《绣荷包》，及淫嫚各小曲。有识之者告人曰：「此妇不譇何许人，亦工唱。日来听某唱，惘惘若失，遂罄其赀，自媒於某。某固流荡子，亦乐就之，盖已为赘壻矣。」