---
---
---
title: 老胡应声而歌
---



圣祖亲征准噶尔，师还，次归化城，躬自犒劳西路凯旋之师，辍膳享士，献厄鲁特之俘，弹筝笳，歌者毕集。有老胡善吹笳，工口辩，有胆，兼能汉语。因赐以酒，使奏技，遂应声歌曰：「雪花如血扑战袍，夺取黄河为马槽。灭我名王兮，虏我使歌，我欲走兮无骆驼。呜呼！黄河以北兮奈若何？呜呼！北斗以南兮奈若何？」遂伏地谢。圣祖大笑，赦之，遣还，俘中多人亦分别赦免。