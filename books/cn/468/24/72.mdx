---
---
---
title: 鎛钟
---



范铜而中空，撞击之以发声曰钟。鎛钟，《周礼？春官？鎛师》注：「鎛，如钟而大。」《乐器图》鎛钟十二，各应律吕之音。凡合乐，以某律为宫，则击本律之钟以宣之，《孟子》所谓「金声」是也。乾隆己卯冬，於西江得鎛钟十一，高宗命遵圣祖所定七寸二分九厘为黄钟之数，参考本律倍半之法，补铸其一，足成十二。又另铸鎛钟十二，以备特悬，御制铭词，镌识其上。