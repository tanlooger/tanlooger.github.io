---
---
---
title: 邱谷士通律吕
---



邱之稑，字谷士，浏阳监生。生有异质，敦孝友，喜读书，尤通律吕。谓乐所由起，实符天地自然之气。仿古法，掘坎内管推候十二月中气，应六十四卦，审阴阳休咎之徵。道光己丑，知县杜金监聘典文庙乐舞，为设局。乃按律制器，率众肄习，凡数十年。又博采羣书，辨正譌失，着《律音汇考》及《丁祭礼乐备考》刊行。