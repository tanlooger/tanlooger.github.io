---
---
---
title: 徐映玉既嫁不操琴
---



徐映玉，字若冰，崑山人，嫔於孔，因居木凟。幼警慧，柔嫕静庄，喜读书吟诗，善鍼黹，佩服栉珥必修洁。初生时，母梦梅花一枝堕於庭，及长而爱梅，花开，辄行吟其下，每风雨至，顾而泣，若甚有伤於心者，家人窃怪之。父善弈，女士旁观，覆不失一。学琴，得虞山指法。既嫁，曰：「此非妇人事也。」遂辍不为。