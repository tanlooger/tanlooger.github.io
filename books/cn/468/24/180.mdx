---
---
---
title: 那噶喇
---



那噶喇，回乐也。状类行鼓，铁匡，上大下小，冒以革，以二木杖击之。

柷

柷，所以起乐，上阔下小，状如方斗。三面正中，各设圆鼓以受击，一面开圆孔以出音。椎用绿漆入楞，投椎其中，撞之。其一面有孔者，殆如琴瑟底之有孔以取声，非便於纳手其中也。

敔

敔，所以止乐，状如伏虎。背上有二十七龃龉，通体有红黑斑纹，趺以金漆，旁施两耳以置籈，籈以竹为之。击法，先三击首而後戛其背。