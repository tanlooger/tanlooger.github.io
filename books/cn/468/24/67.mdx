---
---
---
title: 浦天玉善评话
---



乾隆时，江都有浦天玉名琳者，少不读书，以扫街为生。一日，过市肆，闻坐客说评话，悦之，曰：「为善为恶，其报彰彰如是。奈何世之人如叩盘扪烛，擿埴而索涂哉？」遂日取小说家因果之书，令人诵而听之。听一过，辄不忘，於是润饰其辞，摹写其状，为人覆说。听者皆感动，有欷歔泣下者。

琳体肥，右手短而捩，人呼之曰（　必）子。春秋佳日，弦管杂遝中，必招之说书以为豪举。