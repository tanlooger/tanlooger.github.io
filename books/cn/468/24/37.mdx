---
---
---
title: 僮人善歌
---



僮女於春秋时，布花果、笙箫於名山。其衣上之饰，为五色丝同心结、百纽、鸳鸯纽。选其少妙者，伴峒官之女，曰天姬队。余则三三五五，采芳拾翠於山椒水湄，歌唱为乐。男亦三五成羣，歌而赴之。相得则唱和竟日，解衣结带，相赠以去。春歌正月初一，三月初三，秋歌中秋节。三月之歌曰浪花歌。峒官者，僮人之头目也。