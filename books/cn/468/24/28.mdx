---
---
---
title: 曼殊歌梁司农祝家园词
---



毛西河之姬曼殊，张姓，小字阿钱，顺天丰台卖花翁女也。幼慧，能效百鸟音，工鍼黹。稍长，白皙而妍，绾发作连环，名百环髻。西河以冷宦在京，益都冯文毅公溥助赀作合。婚之夕，陈其年检讨为之更名曼殊。既侍西河，学书度曲，不半载而能，最爱歌梁司农《祝家园词》。既而得奇疾，渐就羸弱，年二十四而殀，西河作别志书之甎，士大夫争以词挽吊。其病中尝绘小影，名《留视图》。