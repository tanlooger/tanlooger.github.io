---
---
---
title: 八音联欢
---



咸丰时，都门有售技於市曰八音联欢者。其法，八人团坐，各执丝竹，交错为用。如自弹琵琶，以坐左拉胡琴者为擫弦，己以左手为坐右鼓洋琴，鼓洋琴者以右手为弹三弦者按弦，弹三弦者以口品笛，余仿此。又一人於座外敲鼓。音极悠扬，其调亦緜邈可听，倾动一时。此技宣统时尚有之，而各执其艺，不相为用，与咸丰时异矣。