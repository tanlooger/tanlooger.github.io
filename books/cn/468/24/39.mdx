---
---
---
title: 孙春山雅善歌唱
---



光绪中叶，京师知音之士以孙春山部郎为最。春山雅善歌唱，尤工青衣， 「 旦亦曰青衣。」 字正腔圆，非伶界所及。日常携二三朋辈，召集歌郎，画壁旗亭。伶界有难谐之字，不达之腔，无可问津者，必造春山请业。雏伶相见，咸呼以师。每集，则羊衞多人，环而受教惟谨。春山亦不厌不倦，或为之循声按拍，或为之砭误正讹，低唱轻敲，徐然下酒。宴饮他室者，往往辍杯就听，帘外重足一迹，赏叹深之。