---
---
---
title: 编磬
---



编磬十六枚，同在一虡，长阔皆同一制，其厚薄则有损益，应律与钟同。明代，圜丘磬用玉，国朝则祈谷坛亦用玉，余俱以灵璧石为之。《周礼》：「簨饰以鳞。」今则钟簨以龙而磬簨以凤，业亦如之，其数必十六枚，与编钟之阴阳各八同。

琴

琴，前广後狭，上圆下方，通长三尺一寸五分九厘，为黄锺四倍又三分之一，弦长二尺九寸一分六厘，为四倍黄锺之度，凡七弦。面用桐木，底用梓木，黑漆虚中，岳山、焦尾用紫檀徽，用螺蚌为饰，以漆金几承之。