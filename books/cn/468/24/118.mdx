---
---
---
title: 陈廉舫善琴
---



挹翠楼後梧桐一株，百年物也，忽自欹，陈廉舫孝廉制以为琴。舒铁云作诗以诵之，诗曰：「曾上元龙百尺楼，银牀叶落又经秋。分明丝竹都堂梦，天海风涛一夜收。知音容易赏心难，捉摸龙蛇避凤鸾。解辨劳薪赋枯树，更谁肯取作琴弹？十年种树百年声，难与筝琶争此名。好待梅花开断後，千秋万岁有移情。」莲舫固以善琴名於时也。