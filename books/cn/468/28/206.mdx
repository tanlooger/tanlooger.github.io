---
---
---
title: 豆蔻
---



豆蔻，有草豆蔻、白豆蔻、肉豆蔻三种。草豆蔻，草本，产于岭南，叶尖长，春日开花成穗。实稍小于龙眼，端锐，皮光滑，仁辛香气和。又有皮黄薄而棱峭，或黑厚而棱密者，别称草果。白豆蔻，形如芭蕉，叶光滑，冬夏不凋。实浅黄色而圆大，壳白而厚，仁如缩砂仁，皆入药。肉豆蔻，木本，产于新嘉坡、苏门答腊等处，近岁盛有输入。叶为长椭圆形，夏开单性白花。实为肉果，内有红色假种，皮甚坚，其仁香气强烈，亦入药，并作香料。草豆蔻花成穗时，嫩叶卷之而生，初如芙蓉，穗头深红色，叶渐展，花渐出，而色微淡，亦有黄、白色者。