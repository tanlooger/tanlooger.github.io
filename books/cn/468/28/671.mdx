---
---
---
title: 瓶花结实
---



光绪辛卯春，丹徒张侣霜家宅后辟一园，约可四五亩，徧植花草。园建一亭，曰怡然。亭下小池，水清可镜。度梁而西，穿石穴南出，曰绿竹轩，侣霜读书处也。一日，侣霜拾梅花之落地者，置池中，除染泥者寸余，插之于瓶，时灌以水，灿烂可观。至七日，则花渐萎落。又踰三四日，侣霜晨起，觉花落处有细小之青翠物，近视之，则实也。