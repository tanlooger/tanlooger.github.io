---
---
---
title: 芎藭
---



芎藭为越年生草，野生，多产于蜀中，亦称川芎。茎高一二尺，叶似芹，分裂尤细。秋开细白花，五瓣，为复伞形花序，全体芬馥。根可入药。

艾

艾为多年生草，茎白色，高四五尺，叶互生，长卵形，为羽状分裂，背生白毛，甚密。夏秋之交开小花，淡褐色，结实累累。嫩叶可食，干后揉之，则成艾绒，医者灼以治病，谓之灸，亦用作印泥。