---
---
---
title: 宁古塔植物
---



宁古塔有粟，有稗子，有铃铛麦，有大麦，有小麦，有荞麦，瓜、茄、菜、豆随所种而获，霜迟则皆登于俎矣。丝瓜、扁豆较难熟，熟亦不能得子。有曰撇兰者，结实甚巨，重量可斤余，甘腴胜长安种。有莲子，有松子，有榛子。有酸梨大如栗，贮之木罂，令其烂，斯啜焉。有瓯李子，色赤而涩。有麇子，其末如猴头。有藦姑，有黄菌，有山查子。