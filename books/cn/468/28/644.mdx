---
---
---
title: 拙政园之珠藤花
---



苏州拙政园饶花木，海宁陈素庵相国之遴手植之宝珠山茶为最着。又有珠藤花一株，花开时，累累如垂璎珞，端忠愍公方抚吴时，勒碑识之。又因花日蕃盛，旧建之花棚攀附几遍，而珠藤犹擢颖抽条不已，因植木为新棚，绵亘十余丈，直抵河干。顾此花殊有傲骨，来岁吐葩时，或攀墙而上，或绕屋而过，无一着花于新棚者。忠愍闻之，窘甚，因复撤其棚。