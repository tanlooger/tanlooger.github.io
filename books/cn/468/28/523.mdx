---
---
---
title: 瑞金古塍多梅
---



瑞金县东有古塍，植梅，延数里。干隆时，仁和邱云泾学正永尝过之，惜其排比类菅麻，为赋长句云：「去年探梅早，一笠孤山巅。今年梅又开，踏花深陇边。梅花不殊花径别，却忆孤山旧冰雪。孤山秀翠交氤氲，鐡干枝枝欹紫旻。屾亭老鹤啄花瘦，飞来只是梅花云。桥头沽酒留犂绿，花香酒香春满腹。朗吟一棹破飞烟，犹帯香寒绕诗屋。如今陇上半农家，落实取材还种花。荒塍密植类菅蒯，挨排何处窥疏斜。纵有梅花标格损，鬬雀喳喳蜂衮衮。绕梅百匝转怆神，何因移傍孤山春。」