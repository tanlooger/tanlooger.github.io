---
---
---
title: 淤泥中莲
---



光绪时，无锡徐仲虎观察建寅在山东主机器局，命工人于博山县颜神镇地方掘井，已十丈余，初时为浮土，又掘则黄泥，又掘则黄沙，下则为淤泥。工人于淤泥中得莲子百余粒，形质尚坚。徐闻而往视之，仅余十许粒，携归，取二三枚种盆中。时已盛暑，无几时，忽抽小叶，与平常莲叶无异。时李山农观察为总办，闻之，复取种数枚，亦然。