---
---
---
title: 精忠柏
---



浙江臬署，即岳武穆王之孙珂故宅。宋孝宗既悉岳冤，就其故宅建庙，名曰忠佑。中有流芳亭，精忠柏必当时所植。柏枯已久，剩干丈余，初不知其化石也。光绪季年，崔永安为臬司，宴同僚署中，见其文理似木，而质与石同，曰：「是殆化石矣。」以铁器击之，火星射出，确已作石。众皆争取，遂成数段。后余六段，各长尺余，已迁之西湖岳墓矣。