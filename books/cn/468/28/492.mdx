---
---
---
title: 叭哒杏
---



杏仁味皆苦，而叭哒杏独甘。《本草》作巴旦杏，或谓之八达杏。然八达杏本产于西域，今甜杏，北方随处皆有，商贩以来自口外者良，视之甚重，犹藦菇之重口藦也。俗又加口作叭哒杏，日本谓之扁桃。其仁亦有甜苦二种，甜者供食，苦者入药，并制为油及苦扁桃水以治病。吾国入药者，多用寻常杏仁，故遂以此为甜杏之专称耳。