---
---
---
title: 文旦
---



文旦，为柚之别种，瓤白，味甘，古称香栾。或云皮里淡红者曰香栾，皮里白而瓤淡红者曰朱栾。出长泰县，惟溪东种者为上，其地所种无多，移植他处即不佳。

柑

柑为常绿灌木，干高丈余，叶为长卵形，花白。初冬结实，形正圆，色黄赤，皮紧纹细，不易剥，瓤多液，甘香沁齿。闽中谓之柑，广东则称为甜橙，而以蜜橘为柑，故俗有高身橙、扁身柑之说。