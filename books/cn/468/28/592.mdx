---
---
---
title: 六安茶
---



六安茶，产霍山，第一蕊尖，无汁，第二贡尖，即皇尖，皆一旗一枪，「即一梗一叶。」第三客尖，「即一梗两叶。」第四细连枝，「即一梗三叶。」第五白茶。有毛者虽粗，亦为白茶，无毛者即至细，亦为明茶。明茶有耳环、封头等名，皆老叶矣。旧例，于四月八日进贡之后，乃敢发卖。其产茶之地，达八百方里，而仙人冲、黄溪涧、乌梅尖、佛寺、蒙潼湾数处为尤佳。