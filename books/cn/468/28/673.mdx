---
---
---
title: 翠云草
---



翠云草为多年生之隐花植物，生于山地，高五六寸，茎细长，多枝，叶密布如鳞片，青翠可爱。各枝皆在一平面上，与卷柏不同。道光时，俞少卿茂才恭仁尝有《翠云草》诗云：「片云吹堕碧玲珑，散入阶沿草色中。千本脆经凉雨滴，一痕寒逐晓山空。偶因淡远疑成水，但有飘零总是风。恰被游丝闲绊住，年年晴翠扑帘栊。」