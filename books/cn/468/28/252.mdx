---
---
---
title: 蓖麻
---



蓖麻为一年生草，所在有之，茎高六七尺，中空如竹，叶甚大，掌状深裂，有长柄。秋开单性花，为圆锥花序，雌花在上，色淡红，雄花在下，色淡黄。实熟则裂开，子有黑斑，可以榨油，谓之蓖麻油，颇厚，为轻泻药，又可制印泥。

菅

菅为多年生草，一名菅茅，叶细长而尖，有平行脉，如白茅，秋开青白花，壳有长芒。实尖而黑，长分许，常黏人衣。根短硬如细竹，可为刷帚。

蒯

蒯，菅类，茎高四尺许，丛生，叶长尺余，有平行脉。秋日开小花，茶褐色。多生水边，其茎可编织。