---
---
---
title: 蘘荷
---



蘘荷为多年生草，山野自生，高二三尺，叶尖长，绝类姜叶。夏月开花，花被大小不整，色淡黄，由地下茎而生。其根可为葅。

荷

荷为多年生草，一名芙蕖，产于浅水，叶大而圆，柄细长。夏月开花，或红或白。实曰莲，地下茎曰藕，皆可食。

钱塘符幼鲁郎中曾尝于草桥观荷，作诗以赏之，诗云：「野水汇溪流，种荷乘水长。绿云布渺弥，遥遥接菰蒋。沤凫宛游戏，拍拍栖沙上。红藕花满奁，香露极遥荡。顾我乐清游，兴至每独往。采莲食莲菂，清味只心赏。水际骋遐瞩，云烟互莽苍。远树画秋意，风蝉递余响。怀抱一为开，宇宙在俯仰。寄言芦中人，从我曳双桨。」