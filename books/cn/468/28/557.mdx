---
---
---
title: 虞山诗人悼桧
---



常熟致道观前有古桧七，相传其三为梁时所植。至道光时，则北一株亭亭矗立，高出云表，南一株拳秃下覆，复折而上，西南一株中刳为两，似断而连。余四株为明隆庆时补植。以其象斗垣之罗列也，故曰七星桧。咸丰丁巳秋，为海风摧折北一株之顶，常熟诗人作歌吊之，欷歔笑傲，各极其致。仁和高子农州同因亦为诗，曰《虞山悼桧歌》。