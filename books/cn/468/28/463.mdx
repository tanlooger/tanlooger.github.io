---
---
---
title: 新疆胡桐泪
---



胡桐产新疆，于阗河两岸尤多，形曲，性寒。其树沫下流者，谓之胡桐泪，内地手民制为胶汁，以黏金银饰物，极坚固。

桑

桑为落叶乔木，每岁刈取，故枝干低亚。叶为卵形，肥大，以饲蚕。浙江湖州府所植者最良，谓之湖桑。雌雄花皆为穗状，淡黄绿色。其材可制农具什器，皮可制纸。野生者干高大而叶小。