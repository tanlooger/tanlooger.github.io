---
---
---
title: 雪中开海棠
---



查莲坡有别业在曲周，某岁十月，庭中海棠忽于雪中盛开。津门闺秀许雪棠赋诗以纪之云：「移从香国种无双，几见凌寒夜不降。日映轻红娇带泪，风扶弱质笑迎窗。朱门旧许宜春睡，冷院新看伴玉釭。却恨社公无好句，空教十月渡寒江。」汪西颢《津门杂事》诗云：「不栉书生不画眉，传来艳绝海棠诗。若教玉杵称才子，压倒楼头旧婉儿。」盖指雪棠之过时不嫁也。