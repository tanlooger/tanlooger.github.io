---
---
---
title: 甘蕉
---



甘蕉为多年生植物，产于广东、台湾，全角类芭蕉而茎较高，可二丈许，顶上丛生大叶十余。初夏，自叶之中央抽出花丛，开多数淡黄花。实长四五寸，形似皂荚，排偶而生，一枝满百，可重十斤。性极寒，初青后黄，肉质柔软，有香气而甘，含营养料甚富。别有一种，结实长六七寸，亦颇甘美，其茎可分擘如丝，以灰湅之，可纺为絺绤，谓之蕉葛。