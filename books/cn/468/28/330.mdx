---
---
---
title: 钟馨山徐贯一爱白秋海棠
---



干隆时，钟馨山尝有《白秋海棠》诗，诗云：「半天凉月影朦胧，清绝墙阴玉一丛。但觉芳心冰雪净，不将红泪滴西风。」道光时，钱塘徐贯一广文以诚家多秋花，有白秋海棠，亦爱之，尝和沉桐溪诗云：「梁广丹青才点粉，秋风颜色倩谁匀。凝来雪艳欺瑶草，洗尽铅华怨美人。肠断小窗清顾影，谱通西府淡留神。酒痕夜冷都消却，睡起还应胜太真。」