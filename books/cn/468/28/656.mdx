---
---
---
title: 芭蕉
---



芭蕉，一名绿天，叶长可及丈，广可及尺，望之如树。朱竹垞尝为《疏影词》以咏之，词云：「是谁种汝？把绿天一片，檐牙遮住。欲折翻连，乍卷还抽，有得愁心如许。秋来惯与羁人伴，惹多少冷风凄雨。那更堪一点疏灯，绕砌暗虫交诉。待把蛛丝拭却，试今朝留与个人题句。小院谁来，依旧黄昏，明月暂飞还去。罗衾梦断三更后，又一叶一声低语。拚今番尽翦秋阴，移种樱桃花树。」