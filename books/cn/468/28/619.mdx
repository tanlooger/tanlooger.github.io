---
---
---
title: 大如牡丹之花
---



英人尝至南洲荒岛，见有奇花，其叶周十亩，花大如车轮。归，以其女主维多利亚之名名之。而江西之庐山亦有此花，人莫知其名，程子大谓即维多利亚花之宝相，以《菩萨蛮》词咏之曰：「灵根不伴孤山雪，茜魂偷葬庐山月。绝代本孤清，人间浪得名。不曾邀十姊，共逐风姨死。剩欲访西家，维多利亚花。」