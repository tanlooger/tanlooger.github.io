---
---
---
title: 山茶
---



山茶花，南方各省皆有之，云南尤着，以在会城之归化寺者为第一。其本合抱，花大如盂，为元、明以前物，游宦羁客，多贱别于此，每歌咏之。叶如桂，稍厚而硬，经冬不凋。以其类茶，又可作饮，故得茶名。花自十月开至二月，种类甚多，有单瓣、重瓣、红白斑数色，皆美艳。其树，通常盆栽者，高仅二三尺，云南则有高至二三丈者。