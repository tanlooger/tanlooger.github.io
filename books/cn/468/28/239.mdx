---
---
---
title: 罂粟
---



罂粟为越年生草，叶为长椭圆形，有锯齿，平滑无叶柄。花大而美艳，色红紫，雌蕊状如瓶。实为干果，状亦如瓶，可榨油，入药用，并作油画。嫩叶可作蔬。实未熟时，中有浆，为制鸦片之原料，自禁烟之令下，即禁种之，谓之曰烟苗。

道光甲午广东乡试第三场之策题，第四问民食一道，中一条云：「沃土之地，往往植烟草以为利息，甚至取其种之大害于人者而广播之，民不知其敝精力，耗财用，大半溺于所嗜，视其为用与菽粟等，而且胜之，将何以严其禁而革其俗？」此盖言内地自种之罂粟花也。