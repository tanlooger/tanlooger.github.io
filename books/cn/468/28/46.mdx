---
---
---
title: 苜蓿玉蜀黍之根独长
---



草木之根，有长有短，有本性短而不能长者，有本性长而不能短者，惟苜蓿及玉蜀黍、鱼麦两种之根，其长莫比，然农人多不知之。玉蜀黍根长可四五尺，苜蓿根长可三尺许。盖以此二物之根，须得地中之水而生，然地形高，凡水平时滴注土中，此根在地面浅处；如不能得水，则必蔓至有水处取之方止。或土面硗瘠，无肥料，所有肥料藏深土中，则玉蜀黍及苜蓿辄自伸送其根，至肥料处吸之，然后滋生。有此二故，故其根独长，他物则不需此也。