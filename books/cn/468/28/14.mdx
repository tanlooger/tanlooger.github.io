---
---
---
title: 早御稻
---



早御稻，米色微红，较长，味甘香，六月已熟。丰泽园有水田数区，布玉田谷种，至九月，始刈获登场。圣祖轸念民依，几余省稼。一日，循行阡陌，时方六月下旬，谷穗方萌，忽见一科高出众稻之上，实已坚好，因收藏其种，命待来岁验其成熟早否。至期，果先熟。自此生生不已，岁取千百。以其生自苑田，故赐名御稻，并颁给其种于江、浙督抚，令民间种之。