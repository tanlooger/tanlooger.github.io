---
---
---
title: 柏着花
---



道光时，仁和丁心和尝见柏着花而作诗曰：「世间那有着花柏，怪底娇红乱深碧。藤萝附甲始何年？缨络垂身已无隙。直似客喧将主夺，几疑柯改还叶易。飘飘天女散千花，一一红妆登百尺。贞操绝艳两缠绵，老干柔条难擘画。美人无计出手攀，过客有情空目逆。却遇高贤为品题，便作甘棠增爱惜。韦偃笔下未能图，孔明庙前无此迹。莫嫌脂粉污颜色，不碍广平心铁石。」

榈

榈为常绿乔木，出南海、安南等处，色红紫，似紫檀。性坚，作床几，颇珍贵。