---
---
---
title: 南华菌
---



粤中有菌，土人谓之草菰，或日兰花菰，其味最鲜美，然实名为南华菌。相传其初出自南华寺，寺僧积禾秆于屋阴，夏月，以米渖朝夕频沃之，出菌。曰兰花者，实南华之讹也。

有讹为兰花姑者，则以某令宰是邑时，适巡抚按部过县，询其地有土娼否，某误以土娼为土产，遽答曰：「有。」询何名，曰：「兰花姑。」巡抚正色曰：「曷勿逐之？」某始悟，客为之胡卢，巡抚亦笑，盖三字实似妓名也。