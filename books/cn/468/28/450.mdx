---
---
---
title: 汪晓园咏古柏
---



干隆时，钱塘汪晓园侍郎永锡尝督学江西，按试饶州，见其书院有古柏，乃作诗曰：「古柏出檐际，托根自何年？枝叶半枯槁，无复苍皮坚。一干从西起，嵯岈欲刺天。生枝附其下，尚能摇春烟。三干垂向东，屈折真可怜。倒悬生意绝，空自相纠缠。虫蛇据其穴，鸟雀巢其巅。藤萝缚更急，仅得一线延。物久生变态，此理有固然。谁为驱众侮，庶使朽惫全。」