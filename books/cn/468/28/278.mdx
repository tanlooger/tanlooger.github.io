---
---
---
title: 翠蟾蕙
---



兰之一茎数花者，为蕙，俗名蕙兰，亦春开。苏州木渎镇周氏塔影轩蓺之，多佳种，择尤佳者各十六品，命工缋其状，缮成巨袠，题其端曰「香国同心」，遍征题咏。中有翠蟾一种，为宜兴周止庵之女弟子月仪所植，严铁桥有诗咏之云：「名花端合依名士，天遣周郎对翠蟾。觅句灯前成一笑，月仪风貌在吴缣。」