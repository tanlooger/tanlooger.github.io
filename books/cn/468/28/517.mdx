---
---
---
title: 周保之见红柳
---



钱塘周保之大令右见红柳而异之，因作诗，和胡息斋太守纪谟元韵，诗云：「白草黄沙怅远游，柔条那系紫骅骝。晴丝自结珊瑚网，新月犹悬琥珀钩。曾伴将军飞赤羽，可怜少妇倚朱楼。谁移南国伤心树，种出金城一段愁。战垒苍茫一望赊，穷边无此不繁华。凄迷何处吹芦管？彷佛深秋见蓼花。绛女漫施飞凤舰，小蛮新试守宫砂。胭脂山下行人少，独敛双眉鬬落霞。」

樱

樱为落叶乔木，叶深绿，卵形，有锯齿。春末开花，五瓣，淡红，最艳丽。多产于日本，以为名花。实为核果，紫红色。亦有重瓣者。吾国之樱桃，亦其一种。

槐

槐为落叶乔木，高二三丈，叶为羽状复叶，初夏开花，如蝶形，色黄白，实为长荚，状如连珠，中有黑子，入药。木坚重，可作屋材器具。