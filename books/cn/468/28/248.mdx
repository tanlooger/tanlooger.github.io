---
---
---
title: 大麻
---



大麻，俗称火麻，为一年生草，植于园圃，茎高七八尺，叶作掌状深裂。其花雌雄异株，收获及功用各异。雄曰枲，亦曰牡麻。雌曰苴麻，亦曰子麻。夏至前后开花，雄花色淡绿，多花粉，雌花色绿，甚小。牡麻于花落后，即拔而沤取其皮，纤维柔韧，可织夏布，俗称水麻。苴麻至秋及刈，亦可织麻布，惟粗硬不洁白，丧服用之，俗称秋麻。其实谓之蕡，古以供笾豆之实。子可食，古为九谷之一，《礼》「食麻与犬」是也。