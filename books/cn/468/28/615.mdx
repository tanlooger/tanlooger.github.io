---
---
---
title: 漎溪园牡丹
---



上海法华镇之牡丹，相传自宋即有之，初盛于吴下，而法华李氏漎溪园尤多异种，为云间冠。所植尤蕃茂，有紫金球、碧玉带二种，最名贵，色香俱胜，其它杂色，亦有数十种。花时，游赏者远近毕至，园主人必张筵宴客。同治时，园废，艺花者亦减矣。是处居人之业是者，类皆植之于田，花开，贮之盆盎，担入城市售卖，值亦廉。色以淡红、深紫二种为多，黄、白者仅见，实皆芍药所接，明岁放花，仍芍药也。