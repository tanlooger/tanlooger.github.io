---
---
---
title: 山豆根
---



山豆根为常绿草，状如灌木，茎柔弱，高一二尺，叶为复叶，每枝小叶凡三。夏开白色蝶形花，成总状花序。实紫黑，根供药用，为解毒剂。又一种，叶光润如木犀，狭长而柔韧。

葛

葛为多年生草，茎细长，蔓生，叶为复叶，阔大。秋日开花，紫赤色，花冠蝶形。结实成荚，根外紫内白，入药。捣碎取汁，制成白粉，谓之葛粉，为小粉中最佳之品。