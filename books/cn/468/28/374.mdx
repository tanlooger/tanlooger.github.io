---
---
---
title: 十样锦
---



十样锦，秋草也，无花。其茎、叶烦似鸡冠，霜后则叶通红者，名雁来红，一半红者名老少年。惟十样锦于夏月即青红相错，不待霜也。

莸

莸，野生，茎方，高三四尺，臭甚烈。叶为卵形，端尖，有踞齿。秋日开花，紫碧色，为聚伞花序。

荁

荁，叶阔大，端锐，夏开紫花，瓣有线纹，茎、叶柔滑。

荻

荻，与芦同类，生水边，高五六尺，叶稍阔于芦，茎亦较韧，小而中实。萑、菼、鵻、薍、藡、乌蓲、马尾蒹，皆荻之别名。

萩

萩，蒿类，茎高丈余，叶白似艾而多歧，或谓之牛尾蒿。