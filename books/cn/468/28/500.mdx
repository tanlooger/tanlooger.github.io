---
---
---
title: 羊桃
---



羊桃，亦作阳桃，广东有之。其树高五六丈，花红色，一蔕数子，七八月间熟，色如蜡，有五棱，亦名五棱。以白蜜渍之，致之北方，可已疟。苏轼诗「恣倾白蜜收五棱」，谓此也。或谓即五敛子。

枣

枣为落叶亚乔木，长二丈许，叶作卵形，互生，花小而黄，实椭圆。产于直隶、山东者，谓之北枣，有红、黑二色，红者味甘美。产于浙江金华者，谓之南枣，形长色紫，味甘微酸，为枣中佳品。