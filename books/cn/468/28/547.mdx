---
---
---
title: 醉鱼草
---



醉鱼草为落叶灌木，山野自生，茎高二三尺，畧似草本，节间有微棱，叶为长卵形，颇大，端尖。夏开管状花，红紫色，列为穗状花序。性有毒，渔人采花、叶以毒鱼，尽死。其花色状气味并如芫花，可毒鱼亦同，惟花开不同时为异耳。

茑

茑为落叶小灌木，寄生于桑、枫、榉、柳等树上，俗概称桑寄生。叶长卵形，厚而有光，背淡紫有毛茸。夏开淡黄色小花，秋初结实如小豆，黄绿色。吸取被寄生各树之养分，多致树枯死。《尔雅》：「寓木，宛童。」《诗》：「茑与女萝，施于松柏。」均指此。