---
---
---
title: 乌兰本巴之野花
---



外蒙乌兰本巴沿溪曲路，层折不穷，积雪银白，草皆青绿，有红黄各色野花贴地如锦，蒙人亦不知其名。黄者高四寸，叶如艾，丛生根下，一梗有一花，四瓣，鹅黄，花落则结实，如透骨草子，每丛十余朵，遍于水次。红者高不盈寸，贴地丛生，一根一花，根细如发，花如丁香，叶亦丛生根下，如马齿苋，香味清洁，其最多者，丛结如绣球花。