---
---
---
title: 胡颓子
---



胡颓子为常绿灌木，高丈许，枝繁而稍柔软，叶椭圆，厚而深绿，背密生白色及褐色之鳞片，边成波状。秋冬之际开花，有白色之合片萼。实为长椭圆形，色赤，味酸濇。

柚

柚为常绿灌木，产于闽、广，干高丈余，枝有刺，叶为长卵形，叶柄有翼状小片，花白，五瓣。实径四五寸，形圆，顶高，色正黄，皮极厚，不易剥脱。种类甚多，味甘者贵。产于广西容县之沙田者，曰沙田柚，尤着名，不酸而甜。江、浙称柚之味酸者曰泡，闽中则凡袖皆称泡，亦作抛。

秀水盛柚堂之尊人令龙川时，官舍东西斋各有柚一树，东树瓤微红，西树瓤白而微碧，味更胜，为邑中冠。柚堂携核以归，种之堂北，十七年不花。干隆丁丑春，柚堂入长安，其岁始花，垂实六，且大，味亦不减于粤。十月归，见余果二，一投张瓜田征君。张绘图题诗，并为说以赠。又以其一并征君说呈于钱香树尚书，钱亦题诗，又别为书。并书诗与说，汇成卷，属百二题诗于左。柚堂，字秦川，为桑弢甫高弟，官淄川知县。