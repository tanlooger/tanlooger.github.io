---
---
---
title: 陈石遗忆花木
---



陈石遗尝居沪上，已而挈眷去。光绪戊戌，乃有《忆高昌庙旧居花木》诗，诗云：「林际春申有草堂，杜陵人去瀼西荒。曾经翦取吴淞水，洗药浇花入小塘。水竹三分屋二分，颇如野鹤所云云。最宜月到风来候，一架银花满院闻。花木成蹊渐渐多，去年日夕眄庭柯。梧桐拱把蕉分绿，拉杂樵苏奈汝何。老梅旧腊开如许，丛菊秋来付阿谁？最有村童偷眼惯，小桃欹侧出疏篱。」