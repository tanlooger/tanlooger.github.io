---
---
---
title: 木棉
---



木棉为落叶乔木，大合抱，高数丈。花红如山茶，蕋黄色，瓣极厚，结实大似酒杯，絮茸茸如细毳，可作茵褥。

闽、粤热地所产木棉，高者七八丈，干端直。春开朱华，状如山茶，结实颇长，中有棉，随风飞散，色黄褐，状如柳絮，可作裀褥，不能纺织。

粤之木棉，以二月作花，色殷红。三四月结子，子坼，飞白如絮，盖花与絮本为二也。王文简公诗「竟日红棉作絮飞」，则误以花为絮矣。