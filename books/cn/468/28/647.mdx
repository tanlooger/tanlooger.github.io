---
---
---
title: 菩提树
---



广州光孝寺有菩提树，相传汉之虞仲翔曾读书其下。近虽仅余枯干，然吾国城市之树，固无有逾于此者矣。嘉庆丁巳六月，广州飓风大作，树拔起，粤抚陈大文命树工栽之，培以豆谷腴泥，树复生。年余复槁。寺僧往南华寺，分其种，仍栽故处，亦翘然葱倩矣。《五代？僭伪传》云：「干德五年夏，光孝寺菩提树为大风所拔。」南汉林衢《光孝寺》诗云：「旧煎诃子泉犹冽，新种菩提叶又繁。」据此，则树已屡易，固非达摩之手植矣。