---
---
---
title: 枸骨
---



枸骨为常绿亚乔木，高丈余，叶为卵形，对生，有大锯齿如针状，质厚有光。秋日叶腋开细白花，香气清烈。实为浆果，形椭圆而长，熟则色红紫。古亦称枸，《诗》「南山有枸」是也。

栗

栗为落叶乔木，干高四五丈，叶如箭镞，初夏开花。实有壳斗甚大，刺如猬毛，霜降后熟，外有硬壳，紫黑色，一苞之中，或单或双或三四。仁淡黄色，可食，其材坚致，可制器。

榛

榛为落叶乔木，高二三丈，叶甚阔，略圆，端尖，有细齿，春日开花如长穗。其实作苞，一苞一实，味略似胡桃，通称榛子。产宁古塔者，仅三尺许，花夜开，大于车轮。

栜

栜，本作枾，俗作柿，为落叶乔木，叶为卵形，端尖。夏至时开花，色微黄，单性，雄花较小。实圆，径二寸许，八九月熟。未熟时味涩，熟则味甘色红，可作栜并。由涩栜取汁，可作栜漆。

福州距城二十里之南郊，有地曰齐坑，齐氏聚族而居之所也。旁有潭，夹种桃花，相传为唐陈处士隐地，旧名道者岩。岩前有栜一株，根如斗，结实如佛手柑，指屈伸层叠，有长五六寸者，皮瓤色味则皆栜也。祥符周栎园侍郎亮工曾得其一，笑谓友人曰：「大力如佛菩萨，至此地亦化为绕指柔矣。」