---
---
---
title: 黄杨
---



黄杨为常绿小灌木，茎高二尺许，叶为卵形，质厚而柔软，春初开淡黄色小花。其材甚坚致，可制木梳及印版之属。惟性难长，俗说岁长一寸，遇闰则退，宋苏轼诗「园中草木春无数，惟有黄杨厄闰年」是也。

芫

芫为落叶灌木，通称芫花，茎高三四尺，春月先开管状小紫花，节节密生，后乃发叶。性有毒，渔者煮之以投水中，鱼死而浮出，故又名鱼毒。