---
---
---
title: 树兰
---



海宁钟署香茂才继芸有《咏树兰》诗云：「讲堂有花树，数见名不知。香色如幽兰，形亦酷肖之。丛生缀木末，秀茁侪琼枝。吾舅雅好古，「自注：谓笠湖舅氏。」瓣香南丰师。检书惑始解，因各歌以诗。称名纵区别，臭味无差池。况邻善人室，岂数无根芝。俗呼净瓶花，媕陋未可嗤。虽然仅皮相，意足深长思。言苟非同心，守口良亦宜。」