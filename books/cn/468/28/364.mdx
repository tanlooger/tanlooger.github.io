---
---
---
title: 凤仙花
---



凤仙花为一年生草，苗长一二寸，可移植于花坛或盆中，施肥培养。至夏，高可尺余。叶形椭圆而尖细，叶缘锯状。夏秋之交开花，自叶腋抽出，有单瓣、重瓣之别，重瓣花美，人都悦之。花色赤白紫不等，一花而呈数色者尤贵，芳香似木樨。《南方草木状》谓自大秦国移植南海，是晋时已有此花。《北户录》谓梁大同二年始来中国，误。因其花可染指甲，故又名曰指甲花。