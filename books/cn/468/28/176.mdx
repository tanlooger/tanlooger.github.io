---
---
---
title: 黄蜀葵
---



黄蜀葵为越年生草，俗名秋葵，茎高三四尺，叶掌状分裂。夏开淡黄花，五瓣，大如金椀，人亦呼之为侧金盏花。瓣之下部色紫，阴干为末，傅恶创，可浸油涂汤火伤。根肥大，多黏液，且可用为纸之糊料。

杨兰坡尝有诗咏蜀葵，诗云：「流莺声送麦风寒，一丈红遮五尺栏。锦色蒲萄向人殢，啼痕杜宇忆归难。持羹真作无家别，弃扇难追有限欢。向日谁怜寸心苦，狂风无奈更衔残。」