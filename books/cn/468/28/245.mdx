---
---
---
title: 薯莨
---



薯莨，蔓草也，产闽、广诸山，叶尖长，节节有小刺。根圆如芋，大小不一，有须丛生，皮紫黑色，肉红黄色，煮汁以染纱绢之属，为暑月之衣，谓之薯莨绸，亦曰拷绸。粤人并以之染罛罾，因其使苎麻爽劲而利水，又耐咸潮，不易腐也。

蓝

蓝为一年生草，叶如蓼，故亦名蓼蓝。茎高二尺余，秋冬之交抽长梗，开小红花成穗。其叶可制染料，即靛青也。

靛青向推佛山、澳门，次为乐平及潮阳之水靛，再次为富阳山靛，黄渡水靛。后以德之靛油运华，以上产地均改种杂粮、蔬菜矣。