---
---
---
title: 茉莉
---



茉莉为常绿灌木，其种来自波斯，《南方草木状》谓之耶悉茗，则译音也。本与素馨同类，其名亦同，后入我国，始专称尖瓣细瘦者为耶悉茗。南汉以后，又称素馨，而圆瓣者则谓之茉莉。初夏之夜，开小白花，秋尽乃止，香味甚烈，闽、广种之最多。凡香片茶叶，皆此花所窨成者也。佛书谓之鬘华，北土曰柰。《晋书》「都人簪柰花，为织女带孝」，即此，今妇女多戴之。