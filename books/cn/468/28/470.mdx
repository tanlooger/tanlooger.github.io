---
---
---
title: 钓樟
---



钓樟为落叶亚乔木，山地自生，杭州有之。高丈余，皮表有黑斑，叶作长椭圆形，背有赤毛，互生。春月开花，花小而色黄，形如伞。实黑大如碗豆。一名乌樟，或作为金钩樟者误。其叶一名蓼浆叶，类榆，有香似樟脑，可避蚁。以叶浸之水中五日，黏质之浆即出矣。

谷

谷为落叶亚乔木，亦作构，略似楮，惟叶深裂而较粗糙。花雌雄异株，雄花列为穗状，如桑，雌花作球形。实熟色红。皮灰白，可制纸。