---
---
---
title: 陈石遗恶杂草木
---



光绪庚子，有拳匪之祸，有识者咸感愤。陈石遗偶坐庭中，见杂草木而恶之，谓皆不祥之物，因作六言诗五首，诗云：「袁粲郊野步屧，何妥门巷屏居。萧萧悲风时起，今我不愁何如？「白杨。」少游醉卧其下，文长画里青青。二人抑郁以死，劳生大梦可醒。「紫藤。」宋陵松柏无地，此树乃种山阴。胡为汉南有此，不待雍门沾襟。「冬青。」看汝垂垂花发，无恙不减田家。我独兄弟分散，豺虎吮血磨牙。「紫荆。」淮南小山丛生，谁知草木无情。牵动长江万里，风声鹤唳皆兵。「桂。」