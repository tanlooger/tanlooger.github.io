---
---
---
title: 丰台芍药
---



顺天丰台为养花之地，竹篱茅舍，三三两两，辘轳之声不断。其地本以芍药着，春时车马往来，游人如蚁。园丁贪利，繁苞未放，即剪入担头唤卖，故所见略无红紫，惟余绿叶青枝而已。

同治辛未春，王壬秋检讨闿运在京师，与张文襄公之洞访丰台芍药。花农列畦植花，俟开，则尽剪之，予以十金，使留半日于枝以赏之。然无亭馆置酒之处，不足留赏也。