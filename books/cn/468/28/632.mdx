---
---
---
title: 玉蕊
---



玉蕊之条蔓如荼蘼，冬凋夏茂，柘叶紫茎，久之而根株合抱成树。花苞初甚微，经月渐大，暮春方八出，须如冰彩上缀金粟，花心复有碧筒，状类胆瓶，其中别抽一英，出众须上，散为十余，犹刻玉然，花名玉蕊者以此。与琼花、玚花同为白色，而其实各异。唐人甚重此花，唱咏者颇多，周益公集有《玉蕊辨证》一卷。