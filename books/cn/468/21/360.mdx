---
---
---
title: 海青鱼
---



海青鱼出宁海州，其至海，水有声，去则水激如箭。可食。

鲻

鲻，体圆头扁，状类青鱼，而色黑口小，骨软如鲳，有黄脂，长者尺许。产近海。

鯶

鯶，可食，形长身圆，颇似青鱼，而色微灰，江湖中处处有之。食草，亦谓之草鱼，又作鲩。

鳟

鳟，可食，似鯶而小，鳞细，背浓蓝，腹白，体长者至二尺余。产于河海，夏日，溯河流而上以产卵。

鲢

鲢，头小形扁，细鳞肥腹，色白，产于淡水。俗呼白鲢，亦名鱮鱼。可食。

鳙

鳙，产于江湖，似鲢而黑，头甚大。俗呼黑鲢，又称鲢胖头。可食。

鲳

鲳，可食，大者长尺许，体扁圆，头小项缩，头背及鳍皆苍色，腹淡，鳞至细，肉白，骨软，多脂。产近海。