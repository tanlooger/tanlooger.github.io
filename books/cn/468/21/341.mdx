---
---
---
title: 海州沿海之大鱼
---



嘉庆丙子，海州沿海有大鱼，两目已被剜，身长三十六丈，自脊至腹，高七尺有余。居民咸脔食之，其肪甚厚，腥不可闻。

鲥

鲥，形扁而长，大者长三尺许，色白如银，肉中多细刺，腹下有角鳞，可食，多脂肪，味美。每年夏初产于江中，离水即死。

鳓

鳓，亦作勒，可食，状如鲥鱼，小首细鳞，腹下有硬刺。干者曰鳓鮝。

鳊

鳊，古谓之鲂，体广而扁，头尾皆尖小，细鳞。产于淡水，可食。