---
---
---
title: 蛟为暴于金溪
---



干隆癸卯二月，金溪北鄙崇岭崩，蛟也，大雨雹以风霆，山下村几墟，民几鱼。某年，小山出九蛟，得九穴，然不为暴。某年，夏雨甚，大水，陈坊桥涨及于梁，有田父荷鉏过桥，见两巨蛇，黄色，队行水中，即以鉏击之，毙其一，致之桥上。闻者皆来观。已而见上流有浮滓如席，去梁数丈，盘旋不前。浮滓者，相传蛟属行水中，用以自覆者也。于是观者皆走避。浮滓乃奔下，势若山裂，浪沸起，高丈许，梁不尽塌，涨亦顿落，而人幸无损。

龟

龟腹背皆有甲，仅露头尾四足出入之孔。甲之表面，蔽以表皮变成之纹片。雌者背甲隆凸，雄者否。头似蛇，有鳞，色绿。性迟钝，耐饥渴，寿至百岁外。古用龟以卜，故称灵物，以为介虫之长。种类甚多。