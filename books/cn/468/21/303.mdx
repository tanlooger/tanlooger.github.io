---
---
---
title: 南汇渔人获鼋
---



光绪辛巳秋，南汇海滨渔人获一鼋，头如小瓮，有四足，甲外有裙，重百余斤。朱石香守戎以钱三千文购之，蓄于香楼前荷池中，月余即死。

鼍

鼍，与鳄鱼为近属，俗称鼍龙，又曰猪婆龙。长二丈余，四足，背尾鳞甲，俱似鳄鱼，惟后足仅具半蹼。生于江湖，我国之特产也。相传力猛，能损蚀堤岸，鸣声惊人。其皮可冒鼓，通作鳝。