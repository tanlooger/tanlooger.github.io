---
---
---
title: 海扇
---



海扇为海中动物，与牡蛎同类异种，径六七寸，其壳左深凹，而右扁平。水中浮行时，扁壳竖立如帆，乘风而行。表面有阔沟，表黄而里白。肉与柱味均美。壳大者可以代锅，小者亦可为杓。

蛏

蛏，与文蛤同类异种，壳为长方形，两端常开，色淡黑，长二寸许，足及吸水管皆露于壳外。肉似蛎，色白而甘美，俗呼为美人蛏，产海边泥中。