---
---
---
title: 蜗牛
---



蜗牛，一名蛞蝓，软件动物之有肺者。外壳扁圆，无厣，体柔软，平时全缩入壳中，行则伸出。头有触角四，其二较长，尖端有眼。头侧有小孔，内为肺囊，以通呼吸。腹部之两端，伸展而成足。分泌一种黏液，以便移动己体，干则成薄膜，光泽如银。雌雄同体。常集于草丛树荫之湿处，蚀害绿叶。

《本草》诸家多以蛞蝓为蜒蚰，而谓有壳者为蜗牛，无壳者为蛞蝓。日本博物家用此说。程瑶田《释虫小记》谓蛞蝓即螔蝓，与蜗牛为一物。蜗牛腹垂边外，铺如剑锷而阔于背，故曰蛞蝓，蛞之为言阔也；蜒蚰身只狭长一条，腹圆无垂边之棱，特着《蛞蝓蜗牛正讹记》。