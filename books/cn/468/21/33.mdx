---
---
---
title: 狼为犬所毙
---



桐城西乡狼最多，某家畜一黑犬，秋日，小儿戏场圃中，狼从容自外入，村人亦以为犬也，不之觉。狼矙人不备，亦弭首摇尾作犬状，潜近小儿。犬望见，遽遮以身。狼左右伺之，犬亦左右遮之。盘旋良久，小儿骇而号，犬亦狂吠。众闻声趋至，狼自窦逸，犬自后啮断其胫，遂获之。犬背创于狼，血淋漓然，未几亦毙。