---
---
---
title: 迎猫
---



蚕忌鼠，迎猫以辟之。宋陆游诗曰「裹盐迎得小狸奴」是也。嘉庆朝，富阳周芸皋廉访凯有迎猫诗，诗曰：「元宵闹灯火，蚕娘作糜粥。将蚕先逐鼠，背人载拜祝。「《岁时记》正月十五日作粥，登屋上食之，咒曰：「登高糜，挟儿脑，欲来不来待我三蚕老。」盖为蚕逐鼠也。」裹盐聘狸奴，加以笔一束。「杭俗聘猫加笔，借逼鼠意。」尔鼠虽有牙，不敢穿我屋。」