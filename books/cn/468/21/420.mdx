---
---
---
title: 秦淮妓院蓄札儿
---



干隆末叶，有货札儿于江宁之市者，镂葫芦为笼，盖以玻璃而贮之，盖来自粮艘，天津、德州间物也。饲以白粲，或葱蔬嫩甲。性畏冷，纳诸怀，裹以吴绵。自秋至春，饲以朱砂，则通体赤而有光。秦淮妓院多蓄之，入夜，辄护以锦衾，香残烛炧时，细响沉沉，与娇喘间作，诵唐人「今夜偏知春气暖，虫声新透绿牕纱」句，闻之者不禁神往矣。