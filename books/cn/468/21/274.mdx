---
---
---
title: 薛叔耘见龙
---



无锡薛叔耘中丞福辰尝以盛夏过扬州，方旱，舣舟穷堤下，忽见密云矗南面，耕甿走相告曰：「龙见矣。」须臾，天四围如墨，有二龙皆长数丈，垂云端，夭矫蟠纡，乍有乍无。俄大雨骤至，雷风随之。二龙去薛益迩，暴长十丈余，屈伸良久，始香龙之前，白云拥护之，故不见其首。明日，渡扬子江，复有三龙错见如前状，已而遇雨。