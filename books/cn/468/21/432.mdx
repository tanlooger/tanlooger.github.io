---
---
---
title: 白蚁
---



白蚁为害虫，蠹蚀梁栋椽柱及一切服用之物，旧说以为蚁类，故谓之白蚁，实则与蜉蝣同类异种。其种别，又有雌蚁，雄蚁，职蚁，兵蚁之分，形态各不相同。大抵雌雄有翅，职兵无翅。四者相聚，以营共同之生活。职蚁营巢，蠹蚀梁柱而空其中，洞口以兵蚁守之，雌雄生殖其中。一日产卵可至八万余，故滋生极繁，大为房屋之害。多产于温热二帯，寒帯无之。古亦谓之巴虫，以巴蜀多产之也。《元微之集》云：「巴蚁众而善攻栎栋，往往木容完具，而心节朽坏。」即此。

青海北境白蚁成羣，伤蚀皮毛，为害至剧，土人每以酥油调盐汁洒地以杀之。