---
---
---
title: 绦虫
---



绦虫为蠕形动物，能寄生于人之肠内，吸收人之养料，而令人衰弱者。其全体为扁方片，寸寸成节，色白，故又谓之寸白虫。每节各具生殖机官，能自增殖。其在肠内，则互相连接，或长至二丈余。其节片随粪溺泄出，又移殖其幼虫于动物体中，如牛肉、猪肉、鱼类之肉，皆有为其幼虫所寄生者，人食之，则此幼虫又于肠内发育，而为完全之绦虫。察其首之形状，可分为三种。无钩绦虫生于牛肉内，有钩绦虫生于猪肉内，裂头绦虫生于鱼肉内。