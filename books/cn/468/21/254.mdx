---
---
---
title: 铁脚
---



铁脚，天津有之，以其爪黑，故名。体大如麻雀，首之毛有蓝色，尾两边白色。春令始至，可食。

鹌

鹌，本作（酓鸟），与鹑同类异种，状亦相似，惟羽无斑点，颈脚皆长。栖息于茅苇之间，捕食小虫鱼。旧有鷃，鴽，斥鷃等称。

鹑

鹑，形如鸡鶵，头小尾秃，嘴脚均短，背浓褐色，翼黄褐色，皆有黑斑，腹赤白色。性活泼，喜跳跃，猛鸷能搏鬬，有驯养之以供游戏者。与鹌不同种，今混称鹌鹑，误。