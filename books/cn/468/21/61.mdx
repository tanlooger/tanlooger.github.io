---
---
---
title: 礼烈亲王蓄克勒
---



礼烈亲王，太宗兄也。天聪时，萨尔浒山之战，歼明兵四十万，王功尤多。他如叶赫、乌拉诸部众受降伐畔，亦复靡役不从。王所乘马，名克勒，满话称枣骝马皁青鬃尾者也。高七尺，长丈咫，腹下旋毛如鳞，识者谓之龙种。每闻鼓鼙声，辄矫首歕鬣，摧陷当冲。尝病蹏，自跑地出泉，洗创即愈，军中呼曰圣水。旧有图，藏礼亲王府。