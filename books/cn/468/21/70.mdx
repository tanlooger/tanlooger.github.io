---
---
---
title: 野猪
---



野猪为家猪之原种，可食。脚长腹小，皮肤生粗毛，全体黑褐。牡者犬齿强大，向上弯曲，锋利无伦。栖息山野，春夏之际，夜出山麓，掘食芋类，至冬穴居。肉味颇美。

吉林多深林，猛兽恒跧伏其中，然熊虎虽猛，尚不及野猪之为害。野猪皮毛凝脂及草叶，矢弹不能入。巨齿露唇外，利于锋刃。且知合羣，出则十百成行，大者环外，夹小者于中，虎不敢与大者抗，惟尾之随行，伺隙攫小者去。冬日山积冰雪，野猪不得食，则偕出，人皆畏之。