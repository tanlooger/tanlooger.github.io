---
---
---
title: 啄木鸟
---



啄木鸟，嘴锐直而坚，足四趾，二趾向前，二趾向后，便于攀木。舌细长，尖端有钩。以嘴叩树，察有木蠹者，穿孔钩出之。种类颇多，常见者为红啄木，背翼均黑，杂以白斑，头尾有赤羽。次为青啄木，背尾绿色，头灰白，额颊皆黑。

鸠

鸠，状如野鸽，头小胸凸，尾短，两翼长大，善飞。其特性，能自嗉囊分泌一种乳汁，自口吐出，以养其雏，如祝鸠、斑鸠之属是也。古人于鸟类，多以鸠名之，如鹗为睢鸠，鹰为鷞鸠，布谷为鸤鸠，则固非以形态类属，特假借名之也。