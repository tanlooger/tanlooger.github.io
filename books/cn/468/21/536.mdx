---
---
---
title: 放光虫
---



放光虫，一名鼻涕虫，虫类之最软弱者也。秋雨初晴，放光虫每缘墙而上，若遇盐蛇，则盐蛇虽相去数寸，昂头张口，遂不能行。放光虫从其口蜿蜒以入，久之，盐蛇全身化为水，而放光虫卒无恙也。

蛭

蛭为蠕形动物，亦名水蛭，产于池沟之溜水中。体黄褐色，有黑线，形略似蚯蚓，有轮纹甚多，口腔有缘如锯齿，好吸附人畜肌肤而吮其血。江苏、浙江、山东数省产生最多，有长至尺许者。其大者谓之马蛭，俗称马蟥。又有名草蛭者，亦善吸取人畜之血液，甚有害。