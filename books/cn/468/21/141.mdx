---
---
---
title: 闽鼠
---



鼠类本至繁伙，然人家习见者，亦仅灰色、黑色一二种而已。闽鼠种类较多，或专食枣栗等果品而不肉食，或专啖肉类而不食果品。更有所谓香鼠者，与常鼠略异，两眼绝小，尾短而粗，有毫十数茎，气直如麝，故以香鼠名之。闽人视如神明，谓人类所以得谷食，即由此鼠窃谷种于天上，人若犯之，罪当天谴，每见此鼠，辄焚香礼之。