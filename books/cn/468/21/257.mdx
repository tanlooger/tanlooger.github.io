---
---
---
title: 鹈鹕
---



鹈鹕，一名鹈，俗呼之为淘河。体大于鹅，色灰白，颔白色，头裸出无毛。嘴长尺余，直而广，颔下有大喉囊。脚短力强，四趾有蹼，能竭小水取鱼，先则连水吞入，贮喉囊中，后吐其水而食之。

凫

凫，状如鸭而小，俗亦谓之野鸭，常栖息湖泽中。雄者毛羽甚丽，颈绿色。翼长，能飞翔空中，为十字形排列。体肥多脂，肉供食品，味甚美。