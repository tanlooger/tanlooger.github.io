---
---
---
title: 黑猿
---



衡州城中有一巨黑猿，项系金钏，相传为吴三桂府中所豢。至夜，辄入民家窃食，遗毫数十于甑端，其家即发财钜万。干隆时，此猿犹在，每以孟秋月出，踞北樵楼上，嗥四五声，遂逸，岁以为常。嘉庆初，有野僧取其金钏，遂不复见矣。

狨

狨，一名猱，猿属也，善援木。产甘肃庆阳山中，陇人呼为金丝犼。粤东山中亦有之。毛黄如金，细软温暖，制为裘，可御严寒，袪湿疾。厥值綦昂，不易得也。其产于四川者，能食猴。鼻孔向上，见云起，闻雷声，即趋避隐处，取树叶覆鼻，雨少滴入，辄死。