---
---
---
title: 浏河巨龟
---



干隆辛亥六月，太仓浏河口有沉某，以贩售鮝货为业，于海中举网得巨龟，长丈二，载至梁姓行，数十人曳之上岸。沉意龟必有明珠，索价二千两，无售者。越二十三日，不饮不食，观者填门。梁厌其喧扰，诡称有司查讯，沉惧，仍放入海。始舍之，圉圉焉，船乃入口，约离三里许，龟鼻发白光丈余，忽浊浪排空，左旋右转，而海水滔天以去矣。