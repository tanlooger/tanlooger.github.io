---
---
---
title: 常履坦恶黠鼠
---



常安，字履坦，叶赫纳兰氏，满洲人，官至浙江巡抚。一夕，方理公牍，漏下二十四刻，羣鼠出穴，渐近人，促剌有声，不知囓何物，心恶之。顷焉，声益甚，投之，弗中，散而复聚。亟命小僮伺之，无得，颇恚。更密伺，亦无得。众力怠，鼠益肆，鼠若恃其黠而人莫能制者。翌日，购一狸，畜之。夜，鼠阒然。越日，获数鼠，声始寂。越日，更获数鼠，自此室中不复知有鼠矣。