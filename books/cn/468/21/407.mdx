---
---
---
title: 灯蛾
---



蛾类皆有慕旋光性，喜扑灯火，如谷蛾、麦蛾之类，旧说概称曰灯蛾，亦谓之飞蛾。张祜诗「剔开红焰救飞蛾」是也。今博物家所称之灯蛾，则为蚕蛾中之一种，其体肥大，密生软毛，前翅赤褐色，有白色粗条，后翅赤，有黑纹。幼虫色白，密生赤褐色长毛，有脚八对。夏时，疾行路中，能为桑梓及各种植物之害。