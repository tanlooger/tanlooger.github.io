---
---
---
title: 金鱼
---



金鱼为鲫之变种，体小，种类不一，或腹大，或额丰眼凸，颈短尾歧，或金红色，或白色，或黄白相交。一称金鲫，又称五色文鱼，江、浙人多喜蓄之以为玩物。钱塘章岂绩有诗咏之云：「生趣无过是养鱼，小盆摆列近庭除。如金如玉十分似，不短不长二寸余。略动纱兜攒影出，「兜以纱为之，乃施鱼食者。」惯衔薀草弄晴初。也知未必成龙去，濠濮居然在息庐。」