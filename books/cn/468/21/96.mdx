---
---
---
title: 猫成胎
---



猫成胎，有三月而产者，名奇窝；四月而产者，名偶窝。养至十二年为上寿，八年为中寿，四年为下寿，一二年者为夭。浙中以单胎者为贵，双胎者为贱，一胎四子者曰抬轿猫，贱而无用。若四子毙其一二，则所存者亦佳，名为返贵。故猫胎以少为贵，有一龙二虎之说。

猫以腊月产者为佳，初夏名早蚕猫，亦善，秋次之，夏为劣，以其不耐寒，冬必向火也，曰煨灶猫。