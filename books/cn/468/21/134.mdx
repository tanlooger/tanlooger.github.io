---
---
---
title: 堤辚子
---



洛阳县有堤辚子，产河中，状如猫，色淡黄，毛长而坚，头尖平，牙露唇外如象。穴于堤，以鲤为食。锥沙如空，凫水极快。每决口，必成羣结队，力锥堤岸，即有无数小孔，水汩汩而入，沙壅堤坍，田宅漂没，人民悉为鱼鳖。故堤兵见之，即驱之入水，或投以石，或填其穴。舟子见之，咸膜拜为神，投以食饵，否则舟底被其所穿矣。