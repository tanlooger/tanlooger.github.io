---
---
---
title: 鵁鶄
---



鵁鶄，大如凫，高脚长喙，头有红毛冠，翠鬣青胫，甚有文彩，俗称茭鸡。

鸭

鸭，人家所畜之水鸟也，嘴扁平，足短，两翼甚小，拙于飞翔。趾有连蹼，能浮水。性质木钝。产卵不择地。古谓之鹜。

闽中鸭凡四类。他处所常食者曰水鸭，气味过腥，价至廉，为村野人家常食品耳。一种较他鸭为硕大，名曰家鸭，谓其最善育卵，营业家因以为利，不供匕箸也。更有性至敏者，凡养鸭为生者必蓄数头，能取缔羣鸭出入，不至散失，因而价值极贵。京师及江宁均尚填鸭。填鸭者，即取鸭之肥壮者，以食填之，数日后较寻常者略肥而已。闽中所谓填鸭者，较家鸭稍小，脚与鸡为近，而顶有冠一球，作蓝黑色，大如胡桃，状亦相类，味极肥美鲜嫩，而价过家鸭三倍，筵宴中胥用之，允非他处号称填鸭者所能比拟也。