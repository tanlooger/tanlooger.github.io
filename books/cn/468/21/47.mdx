---
---
---
title: 蓝狐金貂
---



外兴安岭麓产蓝狐、金貂。蓝狐为最上品，金貂次之。蓝狐毛洁白，毳毛作绀碧色，光润柔致。金貂色赭黄，蒙茸娇软，映于日光，微风吹扬，则金光闪目。然率为俄人贩运，由西伯利亚转载入欧，待价而沽。

狐

狐似犬而小，体瘦，头尾皆长，以跖行。性狡猾，穴居山野，盗食食物。生十四五年，皮可为裘。俗传狐寿千年能祟人，妄也。