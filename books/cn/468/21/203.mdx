---
---
---
title: 兰州藩署之鸽
---



兰州藩署栖鸽数千，相传尝有盗夜来劫库，鸽乃大噪，异于恒。管库者讶之，起视，盗因被获，缘此官中月给二十四金以为鸽俸。

鸦

鸦，与鸦同，乌鸦也，纯黑。反哺者谓之乌，小而腹下白不反哺者谓之鸦。内蒙古之鸦，大如雄鸡，蒙人呼之谓喀尔客列，作鸮鸣，眼光至锐，喙长而利。驼行道上，所负行箧中如藏有肉食，虽裹以厚革，能嗅而啄穿衔去。产于青海者，高二尺许，食谷类果实及小鼠毒虫，又贪食人尸，故肥而多脂。