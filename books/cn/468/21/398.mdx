---
---
---
title: 蜜蜂
---



蜜蜂之蜂，本作蠭，益虫也。审之，有雌蜂、雄蜂、职蜂三种，聚羣而居。雌、雄蜂皆黑色，翅灰色而透明。雌者尾端有毒针，以产卵管而兼御敌之用。职蜂暗褐色，全体皆密生长毛。雌蜂每羣一头，体长五分许，通称蜂王。雄蜂亦少数，体较短而翅大，但营生殖作用，不事工作，亦称游蜂。职蜂最多，为不完全之雌体，专营筑巢、采蜜、育儿等事，并保护其羣，亦称工蜂，取花蜜酿而成蜜，以之哺子，食花粉及蜜，变质成蜡，以之营巢。饲蜂者常割取其蜜及蜡，以资食用。凡蜂类腹后大都有毒针，能螫人。

青海南境养蜂极盛，生蜜与蜡，山民割蜜以佐食，惟制法不佳，有黄色，无白色。