---
---
---
title: 蛇食鸡
---



方翔卿尝至温州雁荡山之灵峯，登右谷之长春洞。陟岭过半，瞥见岭旁丛草蠕动，知有蛇，察之，则有一蛇长约六尺，通体纯黑，背有鳍，色深赤，映日光，斑斓刺目，出草丛后，循岭而上，昂首吐舌。方惊愕失措，举步疾奔，幸岭级纾屈，蛇沿而上行，势甚缓。将抵洞门，洞中人遥见之，知有异，咸趋而问讯，以蛇状告。洞中人哑然曰：「此偷鸡蛇也。我居此数十年，习见之，不为害，惟常捕鸡而食耳。」