---
---
---
title: 蛱蝶
---



蛱蝶，旧为蝶类之总名，今动物学家区别之，定为蝶之一种。翅赤黄有黑纹，外缘凹凸如波纹，黑蓝两色相交错，下面灰褐色。其幼虫色黑，背有甚阔之白线二，多黑刺毛，栖集于柳朴等树，为害虫。

蛾

蛾与蝶类并称，种类甚多，如天蛾、蚕蛾等皆是。翅有细鳞，与蝶类同。所异者，体肥大，触角细长如丝，不为棍棒状，翅下面多美色，上面带灰白，止时形如水平，不叠合直立，常以夜出，此与蝶稍异耳。