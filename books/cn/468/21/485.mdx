---
---
---
title: 叩头虫
---



叩头虫，害虫之一也，为小甲虫，长者七八分，全身黑褐色，尾端稍细，头部环节甚强。以指压其体，则其头为有力之振动，故名。俗称跳搏虫。幼虫至细，色黄，俗名金针虫。食植物之根，食尽一株，更移他株。数年之久，始化为成虫，害麦类最甚。晋傅咸有《叩头虫赋》，唐卢延让诗有「窗间腷膊叩头虫」句，故俗亦呼为腷膊虫。舒铁云亦有诗咏之曰：「叩头虫，无腰而折，无手而空。跂跂脉脉何所求？剥剥啄啄频叩头。独不见断头将军强项令，与虫语冰虫弗听。」