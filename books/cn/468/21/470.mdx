---
---
---
title: 红娘华
---



红娘华，体扁平，长寸许，黑褐色，头小，口突出，前翅硬化成革质，不达尾端，尾有毛二，长于体两倍。栖息水田池沼，捕食小鱼，故为害虫。

蛘

蛘，本作（虫芊），害虫也，一名谷象，粤人曰米牛，绍人曰米象，苏人谓之蛘子，生于谷仓中。其为幼虫时，无脚旧称虸蚄。老则成蛘，背有甲，赤褐色，亦有黑色者，头小，口吻长于头者二倍。春时产卵于谷之最软部分，孵化后，蠹入内部而蚀之。