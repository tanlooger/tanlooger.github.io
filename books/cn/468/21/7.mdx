---
---
---
title: 内蒙之兽
---



内蒙古之驼马牛羊，孳生甚繁。马以乌珠穆沁旗、喀尔喀左翼旗产者为最佳，雄骏善走，土默特、敖汉所产颠马次之，四子王旗、喀尔喀右翼旗产者，躯小力弱，为劣。牛、驼以西盟产者为最肥壮。牲畜不喂养，放青而已。冬日草枯则瘠，夏日草盛则肥。牧人乘骑持竿而牧，一人可牧马五百，或牛羊千头。牲畜恋羣，不至奔逸，且按户有牲，亦无攘窃之患。