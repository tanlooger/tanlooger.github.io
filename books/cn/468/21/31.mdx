---
---
---
title: 貔貅
---



貔貅，形似虎，或曰似熊，毛色灰白，辽东人谓之白罴。雄者曰貔，雌者曰貅，故古人多连举之。

豺

豺，亦作犲，与狼同类异种，状如犬而身瘦，毛黄褐色，口吻深裂，尾长下垂，其身有臭气，吠声能闻于远，性之残猛与狼同。产于青海者，土人呼曰木狗。其种少于狼，而皮毛较粗，不如狼皮之适用。

狼

狼，状类犬，毛色深黄，头锐喙尖，耳尖直立，脊毛长，颊有白色小斑点，后足稍短，尾粗大下垂。性猛恶，饥则袭人，常食哺乳类、鸟类动物。产于蒙古者，毛色苍白，间以黑色斑纹，嘴较宽。产于青海者，土人呼曰山狗。食尸多者，毛作红色。出入成羣。