---
---
---
title: 朱竹垞观玉泉鱼
---



康熙时，杭州玉泉寺池中有五色鱼，凡千头。中有翠蓝色者，为朱竹垞所深爱，因为《玉人歌》词以咏之，词云：「轻涟白，爱一种娵隅，晕蓝拖碧。练塘风煗，苍玉恣抛掷。丹砂泉浅游朱鬣，受尽人怜惜。又争如雨过天青，者般颜色。濠上未归客，投香饭青精，日斜与食。莲叶东西，何事便深匿？翠鳞六六空摇尾，懒递闲消息，但年年映取柳阴千尺。」

鳢

鳢，可食，形长体圆，头尾几相等，细鳞黑色，有斑文，腹背两鳍，均连续至尾。亦名鲖鱼，俗名乌鱼。其肠旧以入药，谓之鳢肠。