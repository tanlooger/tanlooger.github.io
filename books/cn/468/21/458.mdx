---
---
---
title: 苹果蚊
---



陶业始于虞舜，自后铸沙范土，日益讲求。不意昆虫之中，亦有类陶工之巧者。其最着者曰苹果蚊，以所成之窠如苹果，故名，亦虫中之最巧者也。其状又类樱桃，外浑圆，中有孔，全体大如瓜，恒营于墙壁，或树枝，或草茎，或石上，若无处成之，往往营于细枝之上。初颇窄小，以后渐宽，作膨胀之式，但以沙泥为之。然窠虽极薄，而外有细纹如织。虫在其中产卵甚多，旋生无数毛虫，母虫别以他种毛虫衔而饲之。又恐他种毛虫为害，乃以毒汁僵之，则幼虫日形生长，可出窠而飞矣。