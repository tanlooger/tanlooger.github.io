---
---
---
title: 马鲛鱼
---



马鲛鱼，状颇类鳙，而肉似鲳，色白，有黑斑。可食。

鲈

鲈，可食，色白，有黑点，巨口细鳞，头大，鳍棘坚硬。居咸水淡水之间，春末溯流而上，至秋则入海，大者至二尺。古所谓银鲈、玉花鲈者，皆指此。康熙时，钱塘徐茗园茂才秉仁有《秋鲈》诗云：「斫脍喧吴市，江南鲈正肥。秋风吹木叶，薄宦几人归？晴渚三篙水，寒潭一钓矶。垂纶今古事，适志莫相违。」