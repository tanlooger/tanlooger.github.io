---
---
---
title: 老更官
---



东三省之乳头山有兽，皮似猫，形似犬，长尺余。山中之兽，无不畏之。其溲能害百兽，蹄若沾之，立即溃烂，惟不伤人。猎夫见即喂养之，夜间山中露宿，兽不敢前，故人呼之为老更官。

虎

虎，猛兽也，形似猫，全身长五六尺，毛色鲜黄，而有黑色条纹。性凶残猛悍，食他兽畜，并伤人。寒带、热带皆有之，产于东三省者，毛密而厚，其皮可作坐褥。而贵州之遵义亦多虎，有四种。斑虎与常虎文质同，黄毛虎无黑文，蓑衣虎毛长被体，如蓑衣状，刀箭不能入。而朱虎最狞，康熙时，尝于绥阳村落间二日啮三十七人，其毛殷红，如猩猩毡。