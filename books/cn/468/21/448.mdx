---
---
---
title: 蚱蜢
---



蚱蜢为稻麦之害虫，一名□螽，蝗属。体长寸许，有深灰色、黄绿色等数种。头为三角形，前翅成革质，稍能飞翔，后脚节壮大，便于跳跃。好食禾本科植物，尤嗜稻叶，常于陇畔缀集卵子成块。幼虫绿色，长七八分，为害尤甚。

蝇

蝇，室中之害虫也，亦称家蝇。体长三分许，灰黑色，头有复眼一对，甚大，褐色，几掩其全头。口器伸为管状，前端稍凹，适于舐食。脚之末端有肉质吸盘二，止时，盘内真空，空气压于外，故倒跂斜行而不坠。搬运污物，传布恶疾，甚为危险。产卵于污物之上，孵化为蛆。

青海有蝇，多毒，以其常集于腐臭之动物上也。凡饮食中有蝇点者，隔宿变绿色，误吞之，若触瘴毒。