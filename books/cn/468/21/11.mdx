---
---
---
title: 猩猩
---



猩猩，体长四尺许，赤褐色，形状类人，面稍裸出，手垂及地，牡者颚有须，下肢颇短，故不善行立。产于苏门答腊、婆罗洲诸岛。其产于非洲者，长五尺许，毛黑而面黄，鼻小而口大，曰黑猩猩，能以全足底附地直立。又大猩猩长七尺，尝至我国。青海所产之猩猩，毛黑褐色，牝者唇赤如朱，长仅二尺余，无巨种。性灵警，常升树作怪声吓人。遇猎者，则寂然不敢动，伺机而遁。多产于那木山一带。