---
---
---
title: 张保以盗缉盗
---



闽、浙海盗之与蔡牵同时者有张保，甚猖獗。官军出征，力竭请降，授官至参将。有拟荐擢总兵以示羁糜者，桐城姚石甫观察莹言于大吏曰：「保无尺寸功，穷蹙乞降，官至三品，宽厚至矣。再迁擢，何以服奸宄？不如以海洋缉盗责之，有功则迁擢不为滥，有罪则谪降不为苛。」保卒以此奔走海上而死。