---
---
---
title: 黄萧养中响箭而殒
---



黄萧养初为盗，下狱，旋率诸囚越狱逃，乃纠集战船数百艘，由大王江直犯广州五羊驿，僭称东阳王，授伪官百余人。

珠江之南有南汉离宫故址，增筑以居之。船抵五羊门外，其属下衣貌与同者数十人，官兵莫能辨，乃以响箭向天射。萧养仰视，一箭直贯其喉，遂坠水而殒，其众尽降，广州因是始作外罗城，即新城是也。