---
---
---
title: 庄芋为美人所困
---



庄芋，台湾剧盗也，刧取人财，以施贫乏。官捕既急，贫民恒以死卫之，终不可迹。庄之宿人家也，恒凿洞其壁，开门执枪而假寐，于是官中人谋以美人饵之，聚三美妇人，使设盛筵于行床亢院以宴之，先期招之往。届期，芋就饮，且醉。壮士入扑，芋觉，亟自众人顶上飞出，众追逐之，而芋已沾醉，为拳石所梗，仆，乱刃交其背，立死。