---
---
---
title: 盗觑李晴山行箧
---



江郁李晴山，名道南，干隆朝进士也。某年春，将赴礼部试，苦治装无具，乃以居屋出鬻，得五十金，为路资，行李狼狈。有从者肩二箧随于其后，甚重。宿临淄道中，有盗私伺之，耳语曰：「若者敝甚，非绐我乎？视其箧，疑必有藏金也。」晴山闻之，故启其箧，皆破碎经史，朱圈墨迹，无一完善本。盗相顾，叹息而去。