---
---
---
title: 浮梁黑店
---



长江下游匪徒甚多，昼夺夜劫，时有所闻，陆道则尤多黑店，与山左无异也。江西浮梁县某镇，为行人往来孔道，有匪类夫妇二人，设逆旅。一日，有收账之贩猪客投宿焉，衣服虽褴褛，而藏金颇富。某夕，有与猪客素识之贩灯草客，亦往投宿，居楼上，猪客在楼下。甫初更，各就寝，惟猪客不寐，乃趋友室告友曰：「余今夜不知何故，常心惊，半夜未能睡。」友曰：「子必厌住楼下，故有此象。如子欲与我更换卧处，亦无不可。」猪客从之。夜未三鼓，店主夫妇持刀入灯草客至，「即猪客所住之室。」猛斫数刀。猪客在楼闻有声，窥之，战栗万状。天明，径赴县控告焉。