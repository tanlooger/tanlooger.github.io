---
---
---
title: 陶什陶横行于奉天
---



陶什陶亦胡匪，东三省缉捕公文作托什套，简称则曰套匪，为车臣汗旗人，系出贵族，曾袭荫台吉。光绪庚子乱后，始出没于奉天之西蒙境，骁勇慓悍，称雄于洮、辽一带。其左右虽仅六十人，顾皆勇悍善鬬，耐劳苦，骑而行，日或五六百里，昼夜不休。马困踣，则路劫易乘，终不进食。怯懦者往投，鲜所延纳，即往，亦弗受也。于是此六十人者，跃马纵横，遂号称无敌矣。