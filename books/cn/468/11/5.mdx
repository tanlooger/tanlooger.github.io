---
---
---
title: 上海多盗而少贼
---



上海多盗而少贼，通衢大道，商店民居，皆羣盗临存之所。盗之多，始于光绪之中叶，而蔓延于宣统时。租界警政尚修，俗所谓巡捕者，巡士也，有时植立于马路之中，有时巡逻于永巷之内，一二鼠偷狗窃者流，自能见而却步。若夫盗，则虽非明火，亦皆执仗，成羣结伴，携枪带刀，巡捕慑于其党之众、械之利，早已望望然去之。以是益肆无忌惮，出没自如，而日益横行矣。推原其故，盖裁兵逃匪时而集合，时而解散，生计所迫之故也。