---
---
---
title: 硬爬
---



盗之中有所谓硬爬者，上海为多，黑暗之处，所在有之。然如公共租界静安寺路之跑马场与法租界邻接之城河浜，皆信道也，若辈亦横行其间。且犹不止此，如南京路、福州路者，行道之人，往来如织，较之跑马场、城河浜，繁盛且倍，乃亦有于日高舂、日下舂时，男失其冠，女失其珥者，转不若内地之安靖也。