---
---
---
title: 永光寺前之丐
---



京师海岱门内有永光寺，寺前有乞儿，年约四十许，善杖击，工诙谐，每以俗语随意编小曲，辄倾倒一市，人争以金钱掷之。乞儿得醉庖，即以散之穷乏，无稍留。盖勋旧世臣，已袭侯爵，持戟干清门，三十后，弃家而逃，隐于乞也。或数月一返，或终年不归。家人哀求其归，饫以珍味，三四日，乘人不防，即易衣而出，或逾垣遁。内廷值班未一至，当事不得已，为报病故，销旗档，以其子袭爵焉。此道光时事也。