---
---
---
title: 武训唱歌行乞
---



武训，山东堂邑之丐也。初无名，人以其行七，呼曰武七。以兴学着于时，故名之曰训。昼行乞，或为人转磨负绳。乞所得，锱铢不费，即馒之洁白者亦必干之以易钱，疾病寒暑不识也。行乞时，不呼不号，高歌市墟村集间。歌无多，数语而已。歌之辞曰：「谁推磨，谁推磨，管推不管罗，管罗钱又多。赢得钱，修义学。」其貌寝陋，头上发，右剃则左留，左剃则右留。或询之，即倚杖而歌曰：「左边剃，右边留，修个义学不犯愁。」