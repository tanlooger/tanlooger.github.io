---
---
---
title: 王某乐为丐
---



有不必丐、不可丐而必欲丐者，诚大奇矣，王某其人也。王某，华亭人，家富，为相国文恭公顼龄之曾孙，幼文员外之孙，行乞于市，心所乐也。然其行乞，必诵制艺一首，不唱莲花落。商店中人多识之，即与钱，亦必诵讫，乃顾而之他。父母闭之，则抉扉遁；絷之，则断绠逸。夜即卧于市中之石上。后不知所终。