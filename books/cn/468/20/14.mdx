---
---
---
title: 姜学在延丐上座
---



莱阳姜学在，名实节，为贞毅黄门仲子。尝幞被挟一童，附估人舟往洞庭东山。山多富人，绝不与通刺，惟相羊僧寺中，见一丐方题绝句于壁，异而物色之，延之上座，与共饮食。丐者不知何许人，顾握姜手曰：「若真知我者。」学在大悦，自是常与之谈论。稍久，辄乱以他语。僧或侮易之，丐起，披僧颊，竟去不顾。他日，学在又访丐于途，人或诮学在以交非其类者，学在不顾也。