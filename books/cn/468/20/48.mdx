---
---
---
title: 上海有湖北之丐
---



沪有湖北之丐，皆妇孺也，无壮男子。辄集三五人，游于市，手持乐器，为锣，为鼓，为九连环，背负之囊藏刀叉杂物。一人口唱江淮小曲，如《十八摸》、《十杯酒》、《十送郎》之类，手抛刀叉，一人击鼓而以锣节之。其来也，始于光、宣间，至宣统辛亥而遂多。

三班鼓者，亦行乞之具。其演法，用三人，一人陈鼓击之。鼓有竹架，活之，可翕张。一人槌小鼓，一人歌，金者、鼓者节而和之。其词亦多鄙，其人之语言率鄂音。