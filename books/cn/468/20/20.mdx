---
---
---
title: 某制军为丐
---



干隆时，有某制军者，旗人也。其盛时，姬侍、僮仆、服饰、饮食、玩好之物，穷极奢侈，日费不赀。及罢官归京师，数年，成窭人子，又数年，成乞丐。王公贵人皆严绝之，惟大兴朱文正公珪戒阍人勿却每旬日，必一至，文正辄手赠青蚨二百。一日，制军入文正书室，窥其无人，窃取小镜而出。从者觅不得，喧言制军实来。文正命勿觅，且勿声，如制军至，伺候侍茶而已。