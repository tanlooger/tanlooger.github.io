---
---
---
title: 李丐随身一瓢
---



李丐，江西人，邑里名字无可考。往来江汉三十载，常如五十许人，随身一瓢，无他物。每乞牛肉、彘膏，并捕鼠，生啖之。余纳败袄中，盛暑，色味不变。遇纸笔，即书，语无伦次，或杂一二字，如符箓。人与之语，皆不答，某郡丞使人渡江，强邀之署中。留数日，辞出，郡丞与以轻葛文舄。插花满头，徜徉过市，儿童竞夺之，辄抱头匿笑，不予。未几，葛敝，缕缕风雪中，自若也。