---
---
---
title: 游智开为胥吏所愚
---



光绪朝，游智开为永平知府时，好以察察为明。一日，微服私行，入一茶肆。时肆中人满，内有府中胥吏，伪不识游者，相与誉游清廉，天下无两。游故曰：「此官虽好，然自某观之，亦尚未尽善。」忽有一胥吏起批其颊，曰：「游公青天，汝一小民，敢谤清官耶！」游以为部民中心说而诚服也，不知其侮，转而大喜。