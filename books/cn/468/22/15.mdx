---
---
---
title: 部吏索贿于福文襄
---



文襄王福安平西藏还，以奏销属部吏，吏索万金，福怒曰：「汝敢索我贿郡？」吏曰：「非敢索贿，为中堂计耳。中堂大功告成，圣衷悦豫，奏章速上，立邀谕旨。部书才十数人，帐牍云　几辱　，非二年不办，彼时交部核议，则事未可知矣，诚不如速上。欲速上，必多佣写人，多佣写人，需款必甚钜，职是之故，惟中堂图之。」福立予万金，越旬日，奏闻依议。