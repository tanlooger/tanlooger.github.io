---
---
---
title: 差役之名称
---



差役，奔走于公家，执杂役者也，亦称差人。晚近以来，吏治混淆，循良者少，非悉由百官之不职也，亦胥役之营私舞弊有以害之耳。俗称衙署差役曰快手，盖沿《宋书》建平王左右勇士数十人，并荆楚快手，《南史》黄回募江西楚人得快手八百之名称也。捕盗贼者曰捕快，亦曰马快，则以事急时骑而行耳。