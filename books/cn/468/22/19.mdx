---
---
---
title: 鸦片启衅误于胥吏
---



世传林文忠公则徐焚鸦片而不给价，故致启衅，其实不然。当时固以茶叶一箱易烟一箱，而茶为胥吏所办，中多杂以沙石，既至欧洲，又以不能售也而寄回，商人耗本无算，遂致激成衅端。

文忠闻有伍氏通西人，乃屡苛罚之，曾令缴军饷至数百万。伍每入见，多署中人所侵，至费千金，始得一椅。后文忠复出而陨于军，或曰，实伍畏其复至，使人谋毙之。