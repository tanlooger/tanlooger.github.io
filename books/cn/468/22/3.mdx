---
---
---
title: 林清曾为胥役
---



林清，大兴人，先世居绍兴，父北徙，侨居大兴黄村之宋家庄，充南路巡检司书吏。少无赖，父捶挞之，不克悛。屏处药肆习商，体生疡疽，遂见逐，大困，为宣武佣役，击柝守夜。父卒，充黄村书吏，旋被革，乃往江南充粮道署役，又役于丹阳县署。有口给，能营贿赂，所得即散弃若粪土。及事觉，官绳以法，乃潜逃，寻入天理教。嘉庆癸酉，遂为乱。