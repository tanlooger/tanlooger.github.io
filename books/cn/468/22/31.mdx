---
---
---
title: 库丁
---



户部有银库，额设库役四十人，曰库丁，一曰库兵，三年而替，以旗人充之。每届点充时，满尚书及其左右皆有规费，辄六七千金。费既纳，满尚书乃坐堂皇，唱名而点之，库丁跪谢而出。出时，必有保镖者护之以行，恐人刼之也。行刼者，大率为觑觎丁缺无力贿充之人，并纠集无赖而为之，伺新充者至大堂阶下，即刼之以去，囚于家，使误卯期而纵之归。盖冀其误卯而另派他人，则规费便虚掷矣。欲其即释，亦须赂以数千金。