---
---
---
title: 供事
---



军机处、国史、会典、方略、玉牒各馆之吏，称供事，无俸，所觑觎者，保举也。军机处保举尤优，効力三年，保异常劳绩，有历三次而保至道员者。司官或得京察外放，转为之属。而曾为供事之上官，于司官之初至也，辄具旧属刺投之，不敢受也。光绪时，长芦盐运使陆嘉谷固曾充军机处供事者，而军机章京番禺凌福彭时方守天津，须堂参，陆乃先以旧属礼谒之是也。