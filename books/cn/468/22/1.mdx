---
---
---
title: 胥役须点卯
---



胥役，皆在官之人也，大小衙署皆有之，以法定之期，赴署报到候验也。李存义有役谣云：「五更饭罢走画卯。」今衙署中犹有卯期、点卯、卯数等语。

州县署有所谓三班六房者，合胥役而言之也。牧令初莅任，于行香、放告、阅狱、巡城诸事外，尚有点卯之具文。点时，于三班六房按照清册点验卯名，然每项大率仅到数人，唱名之时，到者为不到者代应之。