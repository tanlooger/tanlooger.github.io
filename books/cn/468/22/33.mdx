---
---
---
title: 侦探告密之原始
---



国初，大将军祖某抚吴时，凡吴之不法者，悉鬻身于其部曲，谓之投旗。既投之后，平日小嫌细忿，以片上之幕府，即率其徒数十，以一锒铛锁其人去，非破产不止。同时闻风起者，不可枚举，至有大家闺妇不得意于其夫，亦欲投旗以陷之者。此与近世侦探诬人之风，无或稍异。然妻之控夫，仅于粤省偶一有之。