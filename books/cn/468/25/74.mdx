---
---
---
title: 串客
---



土俗尚傀儡之戏，名曰串客，见《温州府志》。後则不然，凡非优伶而演戏者，即以串客称之，即以串客称之，亦谓之曰清客串，曰顽儿票，曰票班，曰票友，日本之所谓素人者是也。然其戏剧之知识，恒突过於伶工，即其技艺，亦在寻常伶工之上。伶工妬之而无如何，遂斥之为外行，实则外行之能力，固非科班所及也。

京师称票友改而业唱者，曰某处某处，实则「处」乃讹字，应作「出」，盖有斯人一出目无余子之意，重之之称也。孙菊仙在京师称孙出。出字，惟孙当之无媿色，余则出与不出等，改出为处，宜也。

雍、乾间，士夫相戒演剧，且禁蓄声伎，至於今日，则绝无仅有矣。