---
---
---
title: 规矩
---



崑曲规矩最严，皮黄渐替。昔时副末开场，生旦送客，晚近已废。津、沪剧园，终场时尚有乌帽凤冠者二人，出而将事，然大抵如童稚游戏，冠而不裳，草草一恭，不复成礼矣。

京师戏园未开场以前，例设绣旗八面，分插三隅，台累两案为台，上悬朱幙，中设印符各事，若为将军戎幄者然。前台鼓乐，三奏三擂，乃开首剧。若唱堂会，尚有跳加官等事。客至点戏，有贴执笏至坐客前为礼，谓之抱牙笏。 「 演剧时，贴持朝笏及戏名册呈请选择，择意所欲者一二出令演之，曰点戏，余由伶人任意自演。此与《教坊记》所载者异。记云：「凡欲出戏，所司先进曲名上，以墨点者即演，不点者即否，谓之进点。」」 曲终有犒，亦贴着朱衣，当台顿首以谢，谓之红人。此种规章，後已渐归淘汰。他如伶在前台，犯规有罚。後台坐次，各有定箱，列箱四壁，有大衣箱、二衣箱、盔头箱等称，惟丑可乱坐，余则生可坐大衣箱，且仅能坐靴箱，规律甚严。其人遇有事，同赴精忠庙申诉，听会首处分，赏罚重轻，仍取决於公议。伶界公例，以登台最後为最佳，以名角自命者，非压胄子不肯出。戏在末者，俗称为後三出，与此者皆上选。其前为中胄子， 「 日中时例应有小武剧，故谓之中胄子。」 中胄前後皆中选。再前为头三出，开台未久，客均不至，以下驷充场，藉延晷刻，不特上选断不与此，即中角亦无为之者。