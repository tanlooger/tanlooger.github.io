---
---
---
title: 弋腔戏为崑曲皮黄之过渡
---



弋阳梆子秧腔戏，俗称扬州梆子者是也。崑曲盛时，此调仅演杂剧，论者比之逸诗变雅，犹新剧中之趣剧也。其调平板易学，首尾一律，无南北合套之别，无转折曼衍之繁，一笛横吹，皆一二日，便可上口。虽其调亦有多种，如《打樱桃》之类，是其正宗。此外则如《探亲相骂》，如《寡妇上坟》，亦皆其调之变，大抵以笛和者皆是，与以弦和之四平腔 「 如二黄中《坐楼》。」 及徽梆子， 「 如《得意缘》中之调，即就二黄之胡琴以唱秦腔，似是而非，故只可谓之徽梆子。」 均不类。崑曲微後，伶人以此调易学易制，且多属男女风情之剧，故广制而盛传之，为崑曲与徽调之过渡，故今剧中崑曲已绝，而此调则所在多有也。