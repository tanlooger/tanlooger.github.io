---
---
---
title: 京师杂剧
---



京师戏剧之外，有托偶、 「 读作吼。」 影戏、八角歌、什不闲、子弟书、杂耍把式、像声、大鼓、评书之类。托偶，即傀儡子，又名大台宫戏。影戏借灯取影，哀怨异常，老妪听之，率能下泪。八角歌有青衣数辈，或弄弦索，或歌唱打诨，颇足解颐。什不闲有旦有丑而无生，所唱歌词，别有腔调，低徊宛转，冶荡不堪，咸、同以前颇重之。