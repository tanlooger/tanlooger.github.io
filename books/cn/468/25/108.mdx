---
---
---
title: 庖人善撮仙法
---



嘉定葛存恕尝馆沪上沈某家，有庖人善撮仙法之技。当暑夜乘凉时，小主人令其奏技，即於桌铺红毡，口中喃喃，俄见毡下有水三四碗在焉，并可撮盆果碗菜，食之无异。惟先须与钱数十文，然後可取，否则一撮不灵矣。葛初不信，其人曰：「今有盐一盆，请置先生房中，仆在此，先生从观之可也。」葛扣门而出，及入门，盐宛然在焉，亦不解其何自来也。