---
---
---
title: 陆辛何率妻妾串戏
---



有陆辛何者，家小康，素朴俭，布衣敝屣，徵逐市廛。性好渔色，广纳姬妾，假设锦屏绣幕，多所配置。每日自市归，登楼，即与其妻妾串戏。陆有时扮显官，或公子，或文人学士，变化万端，妻妾即随之而贵贱，时为夫人太太，时为娼妓优伶。戏罢卸妆，下楼扃锁，其妾尝语人云：「贵贱无常，终日忙碌，世间事大可作如是观也。」