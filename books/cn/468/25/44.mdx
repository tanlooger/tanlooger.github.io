---
---
---
title: 禁内城演戏
---



光绪辛巳闰七月初七日，丁鹤年请禁内城茶园演戏。李蒓客云，十刹海演剧，恭王之子贝勒载澂为之，以媚其外妇者。大丧甫过百日，即设之，男女杂坐。内城效之者五六处，皆设女座，采饰爨演，一无顾忌。澂与所眷日微服往观，惇邸欲掩执之，故恭邸谕指鹤年疏上，即日毁之。外城甫开茶园，一日亦罢。