---
---
---
title: 河南妇女观剧
---



咸丰时，张观准夙以道学自名，尝官河南知府，甫下车，即禁止妇女入庙观剧。虽畏法暂戢，而皆移之城外四廓之祠庙，每演剧，妇女辄空巷往观。一日，西廓某庙又演剧，张微服往，擕胡牀，坐庙门外，命役守後门，男子悉驱出，乃令役宣言曰：「官谓若辈游庙，必爱僧徒，将命一僧背负一妇出。」於是众乃相持而泣。郡绅闻之，急诣张，为之缓颊，自是穷乡小市，妇女且不敢入庙矣。