---
---
---
title: 台步台容
---



於做派、白口之外，更进而求其次者，曰台步，曰台容　台步之考究，以崑班为最，京班则不甚注意，然恒为演剧之补助品，不可漠然忽之也。台步之施设，亦因戏而异，袍带戏宜端重庄严，文巾戏宜从容闲雅，而靠把戏若《九更天》、《阳平关》等，更宜於匆促之中，求其稳重，务必丝丝入扣，不可躁急失检，以致紊乱。至於台容，演剧者类多淡漠置之，譬之演剧者为二十岁，则无论其挂黑须，挂白须，戏中人为五十岁，为八九十岁，自观剧者视之，但见其为二十岁人，此不知化装之故也。 「 日本人演剧，以一人於一剧中扮数人，而各异其貌，即谛视之，亦不能辨。」 且多喜涂脂施粉，即七八十岁人，亦颜色娇嫩，殊不可解，是非研究化装，不足去其病。近见评剧者，每谓天生一副老旦面目。夫老旦面旦，天生固足以豪矣，而其他诸角色，固不能专恃天生，必以化装之美恶为台容之美恶也。