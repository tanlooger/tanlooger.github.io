---
---
---
title: 说戏
---



说戏云者，以此伶所能，告之彼伶之谓也。盖戏中忽缺一脚，欲某伶充数，或贵官特欲令演，而适非所习，故就能者乞教，告以唱词台步，俾临时强记，率尔登场，佳伶当之，虽不成熟，亦能得占优胜。盖词皆俗语，又皆不出其类，场面台步，各有定名定式， 「 如武剧中花样繁多，然每式均有名，如三出枪、五出枪之类，观者目眩不觉，实皆联各式而成一场，无无名无式者，故一说可能也。」 习戏旣久，举类可通，故一说登台，如所夙习。以谭鑫培唱《探亲》之村婆，其为临时猝说可知，词句繁多，又为剧中正角，且唱调变腔，此难之难者，非彼不能，亦非宫廷之威，不能令其发此一汗，竭力从事也。