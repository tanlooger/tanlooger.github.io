---
---
---
title: 文宗提倡二黄
---



文宗在位，每喜於政暇审音，尝谓西崑音多缓惰，柔逾於刚，独黄冈、黄陂居全国之中，高而不折，扬而不漫。乃召二黄诸子弟为供奉，按其节奏，自为校定，摘疵索瑕，伶人畏服。咸丰庚申之乱，京师板荡，诸伶散失。穆宗嗣位，乃更复内廷供奉焉。

先是，京师诸伶多徽人，常以徽音与天津调混合，遂为京调。然津徽诸调，亦均奉二黄音节为圭臬，脚本亦强半相同，故汉津徽调皆可通。文宗後益有取於汉黄，而诸人固能合众长为一者也。