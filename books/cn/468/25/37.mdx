---
---
---
title: 化装之名称
---



化装之颜色，总名彩色。老生以胭脂粉和两颊曰上彩，花脸开脸曰钩脸，花旦装跷曰踹跷。剧中去冠时露出之竖发曰水发，妖怪或神将及头陀披发之发曰蓬头，发之绕成一结，如《褚彪》，《（虫八）蜡庙》等戏，脱帽时露出者曰发纠。须之总名曰口面。老生之三绺长须，黑者曰黑三，白者曰白三，花者曰彩三。花面之长须，白者曰白，满黑者曰黑满。须之左右较长，中间略短，演剧时可左右抓开者，红曰红抓，黑曰黑抓，耳上之毛曰鬓毛。须上虬结成团者曰虬髯四喜。小丑短须向上者曰一簇，小丑之三绺短须曰丑三，须之下颌用鬃丝吊挂短髭者曰吊达。短髭之作一字形者，黑者曰黑一字，白者曰白一字，花者曰彩一字。