---
---
---
title: 恭王嗜崑剧
---



恭亲王溥伟喜观崑剧，能自唱，其左右亦能和之。每遇小饮微醺，辄歌舞间作，偶倦，即令左右赓续以为乐，曲罢，恒赐以酒。又尝召伶演武剧，忽顾左右曰：「若曹亦可与之厮打。」众不谙武艺，莫敢应，则力促之，谓当赏白金。时孙菊仙在侧，起而言曰：「君等宜努力，王爷固有人各一锞之赏，或且可得膏药一张也。」王顿悟，令止之。