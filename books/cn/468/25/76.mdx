---
---
---
title: 陈半山喜串风月之剧
---



乾隆时，京师有称陈半山者，佚其名，浙人也。年可七十余，佗背而上下其肩，歪颈面斜，眉目高低。喜串风月之剧，脂粉满面，衣极浓艳。每登场，辄栩栩自得，观者无不掩口，而半山恬不为怪。然性好侠，尚义气，颇饶於资，客京师时，座中食客常数十人。而又慕道不娶，链形服气，且善祈晴雨，盖方术之士也。惟以爱串戏，人皆诋其无耻耳。