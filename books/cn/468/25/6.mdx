---
---
---
title: 乱弹戏
---



自乱弹兴而崑剧渐废。乱弹者，乾隆时始盛行之，聚八人或十人，鸣金伐鼓，演唱乱弹戏文，其调则合崑腔、京腔、弋阳腔、皮黄腔、秦腔、罗罗腔而兼有之。崑腔为其时梨园所称之雅部，京腔、弋阳腔、皮黄腔、秦腔、罗罗腔为其时梨园所称之花部也。若徽腔，则在京腔之中。

或曰，乱弹即马上戏，盖军乐之遗也。乾隆末叶，江宁有之，伧者载以舟而娱客，穹篷巨舰，踞坐其间，直如鸡鹜一群，哑哑乱噪，了不悉其意旨，然十月之赀，亦需给一二千钱。