---
---
---
title: 卖口技者要客肃听
---



有卖口技者，佚其姓氏，衣败絮，履脱底，尝手持抚夬往来於松江。松江某绅宴会无所乐，客请以口技进，绅欣然，则默默无对，木立於旁。绅仰首笑曰：「客能乎？」曰：「能也。」曰：「客何能？」曰：「无能也。」绅一笑置之，命尽奏其所能。卖技者乃揖众客曰：「吾技虽贱，然不凝神肃听，则请毋奏之为愈也。」一座诺之。卖技者趋入帏，抚夬一下，阖室寂然。忽闻巨狮出谷声，哀啼病呼声，村下羣犬惊惶声，狮默然喘息声，犬奔走乱吠声，狮惊吼声，逃循声，犬奋追声，村人旁观鸣掌呼笑声。至此又抚一夬，则诸声寂然，卖技者启帏出矣。