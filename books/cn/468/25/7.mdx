---
---
---
title: 崑曲戏与乱弹戏之比较
---



崑剧缜密，迥非乱弹可比，非特音节、台步不能以己意损益，服饰亦纤屑不能苟。《剪发卖发》一出，扮赵五娘者，例不得御珍饰。吴郡正旦某，一夕演此剧，偶未袒其常佩之金约指，台下私议戚戚，某即颦蹙向台下曰：「家贫如此，妾何人斯，敢怀宝以陷於不孝。」言次，袒约指掷诸台下曰：「此铜质耳。苟真金者，何敢背古人发肤之训，翦而责之乎？」私议乃息。