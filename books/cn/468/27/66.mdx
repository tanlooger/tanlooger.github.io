---
---
---
title: 四十花门最多
---



四十者，京师四喜班有名之武旦也，传枪转棒，花门最多，如唱《蟠桃会》、《嘉兴府》等剧，或多人互掷齐抛，或一人单转双弄，奇而不乱，紧而不乖，金鼓和鸣，使人目炫。抛掷一类，戏中谓之传家伙；转弄一类，戏中谓之捻鞭，非水到渠成者不办，手目偶疏，便虞闪失，场面一失，全节俱隳矣，而四十独无之。