---
---
---
title: 夏天喜长身玉立
---



夏天喜，字秋芙，扬州人，同治初之京伶也。长身玉立，回眸一笑，观者惝怳不能自持。王蘂仙与天喜美艳相匹，蘂仙固是好女，天喜则近于荡姬矣。苏长公谓食河豚值得一死，萝摩庵老人谓天喜傥是女子，为我作妾，亦值得一死也。所居曰裕德堂。或赠以楹帖曰：「秋水为神玉为骨，芙蓉如面柳如眉。」