---
---
---
title: 侯俊山顾盼自喜
---



侯俊山，即老十三旦，张家口人，同、光间在京声震一时，穆宗殊嬖之。同治某科乡试，御拟试题「君子坦荡荡」，即隐十三旦。「坦」字为「十」为「一」为「旦」，「荡荡」则含有两「旦」字之音，合之为十三旦也。其《八大锤》舞双枪，五花八门，到底不懈，顾盻自喜，游刃有余。盖以秦腔花旦而兼武生，为杨小楼所不及也。