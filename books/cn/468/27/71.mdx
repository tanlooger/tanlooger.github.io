---
---
---
title: 钱宝峯唱做并佳
---



钱宝峯以鼻音胜，尤能一啸震人， 「 剧中谓之哇呀。」 直如海浪簸舟，人身为之起落者再，声巨至此，疑古人啸旨不外是矣。其唱以兼戏谑者为最佳，正唱如《沙陀国》、《取洛阳》，兼谑者如《白虎帐》 「 即《斩子》。」 中之焦赞，《大名府》中之李逵，《岳家庄》中之牛皋，极魏征妩媚之长，有阿叔不痴之概。光绪中叶，年已六十以外，头童齿豁，犹能发巨响以惊人。净以绘面为难，其花色极精极细。从前师弟授受，有专谱备载其式，谓之脸谱。宝峯固以绘面见长者，唱做并佳，各艺咸备，亦净界之名家大家也。