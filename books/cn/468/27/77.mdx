---
---
---
title: 赵仙舫满口新名词
---



赵仙舫，名丑也。以隆准故，人以大鼻子呼之。 「 都中好作此类谐称，如从前名丑大骨头之类，奇称甚多。」 齿牙伶利，语妙如环。光绪庚子以来，海内尚新学，赵颇通文理，专以新名词见长。每登台，改良、进化诸名词，满口皆是，妙在运用切合，不知者或误以为东瀛负笈归也。宣统辛亥以前，病死京师，后遂无继起者。然沪伶之似此者则较多，固不仅夏月珊、夏月润、潘月樵诸人已也。