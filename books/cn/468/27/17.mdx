---
---
---
title: 沈蕊仙为甘某所眷
---



道光时，都城有太史甘某自经致死事，或谓伶人沉蕊仙致之，而实不然。时蕊仙已自立门户，与甘情好方深，无阻之者。某日，甘开筵宴客，蕊仙亦在座。入夜客去，甘约蕊仙清晨过寓，联车出游。次晨，蕊仙至，室未启扉，隔窗呼之，不应，抉门入视，则缢矣。其家人言客散后，得家书，无他事，特怪其用钱太多，言此后不复筹寄旅费也。