---
---
---
title: 禀气异常
---



俗谓男子十四而精通，六十而精绝；女子二七而天癸至，七七而闭，验之，实不尽然。曾见有七八十岁之衰翁而娶中年妇者，其家族窃觇之，则固能人道而再接再厉也。且有八十老人娶少艾而得孪生子者。至女子受孕，有十二岁而生子者，有六十余而生二男一女者。是皆不可以常理测之也。