---
---
---
title: 闽妇孕期
---



妇人孕，本十阅月而生。闽妇则十余月或二三十月，不独土着为然，即他处人之久居於闽者亦常有之。有苏人某，久居闽，其子即三十六月而生，生时与普通产儿无异。医家原谓子在母腹，有妨碍发育之感受，产必延期，然若是之久，亦所罕观，闽则视为固常也。

男生子顺治初，奉贤南桥镇有鳏夫，年五十余，本徽人也，以结毡为业。畜一徒，曰王三。一日，裸而浴於河，忽为同伴窥见其阴，乃数月不出，或侦之，则产一男矣。南桥巡检闻之官，解至松江，曹千里尝亲见之。