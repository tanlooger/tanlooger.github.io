---
---
---
title: 金粟香陆武园饮猿酒
---



粤西平乐等府山中多猿，善采百花酿酒。樵子入山，得其巢穴者，其酒多至数百石。饮之，香美异常，名曰猿酒。漓江两岸间猿尤多，粤寇时，沿江炮火震惊，猿迁越深山邃谷间，罕有至江岸者。江阴金粟香、平湖陆武园皆尝饮之。粟香有句云：「岩暖猨搜花酿酒，林深狸攫果为粮。」武园亦有句云：「猨入深山为避乱，桃源何地属秦人？」