---
---
---
title: 吸卷烟
---



卷烟为欧美运至之舶来品，亦有产于我国者。以纸裹于外也，故又曰纸烟。以吸时有香也，故又曰香烟。中含尼古丁质，有毒。可衔于口以吸之，自王公贵人以至贩夫走卒，无不嗜之，以其便也。有用管者，其材为金、银、牙、晶、竹、木，吾国能自制之。至所谓海沫、蜜蜡者，则亦至自欧美也。光、宣间，妇女亦起而效尤，出行且吸之，不顾西人之诮为行同泰西之娼妓也。