---
---
---
title: 黄仲则对酒而歌
---



《对酒歌》，黄仲则所作也。其一云：「仓仓皇皇，壮士泣路旁。欲上太行兮冰折毂，乃浮沧溟兮，水浩浩其无梁。「一解」有何神之君，鞚彼飞练，缥旌流云兮闪骑电。明明在前，倏乃无见。「二解」朝吁暮咍，邪气内陷，肝肠四摧。匪有此七尺而谁之哀。「三解」青天为车，日月为轮。载我百年，辗转苦辛。我欲摧之，为朝餐之薪。「四解」」其二云：「纠兮结兮，有气如霓。知不可久留兮，吐吐苦饥。「一解」谁谓殇子夭，彭咸为寿？驱车出郭门，狐九尾，蛇两首，啖人骨如饴。古人云，死欲速朽。「二解」渺虑八埏，灵光四来，我乃逐于物而颜灰。「三解」尧舜在上，许由洗耳。凤凰不祥，羽毛祸体。「四解」乃云少原之野，阆风之邱，有畮蒹为圃兮，垒玉为楼。不见夫西王母之戴胜穴处兮，夫何有异乐之可求？「五解」」