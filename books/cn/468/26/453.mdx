---
---
---
title: 克食
---



世言上赐饼饵，皆曰克食。长洲吕兰衍则曰：「满洲以恩泽为克什，凡颁赐之食物，出自上恩者，皆谓之克什，即赐肴一桌及饼饵果品皆然。俗专以饼饵为克食者误。」而得食御厨之馂余者，辄以为苦。盖天厨余馔，经宿辄不可下咽，且内监婪索陋规。长洲沈文悫公德潜曾以赐克食致腹疾，「宁甘家食供藜藿，不向天厨餟糜飦」，鄂昌诗固己言之矣。