---
---
---
title: 鸦片成瘾
---



鸦片之害，流毒全国。按时而吸，名之曰瘾。瘾有绝奇者。初吸之时，在烟馆，必须敝帷破席而始过瘾，引至洁室，虽倍吸之，亦无益。他如解衣脱袜而成瘾，或止卧一边而成瘾，或左一口右一口而成瘾，千奇百态，必如其式，始克过瘾。如欲改易，非竭力抑制不可。道光时，吉安有妓混名金字招牌者，狎之者，当其吸烟时，褪其衵服，自后淫之，遂成痼疾，自是非如此不能过瘾。年渐老，无与往来者，则出资雇健男数人，每日三次过瘾时，必竭其力以悦之而后已。