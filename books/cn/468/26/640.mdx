---
---
---
title: 粤人食鱼生
---



鱼生，生鱼脍也。粤俗嗜鱼生，以嘉鱼，以鰽鱼，以黄鱼，以青（飠齐），以雪魿，以鲥，以鲈，以（鱼奥），以（鱼宛）「鲩鱼也」。（鱼宛）为上，而又以白（鱼宛）为上。取出水泼剌者，去其皮，洗其血，细脍之为片，红肌白理，轻可吹起，薄如蝉翼，两两相比。沃以老醪，和以椒，芷，投沸汤中，少选即入口，即融，味至旨也。

今之食鱼生者皆以鯶，先煮沸汤于炉，间有以青鱼、鲤鱼代之者，其下燃火，汤中杂以菠菜。生鱼镂切为片，盛之盘，食时投于汤。亦有以生豕肉片、生鸡肉片、生山鸡肉片、生野鸭肉片、生鸡卵加入者。