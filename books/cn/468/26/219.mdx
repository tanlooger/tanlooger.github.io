---
---
---
title: 黎媿曾咏闽酒
---



长汀黎士宏，字媿曾。以周栎园侍郎尝作《闽茶曲》，乃作《闽酒曲》以俪之。诗云：「板桥官柳拂波流，也句春朝半月游。数尽红衫分队队，賷钱齐上谢公楼。「唐张九龄：「谢公楼上好醇酒，五百青蚨买一斗。」楼在城南，为士女观临之所。」长枪江米接邻香，冬至先教办压房。灯子才光新月好，传笺珍重唤人尝。「汀俗于冬至日，户皆造酒，而乡中有压房一种，尤为珍重，藏之经时，待嘉宾而后发也。」「长汀呼冷风为韩婆风，乡人鬻炭者，户祀韩婆，盖悞以寒为韩也。值岁暖则倒置韩婆水中，谓能变寒风，使其炭速售。阳鸟，酒名，酿之隔岁，至阳鸟啼时始饮者。」新泉短水柏香浮，十斛梨香载扁舟。独让吴儿专价值，编蒲泥印冒苏州。「上杭酒之佳者曰短水，犹缩水也。载货郡中，冒名三白，然香气甘冽，竟能乱真矣。」闻分饮部酒如潮，三合东坡满一蕉。让却登坛银海子，久安中户注风消。「汀人以薄酒为见风消。」曾酌当垆细埔中，高帘短柳逆糟风。近无人乞双头卖，几户朱碑挂半红。「上酒为双头，其次者名半红，延、邵、江三郡皆同称。」谁为狡狯试丹砂，却令红娘字酒家。怪得女郎新解事，随心乱插两三花。」「酿家每当酒熟时，其色变如丹砂，俗称红娘过缸酒，谓有神仙到门则然，家以为吉祥之兆，竞插花赏之。」