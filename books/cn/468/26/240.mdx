---
---
---
title: 郝青门劝酒
---



郝莲，号饭山，嘉庆朝之钱塘人。嗜饮工诗，有《说饼斋吟草》。其《劝酒歌》云：「东风劝酒生绿波，为君倒提金叵罗。天边明月不常好，世上浮云事日多，劝君且饮吾作歌。君不见腰间累累印如斗，朝乘华轩暮广柳？又不见多牛翁，子孙不肖田园空？黄金不能买老寿，况当明月如清昼，眼底休随蝼蚁忙，日中空有麒麟鬬。」