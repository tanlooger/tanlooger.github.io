---
---
---
title: 孝钦后赐德宗汤圆
---



德宗尝谒孝钦后，一日，孝钦方食汤圆，问：「汝已食乎？」德宗不敢以已食对，因曰：「尚未。」即赐食若干枚。问：「已饱乎？」曰：「尚未。」乃更赐食。如此者数四，腹胀不能尽食，乃私匿之于袖中。归而汤圆满袖，汁淋漓满身，乃命太监换小衫。而其私服，尽为孝钦搜去，因狼藉而着之。后内监辗转以外间小衫进，乃得易衣。