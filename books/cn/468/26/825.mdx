---
---
---
title: 炒松蕈
---



松蕈炒食，味极佳美。惟乡人出售之鲜蕈，恒混有野蕈、木蕈、湿地蕈、羊齿蕈等，均含毒质，食之有害。其辨别之法，凡蕈之呈鲜美色泽者，为柔软之黏质而多水分者，蕈中放出恶臭之气味者，有苦味咸味涩味辛味者，断之有乳汁状液体流出者，截断一部晒于日光中而变青绿色或褐色者，蕈面于夜间放绿色之磷光者，皆有毒，不可食。反是，凡生于松林之蕈，无以上之特征，则食之无害。法先取鲜蕈洗极净，另用猪油入锅熬透，倾入鲜蕈，加盐炒之。若加虾仁炒之，更妙。如无鲜蕈，可用香蕈或冬菰浸透，如上法炒之，亦佳。