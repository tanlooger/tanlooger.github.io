---
---
---
title: 曹仙耨沉秋河黄松汀自理饮食
---



干隆己卯，曹仙耨年甫冠，与沉秋河、黄松汀肄业杭州紫阳别墅，斗大一室，几榻横陈，昼则促膝摊书，夜则翦灯分焰。仿贾耘老、苏东坡悬钱屋梁之式，按日取给，饮食之事，不敢雇仆供庖，三人自执烹饪，然仙耨惟据觚瞪视而已。秋河年最长，尝谓仙耨、松汀曰：「南宋罗钦若、李东尹、胡邦衡同在学舍，偶乏尸瓮者，邦衡操刀，东尹和面，钦若进薪然火，我辈今日之事，正相同也。」