---
---
---
title: 刘西廷岁时开燕
---



刘西廷，名戡，好为诗，尤雄于酒。岁时招故人燕集，兴至，即不复用常杯，倾酒釜中，与豪客为拇阵，胜负纷拏，辄大声笑呼，以巨觚盛饮，可数十瓢。即席分题，长篇险韵，他人沈吟，方欲出吻，已立就数百言，一时名流未能或先也。客散，则扪腹徐行，吟哦声不绝。子侄辈有索诗者，随所求，立应之。