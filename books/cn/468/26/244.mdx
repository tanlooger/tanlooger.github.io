---
---
---
title: 屠修伯寒夜独饮
---



道光某岁春，杭人陈季竹与程拜五同读书于西湖灵隐之白衲庵，屠修伯鹾尹秉亦诣焉。与拜五初未相识，居既久，因得与之寄情觞咏，放浪乎龙泓、鹫峯之间。季竹故不善饮，而性好人饮。拜五饮甚豪，而为人朴厚有真趣，至醉不乱，始识其为酒人也。修五未入山之前数日，有李荫人者，亦以游山至庵，与拜五痛饮而去。及夕，修伯归，寒夜独饮，乃作诗以怀之。