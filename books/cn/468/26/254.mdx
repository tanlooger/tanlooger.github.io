---
---
---
title: 吴南屏嗜酒
---



吴南屏广文敏树嗜酒。尝客江宁，夜半，忽思饮，以有藏酝在，不必求之市也。命仆启瓮，则瓮泥坚，猝不可启，而渴甚，叱仆走，自以杖击瓮。瓮破，满地皆酒矣，乃伏地饮之。

南屏性不耐俗，座有山僧、田父，辄顾而乐之。与显者共杯杓，恒郁郁，几坐立不安矣。然其投契如曾文正及刘霞仙中丞者，与之把酒情话，亦未尝不欢。