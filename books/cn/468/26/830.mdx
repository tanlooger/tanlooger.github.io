---
---
---
title: 陆其标世食砒
---



康熙时，张又瞻有仆曰陆其标，能服砒。大兴刘继庄亲问之，果然。其标言自祖父以来，皆服砒。砒屑为末，可尽二钱，能却寒，并治诸虚寒、疮疥之痰，但夏日不可服。食之若发热，亟以豆腐一块拌皮硝食之，即愈。若未经久服之人，误食而中其毒者，以乌桕叶四五斤咀食之，吐清水一二碗即解。