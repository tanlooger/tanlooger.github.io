---
---
---
title: 苗人之饮食
---



苗人嗜荞，常以之作餐。适千里，置之于怀。宴客以山鸡为上俎。山鸡者，蛇也。又喜食盐，老幼辄撮置掌中，时餂之。茶叶不易得，渴则饮水。

干州红苗，日三餐，粟、米、杂粮并用。渴饮溪水。客至，煮姜汤以进。不识五味，盐尤贵，视若珍宝。

黑苗在都匀，八寨，镇远，清江，古州。每十三年，畜牡牛，祀天地祖先，曰吃枯脏。又以猪，鸡，羊，犬骨杂飞禽，连毛脏置瓮中，俟其腐臭，曰（酉音）菜。食少盐，以蕨灰代之。