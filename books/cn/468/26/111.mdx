---
---
---
title: 钱玙沙为九老会
---



干隆时，仁和钱玙沙方伯琦由闽藩以京堂内用，奉旨终养。服阕入都，年已七十五矣，以原品休致，遂归。其明年，闲居无事，乃集里中同志者九人为会。时玙沙年七十六，孙瑶圃庭兰七十因，孙芥舟廷槐七十二，汪存斋鹏飞六十九，胡青厓梦桧六十八，成成山城六十七，许石兰钺、汪晴漪廷藻皆六十六，陆亢宗迈祖五十九，仿洛杜故事，以齿叙次，迭为宾主。率成四律，今录其二。诗至：「九人六百有余岁，每遇佳辰迭召呼。齿竟马加怜我长，杖多鸠刻健谁扶。坐消大块闻风月，好续耆英旧画图。正及天家开寿宴，「明年岁纪五十，有旨特开千叟宴。」白头都合醉尧衢。」「萍蓬会合本前因，难得相逢一味真。天肯与闲兼与健，座忘谁主复谁宾。散花偏示维摩疾，「谓青厓。」饮酒思交公瑾醇。如此良朋如此会，径须消尽百年春。」