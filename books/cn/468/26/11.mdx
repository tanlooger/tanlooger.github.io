---
---
---
title: 日食之次数
---



我国人日食之次数，南方普通日三次，北方普通日二次。日食三次者，约午前八昤至九时为早餐，十二时至一时为午餐，午后六时至七时为晚餐。朝餐恒用粥与点心，午餐较丰，肉类为多，晚餐较淡泊。而昼长之时，中等以上之人家，又有于午后三四时进点心者，其点心为糕饼等物。日食二次者，朝餐约在十时前后，晚餐则在六时前后。朝餐多肉类，晚餐亦较淡泊。而早间起床后及朝晚餐之中，亦进点心，多用饼面及茶。普通饭食，半皆一次面饭一次米饭。商店有日食三次者，则无点心。至富贵之家，迟起晏寝，有日食四次而在半夜犹进食者，则为闲食之习惯，非普通之风俗矣。