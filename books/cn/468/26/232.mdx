---
---
---
title: 杨吟云劝酒
---



海宁杨吟云大令咏好饮，尝作《劝酒歌》以寄友人。歌云：「我笑弃繻生，伥伥何处走？我哀长沙客，悒悒惟速朽。纵博成都负弩归，萧间何似临邛缶？身后名，实时酒，此中得失君知否？世事纷纷等奕棋，独对一　开笑口。春过三月定须残，人到六十已云寿。屏除一切障，仗此扫愁帚。随意答韶华，勿放持杯手。天子三呼而不闻，丞相一怒夫何有。孰云伤我生，糟肉乃更久。孰云废我时，壶中具卯酒。莫谓囊无钱，金貂暂向黄公叩。莫谓座无宾，旧侣宁落高阳后。好花寂寂笑醒人，大地茫茫卧醉叟。处裈虮虱任佗驰，帯角蜗牛徒自吼。泛水取碧筒，登山携红友。但得樽中长不空，那期肘上大如斗。归来记取撃君背，俗物忍断真可丑。」