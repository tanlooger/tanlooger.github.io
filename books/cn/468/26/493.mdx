---
---
---
title: 霉菜肉
---



霉菜肉者，取车前子草数斤洗净，在盐水中煮烂，捞出晒干，切碎，蒸透，取出，曝于日中。再蒸再晒，乃入石灰瓮存贮，隔年取出，蒸晒数遍，以菜变黑色，面上有白霜为度。用时，加水蒸软，与切成方块之猪肉同煮，另加盐、酱油、冰糖屑等调和。「须重用冰糖屑，少用则味不佳。」俟煮至极烂，然后起锅。此肉最宜于夏日食之，因煮成后，虽隔数日，味不变也。