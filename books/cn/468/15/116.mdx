---
---
---
title: 纵火图赔
---



上海有专以纵火图赔为利者，设肆于市，陈列货物，报告火险公司，使其保险。而保险以一年为期，期内如有不测，即当照数赔偿。及保险定议，即将货物运出，将届期满，乃自行纵火，而可得如数之赔偿矣。某洋货铺之计则更狡，以煤油浸纸卷，掷于其邻，虽一霎焚如，同罹惨祸，然非自行起火而实为人所累，保险公司初不知也，遂如数偿之。