---
---
---
title: 烬余香皂之作伪
---



沪市有以整匣之香皂设摊于地而出售者，牌号形式，与肆中所鬻者无异，惟匣有烧痕。人问之，则曰：「此乃某洋货肆失火之余烬，吾以拍卖「以货物定期当众出卖，听多数人议价争购，择其出价最多者售之，以卖主拍击信物为定，日本谓之曰竞卖。」而得，故能廉价出售。」其实此皂乃劣材所制，饰为贵品，故以火焚其匣之一端以冒充烬余。