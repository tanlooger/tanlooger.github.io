---
---
---
title: 串通地皮掮客以行骗
---



上海地价至昂，每亩或值十余万金。黠者辄于濒临马路冲要之地，逆知其后必繁盛也，预购若干。他日有构屋于其旁者，即遣匠筑墙。人必曰：「是将阻我之出路也。」恒就而商之。则曰：「祖遗之地，不欲售也。」果出重值，亦割让，其所获，较之曩昔所出之买价，每有多至十倍二十倍者。然此等狡谋，非有地皮掮客为之画策，亦不能办。地皮掮客者，买卖屋地之媒介人，黠者行骗，恒倚赖之。