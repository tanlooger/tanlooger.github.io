---
---
---
title: 贴水之骗
---



银币兑换制钱，上海以烟纸店为最多，不必钱肆也。日以行市揭示于门，注明贴水若干。如银币每圆兑十一角五十弍文，自远望之，「弍」字如「七」。或兑十一角五十文，于其旁以小字书「找进五文」四字，自远望之，小字不能见也，以为有五十文耳。盖圜法未定，不以十进，故以银兑钱。有贴水，遂有此弊。