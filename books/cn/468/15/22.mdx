---
---
---
title: 饰男为女以鬻钱
---



有某绅在扬州买妾，连相数家，悉不当意。惟一缊寄居卖女，女十四五，丰姿姣好，又善诸艺，大悦，以重金购得之。至夜，入衾，肤腻如脂，喜而扪其私处，则男子也。骇极，方致穷诘，盖买美僮加意修饰，设局以欺人耳。黎明，遣家人奔赴媪所，则已遁，中心懊丧，进退莫决。适浙中同年某来，因告之。某便索观，一见大悦，以原金赎之而去。