---
---
---
title: 上海地棍有好买卖
---



上海地棍有以好买卖为业者。譬如某甲有妇，外遇某乙，而甲之力不足与乙角，于是地棍揶揄之，阴讽之，并愿为之代捉奸夫。及其得也，则大开谈判，必奉金若干，始可寝事，否则拳足交加，尖刀插刺，连续而下。即不得已而至讼庭，既有原告，更有奸夫淫妇，而地棍之自身固无恙也。乙果畏事，则必诺其请，而若辈之欲餍矣。若辈遇此最喜，谓之曰好买卖。