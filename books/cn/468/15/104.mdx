---
---
---
title: 吕苕斋骗行箧
---



越人周铁生附沪杭甬汽车自杭至沪，于车中遇一鄂人，曰吕苕斋者，谈颇洽。知周之初次观光也，为述海上繁盛之状况，渐及于冶游。周闻而羡之，丐其为前导，约同寓，吕诺。既至逆旅，即拉周出游，乃于大道流妓，各择其一，酒食之费，夜度之资，皆于周乎取。翌晨，周起，觅吕，乃不知所往。午后返，则仆役云：「周以清晨至，取行箧，谓与君回浙，君何又折回耶？」