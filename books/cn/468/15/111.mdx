---
---
---
title: 商店以减价折扣行骗
---



某商店每以「减价十日，自今日始，照码九折」等字标于门，自春至冬，自朝至暮，皆如是也。此虽不足以欺土着，而过客见之，辄自幸其相值之巧。入肆观之，则凡陈列之品，皆有原码书于红纸，曰十圆也，九折则九圆；曰五圆也，九折则四圆五角。而不知其原码本非十圆、五圆也，已以应折之数加于其上，购者不悟也。