---
---
---
title: 骗车
---



宣统己酉春，京都珠市口有似贵家子者二人，欲雇新之骡车至广渠门外，车夫索值一圆，许之。众车夫皆羡其遇，欲俟其返，索酒食。越十余日，见骡车出现，而不见车夫。就御者询踪迹，驯至口角。警兵疑之，扭至厅，诘之，遂获雇车者之二人，供称当时实利其车，出广渠门外五里许，将车夫谋毙矣。乃置诸法。