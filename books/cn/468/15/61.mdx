---
---
---
title: 责妓偿金
---



秦淮某妓故富，一日有骗子至，手袱中包五两银锭十枚，入门，即以一付妓家，令易钱。次晨，易一枚，至第三日，又易一枚，置所余于枕旁。妓藐之，未开视也。第四日晨起，袱中七锭杳矣。客怒，以三日用十五金，足敷缠头，且入房三日，未出槛，此银应取偿于妓。妓无辞以辩，酬以三十五金乃罢。后渐侦知客银仅三枚，余七枚以面为之，而裹以银箔，夜中尽食之，而责妓偿也。