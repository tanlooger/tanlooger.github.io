---
---
---
title: 伪造广告
---



商店所登报章之广告，每以他人赞美之函札胪列其中，或且以真迹摄影。发函人之小像也，邮政局之图记也，人名地名，应有尽有。有知之者，则谓甲地商店自拟函稿，连同邮票寄往乙地，觅一人书写以付邮。至于小像，乃于照相馆中搜买一日久弗取，不知谁何之照相玻璃，以制铜版，而强名之曰某某，旁列颂扬之语。于是昏庸无识之徒，以为是店固货真而价实也。