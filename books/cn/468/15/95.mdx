---
---
---
title: 招股行骗
---



吾国日日言变法，言自强，而工艺终不振兴，虽有一二热心者极意提倡，而成效不着，则以资本之不易筹也。资本之不易筹者，则以开设公司，募集股金，时有托名以行骗者，人皆视为畏途，谈虎色变故也。有严季康者，夙以伪股票欺人，始于汉口，继而至京至津以达于沪，所在为之。设工厂也，开矿山也，历有年所，积资巨万。其在沪也，则赁一广厦，更为兼容并包之计，揭两铜牌于门，曰「某某制烟公司驻沪招股处」，「某某开矿公司驻沪招股处」。陈设之华丽，服御之豪侈，每出则高车驷马，招遥过市，不数月而果集银十三万圆有奇。其年重九，或访之，则室迩人遐矣。