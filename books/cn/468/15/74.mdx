---
---
---
title: 伪充差弁骗烟膏
---



上海公共租界九江路广诚信烟膏店，为膏业巨擘。光绪辛丑，忽来一形似差弁之人，声称奉两江总督刘命采办烟膏，须福字清膏数百两，出银票一纸，使店伙持往照兑。而庄号以票根未至为辞，差弁即将烟篮寄留，驾车自往。店伙候至暮，不来，疑而启篮视之，非原物矣。其所以伪托刘忠诚公坤一者，盖忠诚夙嗜阿芙蓉，岁必遣人至沪采办，骗者知之审，广诚信亦不疑也。