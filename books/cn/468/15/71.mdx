---
---
---
title: 骗行李
---



有士子赴岁试者，既舣舟，行李置于岸，尚未议脚价，姑立于行李之侧以守之。忽有衣冠而来者，对之长揖，曰：「兄何自来耶？」某亟回揖，谛视之，彼此皆不识，其人曰：「误矣。」又揖谢，道歉而别。某回顾，行李已渺，乃知已为人所盗矣。

又有某旅客自坐其卧具之上，忽见一人至，称之为父执，即长揖。此人仓猝间不暇辨认，即起而回揖，则卧具已为其取去矣。