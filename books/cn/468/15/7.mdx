---
---
---
title: 副天保冒充福文襄
---



干隆末，福文襄王康安权势赫濯，每出行，所从家奴骚扰驿站，而牧令事之惟谨。有无赖子副天保者，少与文襄之家奴邻，悉文襄情状嗜好，乃与其党数十人，假文襄名号，沿途讹诈，称疾不会僚属。至湖南辰州，时知府清安泰为文襄所荐擢者，具手版上谒，从者遏之。清疑其诈，突入。保卧重茵中，清直前揭被，知非文襄，呼羣役进，立时擒获，无一逃者。事闻，高宗大喜，立擢清官。后仕至浙江巡抚。