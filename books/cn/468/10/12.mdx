---
---
---
title: 山东大道之妓
---



同治朝，南北汽船未通之时，凡骡车所经处所，必有逆旅。遵陆者辄于日暮投宿，卸装入户，恒有所谓小媳妇儿者随之以进，手抱琵琶，嬲客点戏，强聒不休，夜阑镫炧，即可留髠，否则亦必唱一二曲，得有酬资而后去。其劣者，则薄予几钱，亦退矣。惟面目类皆丑恶，浓抹脂粉，高髻紧袴，仅见其刚健而不见其婀娜也。