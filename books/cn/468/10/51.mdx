---
---
---
title: 朱大为袁子才所眷
---



朱大，苏州人，干隆末叶之秦淮妓也。身体弱小，狎客戏以朱骨称之。细骨轻躯，践尘无迹，神光陆离，风度高雅。袁子才遂初既赋，寄兴扫眉，雅与之善，苍髯红粉，常相对于银灯绿酒之间。大有女，年十岁，教以歌曲，不肯发声，自言愿归里门，织布为业。或闻之，叹曰：「此大知识之女也，宜成其志。」