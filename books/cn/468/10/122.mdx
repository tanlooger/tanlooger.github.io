---
---
---
title: 小苹果为陈曾佑所眷
---



京妓疲于见客，一小时或至数十次，往来蹀躞无已时。若遇贩竖走卒，一言不当，即搥案大骂，捣毁器具。小苹果极负盛名，客之问名者踵相接。时陈曾佑眷之笃，尝十余日不出，一挥数千金。一日，苹果语陈曰：「吾爱我甚，不敢忘。但君日踞我妆阁，令新旧客来者皆负气狂骂，为君受屈者屡矣。君幸怜我。」陈会意，自是不敢逐日至，即至，亦不复久坐，曰：「恐累吾苹卿也。」