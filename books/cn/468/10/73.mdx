---
---
---
title: 舒铁云认藕雪为乡亲
---



嘉庆某岁小春八日，舒铁云在苏州，饮于范少府之新柳诗屋，以女郎藕雪为觥录事。酒阑索句，铁云知其越三日而瓜期初度也，乃即席占赠，书于琵琶之背。诗云：「凤皇弦上细如尘，酒地诗天一种因。芳树临风新乐府，梅花生日小阳春。携来鹿脯能供客，载得鸱夷莫赠人。漫讶停桡便评泊，查桥支巷是乡亲。」