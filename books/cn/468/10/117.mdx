---
---
---
title: 吴莼香色艺兼胜
---



沪妓吴莼香色艺兼胜，以尝为春江花榜之状元，而名益噪。粤之富商某欲以娶状元夸于人，将纳之。莼香雅不愿，要之曰：「如必娶我，当以冠帔彩舆相迓。」某诺之。嫁之日，所识之客咸集妆阁，置酒为贺，曰：「送状元下嫁也。」不久即下堂，重理故业，然亦自是而能操粤语，粤人遂趋之若骛。晚年蓄二雏，曰静兰，曰小香。静兰旋适人。未几，小香叛莼香，自蓄一雏，曰小桂芬，貌殊寝，而以技着。