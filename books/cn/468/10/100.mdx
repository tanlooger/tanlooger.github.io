---
---
---
title: 妓为情死
---



合肥李某赴江宁乡试，刻苦读书，不与诸恶少酒食征逐。刘壮肃公铭传时在宁，尝清晨至各寓觇之，归而叹曰：「莘莘士子，多无大志，红日在窗，尚高卧未起，其余则在钓鱼巷宿妓未归耳。独某某已执笔属文，凝神尽思，误以角黍濡墨中，犹以为入糖盘也。」一日，为友人强拉入曲院，有名妓见而爱之，愿从为小星。某迫于家庭，势不可，然又不能绝之而去，特假宴客，令妓取琵琶度曲。曲半，某起如厕，出门策骏马，飞奔而去，遗书绝之。妓日夕郁郁，竟呕血死。