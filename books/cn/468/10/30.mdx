---
---
---
title: 厦门之妓
---



厦门之妓有三大别，俗名童子班者，北词歌妓也，居寮仔后。俗名阁旦者，南词歌妓也，居二王宫边、相公宫边、蚊烟井。俗名倒铺者，土娼也，居九条巷、打铁路、头箭道。客所费之银币，打茶围二圆至五圆，俗称开小牌。侑酒，五圆至十圆。置酒，六圆至十二圆。北词、南词同。惟北词有在班开天官五圆至十二圆之例。土娼则惟打茶围一圆，卜昼二圆至三圆，度夜四圆至六圆。此就宣统末言之也。