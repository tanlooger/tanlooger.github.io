---
---
---
title: 郭心儿为武状元
---



郭三，名心儿，丹阳人，父早亡。及笄之岁，母惑媒氏言，误字维扬郭某。成婚未几，竟以诱胁堕入风尘。年十九，颀而婉，丰而逸，素肌纤趾，温乎如莹，移家江宁之桃叶渡，妖冶倾一时。秦淮诸姬，以苏帮为文，扬帮为武，心儿虽产于云阳，而来自邗江，遂为维扬诸姬之冠，人戏以武状元目之。其所交好，皆达官贵人及文士之负盛名者，赶热郎未易得觏颜色也。