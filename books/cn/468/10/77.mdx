---
---
---
title: 王倚红动止无俗态
---



王小荇，字倚红，嘉庆时之江宁名妓，瑶雰阁艳雪女也。适伶人郭兰。年十七，美丽不逊其母，而冷隽处或又过之，莲瓣纤纤，花鬘袅袅。一日，有客过之，值其晨妆未竟，悄拥圆冰，手挽青丝三五绺，犹委地尺余，双腕莹腻如雪。客至，乃提鞋偎母，瀹茗呼奴，秀可疗饥，娇真消渴。盖艳雪早与韵秋、春痕、秋影诸人角胜花场，小荇湔染既深，动止自无俗态也。