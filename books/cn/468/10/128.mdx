---
---
---
title: 袁忠节以红颜为知己
---



桐庐袁忠节公昶尝观察芜湖，光绪甲午，张文襄督两江，一日，特召忠节至节署，留十数日。僚友迭邀为秦淮之游，妓之献酬款曲，习以为常，忠节不知也。偶值明眸一顾，便大喜，以为倾城悦名士，谓之红颜知己。遂出千金为之脱籍，载归芜湖，日扃之小室中。虑薛夫人见逼，以亲兵守其户，行部，则以匙交门生歙县汪某掌之。薛夫人向汪索钥，汪持不可，薛夫人径往扭锁，汪当门大呼曰：「某在此，非老师，不许入！」