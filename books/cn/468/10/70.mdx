---
---
---
title: 赵某官温婉而捷给
---



嘉庆初，苏妓赵某官居阊门之上塘，温婉而捷给，长筵广席，各劝一觞，莫不欣然受之。悦濠上某欲嫁之。某初饶于财，喜狭邪游，丈夫也，而妩媚若巾帼，诸校书争爱之，由是家中落，不名一钱。闻赵言，以匮乏告。赵招之至家，衣食供奉如伉俪然，虽时出见官，而卧榻侧久不容他人鼾睡矣。