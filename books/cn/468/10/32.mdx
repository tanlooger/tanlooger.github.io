---
---
---
title: 张宏轩挟倩扶赴会
---



诸干一、董苍水尝于重阳后作神山之会，盖松江彭仙人栖神处也。时吴梅村在坐，迭遣人觅女郎倩扶，必不得。夜分，张宏轩刺史自上海来会，投刺后，吴命以己车迎入。使者谓需两车，咸讶之。及至，则挟一衣冠少年，光艳暗射，若薄云笼月，人皆望而却步，且不敢询姓氏。及移烛烛之，则倩扶也，合座哗然。