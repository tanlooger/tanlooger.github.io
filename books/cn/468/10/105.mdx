---
---
---
title: 双鸳为吴樵珊所眷
---



光绪初，沪有名妓双鸳者，肤色黑，而光艳绝人，人谓之墨芙蓉，盖媚猪之俦也。其家在沪之东村，初甚贫，以针黹度日，后为陆媪所见，谓其母曰：「尔家有钱树子，何忧为！」母惑之，因卜居于城，偶遇大贾，骤获不赀。吴樵珊尝狎之，时双鸳已厌风尘，意将择人而事，嘱樵珊至其母家。越数月，樵珊往访，天台路歧，竟迷前踪，乃徘徊久之，惆怅而返。