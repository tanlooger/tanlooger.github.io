---
---
---
title: 蘅香举止潇洒
---



蘅香，扬州人，光绪初之秦淮妓也。举止潇洒，落落有大家风。爱作淡妆，无抹脂障袖之习。工度昆曲，意气豪宕，高响遏云。时江宁宴会，以药倦斋为最盛，幕客寓公之逭暑消寒者，均集于此。每集，蘅香必与。惟既与诸名流游，遂高自位置，俯视一切，硕腹贾无从望见颜色。因此所如不合，郁郁不得志，遇有高会，辄以酒浇块垒，一举数十觥。醉后耳热，按拍悲歌，听者至为之掩泪。