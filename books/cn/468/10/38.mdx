---
---
---
title: 真珠乘赵秋谷于醉
---



康熙时，天津杨柳青之妓，以真珠、金钱为尤。北地诸姬以金、玉、珠名者十七八，其俗尚也。真珠貌及中人，齿亦不卑，然恬雅无嚣陵习。赵秋谷遇之，意初不甚属，而真珠乘秋谷于醉，遂与同梦。秋谷乃为《柳梢青》词以赠之云：「无计枝梧，病身陡顿，春梦模糊。乱惹闲愁，惊开倦眼，斗帐红珠。醉浓不省欢娱，晓镜里临窥画图。闻道门前，烟波澹沲，杨柳萧疏。」