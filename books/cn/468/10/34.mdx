---
---
---
title: 白狗为朱竹垞所眷
---



朱竹垞浪游天下，于歌筵舞席，时一涉足。尝为词以赠妓，其调寄《步蟾宫？赠白狗》者云：「疏帘日影才铺地，却早被金铃唤起。朝云一片出巫山，盼不到黄牛峡里。仙源乍入重门闭，任闲杀桃花春水。刘郎去了阮郎归，算只有相如伴你。」白狗为代州之妓，竹垞晨往曲中访之，不值，因戏投以词也。