---
---
---
title: 玉芙为苏某所眷
---



光绪壬寅、癸卯间，京师名妓最着名者为三芙蓉，银芙、玉芙、金芙是也。苏某眷玉芙，既出都，耿耿不忘。越三载重至，玉芙殒矣。或语苏曰：「某肆有玉芙亵衣，君出银币二十圆购之，葬陶然亭香冢侧，勒碑记其事，亦佳话也。」苏然之，奔走数日，无所得。有语苏者曰：「某君言妄也，岂有亵衣而列肆出卖乎？」苏乃止。