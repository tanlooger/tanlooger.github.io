---
---
---
title: 商宝意怀金陵旧游
---



会稽商宝意太守以编修乞外，授镇江府同知。解官，居秦淮水榭，眷一妓，甚丽。临去，出白玉坠为赠，时把翫之，不释手。其后累宦边郡，投老沅江，追念昔游，形诸篇咏。尝曰：「吾乡陆放翁在蜀十年，曾有所盼，归日每怀旧游，屡见吟咏。仆于金陵亦然，月地花天，复此追忆，不自知身滞百蛮也。」