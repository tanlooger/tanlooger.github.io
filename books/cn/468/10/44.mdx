---
---
---
title: 二汤为一双璧人
---



干隆末叶，秦淮名姝首推二汤。二汤者为土着，以九、十行称，孪生姊妹也。态度则杨柳晚风，容华若芙蕖晓日，并翠眉而玉颊，反卢瞳而頳唇，乍见者如一对璧人，无分伯仲。注目凝睇，觉九之靥辅微圆，左手背有黑痣一小点，可识别也。早堕风尘，从良未遂，阖户数十指，惟赖二人，虽车马盈门，而缠头资到手辄尽。居新桥之牛市，临流数椽，湫隘已甚，游者悯之。