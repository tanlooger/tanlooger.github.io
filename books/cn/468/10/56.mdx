---
---
---
title: 琳娘风韵天然
---



干隆时，潮州有妓曰琳娘者，不好妆饰，粗服乱头，天然风韵。有洁癖，常手一尘，拂拭几榻尘，终日不去手。达官贾人挟重赀求见，概不纳。独与程介夫善，故介夫赠诗有「作客头将白，逢卿眼倍青」之句。介夫得疾旋里，逾年无讯，其乡人王百川过琳娘，见泪痕满面，伏枕不起。询其故，曰：「昨夜梦介夫死矣。」百川多方慰喻，终不释。已而凶问果至，琳娘为之哭泣者累日。