---
---
---
title: 福州之妓
---



福州之妓，宣统末皆在南台，有四等，一二等为上，非有人为导，不得入门。与妓稍审，即须请酒。请酒者，置酒以宴友也。友至，则各出银币五圆或三圆，曰压桌钱。客或便酌于其家，仅四肴，则酬以银币五圆，肴多酌加。酒罢留宿，别议资。

别有所谓唱书堂者，客就而听之，则出银币二三圆以压桌，余与一二等之妓同。

三四等之妓则劣矣，客所费至多为银币五圆。