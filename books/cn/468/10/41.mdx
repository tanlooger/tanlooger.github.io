---
---
---
title: 乔秀婉媚可人
---



长洲戴药砰，名延年。有友昵一妓，曰乔秀，雪肤藕腕，婉媚可人，雅爱螺盘双髻，作佛鬘妆，故又字曰鬘奴。药砰尝从其友访之，梳楼寝阁，净不容唾。客至不供茗，以玫瑰、蔷薇、兰桂诸花露手自调之，注于碧瓯，稍温以进，甘香沁腑，令人作玉液想。一日，晓妆甫毕，缓试新裙，绿罗八幅，纬色作腰。药砰奇其制，问之，曰：「君不读唐句乎？一渠春水赤栏桥，此仿其意也。」药砰赠以诗，有「桃花本是仙家种，谪作人间薄命来」之句。后为一豪贵所嬲，愤郁而死。