

《旧五代史·太祖纪三》

开平元年正月丁亥，帝回自长芦，次于魏州。节度使罗绍威以帝回军，虑有不 测之患，由是供亿甚至，因密以天人之望切陈之。帝虽拒而不纳，然心德之。壬寅， 帝至自长芦。是日，有庆云覆于府署之上。甲辰，天子遣御史大夫薛贻矩来传禅代 之意。贻矩谒帝，陈北面之礼，帝揖之升阶。贻矩曰：“殿下功德及人，三灵所卜 已定。皇帝方议裁诏，行舜、禹之事，臣安敢违。”既而拜伏于砌下，帝侧躬以避 之。

二月戊申，帝之家庙栋间有五色芝生焉，状若芙蓉，紫烟蒙护，数日不散。又， 是月，家庙第一室神主上，有五色衣自然而生，识者知梁运之兴矣。唐乾符中，木 星入南斗，数夕不退，诸道都统晋国公王铎观之，问诸知星者吉凶安在，咸曰： “金火土犯斗即为灾，唯木当为福耳！”或亦然之。时有术士边冈者，洞晓天文， 博通阴阳历数之妙，穷天下之奇秘，有先见之明，虽京房、管辂不能过也。铎召而 质之，冈曰：“惟木为福神，当以帝王占之。然则非福于今，必当有验于后，未敢 言之，请他日证其所验。”一日，又密召冈，因坚请语其详，至于三四，冈辞不获。 铎乃屏去左右，冈曰：“木星入斗，帝王之兆也。木在斗中，‘硃’字也。以此观 之，将来当有硃氏为君者也，天戒之矣。且木之数三，其祯也应在三纪之内乎！” 铎闻之，不复有言。天后朝有谶辞云：“首尾三鳞六十年，两角犊子自狂颠，龙蛇 相斗血成川。”当时好事者解云：“两角犊子，牛也，必有牛姓干唐祚。”故周子 谅弹牛仙客，李德裕谤牛僧孺，皆以应图谶为辞。然“硃”字“牛”下安“八”， 八即角之象也，故硃滔、硃泚构丧乱之祸，冀无妄之福，岂知应之帝也。

四月，唐帝御札敕宰臣张文蔚等备法驾奉迎梁朝。宋州刺史王皋进赤乌一双。 又，宰臣张文蔚正押传国宝、玉册、金宝及文武群官、诸司仪仗法物及金吾左右二 军离郑州。丙辰，达上源驿。是日，庆云见。令曰：“王者创业兴邦，立名传世， 必难知而示训，从易避以便人。案：此下有阙文。或稽其符命，应彼开基之义，垂 诸象德之言。爰考简书，求于往代，周王昌、发之号，汉帝询、衍之文，或从一德 以徽称，或为二名而更易。先王令典，布在缣缃。寡人本名，兼于二字，且异帝王 之号，仍兼易之难，郡职县官，多须改换。况宗庙不迁之业，宪章百世之规，事叶 典仪，岂惮革易。寡人今改名晃，是以天意雅符于明德，日光显契于瑞文，昭融万 邦，理斯在是。庶顺昊穹之意，永臻康济之期。宜令有司分告天地宗庙，其旧名， 中外章疏不得更有回避。”时将受禅，下教以本名二字异帝王之称，故改名。己未， 赐文武百官一百六十人本色衣一副。戊辰，即位。制曰：

王者受命于天，光宅四海，祗事上帝，宠绥下民。革故鼎新，谅历数而先定， 创业垂统，知图箓以无差。神器所归，祥符合应。是以三正互用，五运相生，前朝 道消，中原政散，瞻乌莫定，失鹿难追。朕经纬风雷，沐浴霜露，四征七伐，垂三 十年，纠合齐盟，翼戴唐室。随山刊木，罔惮胼胝；投袂挥戈，不遑寝处。洎上穹 之所赞，知广运之不兴，莫谐辅汉之谋，徒罄事殷之礼。唐主知英华已竭，算祀有 终，释龟鼎以如遗，推剑绂而相授。朕惧德弗嗣，执谦允恭，避骏命于南河，眷清 风于颖水。而乃列岳群后，盈廷庶官，东西南北之人，斑白缁黄之众，谓朕功盖上 下，泽被幽深，宜应天以顺时，俾化家而为国。拒彼亿兆，至于再三。且曰七政已 齐，万几难旷。勉遵令典，爰正鸿名，告天地神祗，建宗庙社稷。

顾惟凉德，曷副乐推，栗若履冰，懔如驭朽。金行启祚，玉历建元，方宏经治 之规，宜布惟新之令。可改唐天祐四年为开平元年，国号大梁。《书》载虞宾，斯 为令范，《诗》称周客，盖有明文。是用先封，以礼后嗣，宜以曹州济阴之邑奉唐 主，封为济阴王。凡曰轨仪，并遵故实。姬庭多士，比是殷臣；楚国群材，终为晋 用。历观前载，自有通规，但遵故事之文，勿替在公之效。应是唐朝中外文武旧臣， 见任前资官爵，一切仍旧。凡百有位，无易厥章，陈力济时，尽瘁事我。古者兴王 之地，受命之邦，集大勋有异庶方，沾庆泽所宜加等。故丰沛著启祚之美，穰邓有 建都之荣，用壮鸿基，且旌故里，爰遵令典，先示殊恩。宜升汴州为开封府，建名 东都。其东都改为西都，仍废京兆府为雍州佑国军节度使。《五代会要》：四月， 改京兆府为大安府，长安县为大安县，万年县为大年县，仍置佑国军节度使额。始 命韩建为佑国军节度使。

是日大酺，赏赐有差。《通鉴》：甲辰，唐昭宣帝降御札禅位于梁。以摄中书 令张文蔚为册礼使，礼部尚书苏循副之；摄侍中杨涉为押传国宝使，翰林院学士张 策副之；御史大夫薛贻矩为押金宝使，尚书左丞赵光逢副之。帅百官备法驾，诣大 梁。甲子，张文蔚、杨涉乘辂自上源驿至，从册宝诸司各备仪卫卤簿前导，百官从 其后，至金祥殿前陈之。王被衮冕，即皇帝位。张文蔚、苏循奉册升殿进读，杨涉、 张策、薛贻矩、赵光逢以次奉宝升殿，读已，降，帅百官舞蹈称驾。帝遂与文蔚等 宴于元德殿。帝举酒曰：“朕辅政未久，此皆诸公推戴之力。”文蔚等惭惧，俯伏 不能对，独苏循、薛贻矩及刑部尚书张祎盛称帝功德，宜应天顺人。宋州刺史王皋 进两岐麦，陈州袁象先进白兔一，付史馆编录，兼示百官。诏在京司及诸军州县印 一例铸换，其篆文则各如旧。辛未，武安军节度使马殷进封楚王。以太府卿敬翔知 崇政院，翔与帷幄之谋，故首擢焉。追尊四代庙号：高祖妫州府君上谥曰宣元皇帝， 庙号肃祖，太庙第一室，陵号兴极陵，祖妣高平县君范氏追谥宣僖皇后；皇曾祖宣 惠王上谥曰光献皇帝，庙号敬祖，第二室，陵号永安，祖妣秦国夫人杨氏追谥光孝 皇后；皇祖武元王上谥曰昭武皇帝，庙号宪祖，第三室，陵号光天，祖妣吴国夫人 刘氏追谥昭懿皇后；皇考文明王上谥曰文穆皇帝，庙号烈祖，第四室，陵号咸宁， 皇妣晋国太夫人王氏追谥文惠皇后。以宣武节度副使皇子友文为开封尹，判建昌院 事。友文，本康氏子也，帝养以为子。

是月，制宫殿门及都门名额：正殿为崇元殿，东殿为元德殿，内殿为金祥殿， 万岁堂为万岁殿，门如殿名。帝自谓以金德王，又以福建上献鹦鹉，诸州相继上白 乌、白兔洎白莲之合蒂者，以为金行应运之兆，故名殿曰金祥。以大内正门为元化 门，皇墙南门为建国门，滴漏门为启运门，下马门为升龙门，元德殿前门为崇明门， 正殿东门为金乌门，西门为玉兔门，正衙东门为崇礼门，东偏门为银台门，宴堂门 为德阳门，天王门为宾天门，皇墙东门为宽仁门，浚仪门为厚载门，皇墙西门为神 兽门，望京门为金凤门，宋门为观化门，尉氏门为高明门，郑门为开明门，梁门为 乾象门，酸枣门为兴和门，封丘门为含耀门，曹门为建阳门。升开封、浚仪为赤县， 尉氏、封丘、雍丘、陈留为畿县。《五代会要》：四月，改左右长直为左右龙虎军， 左右内衙为左右羽林军，左右坚锐夹马突将为左右神武军，左右亲随军将马军为左 右龙骧军。

五月，以唐朝宰臣张文蔚、杨涉并为门下侍郎、平章事；以御史大夫薛贻矩为 中书侍郎、平章事。帝初受禅，求理尤切，委宰臣搜访贤良。或有在下位抱负器业 久不得伸者，特加擢用；有明政理得失之道规救时病者，可陈章疏，当亲鉴择利害 施行，然后赏以爵秩；有晦迹丘园不求闻达者，令彼长吏备礼邀致，冀无遗逸之恨。 进封河南尹兼河阳节度使张全义为魏王，两浙节度使钱镠进封吴越王。辛巳，有司 奏，以降诞之日为大明节，休假前后各一日。壬午，保义军节度使硃友谦进百官衣 二百副。乙酉，立皇兄全昱为广王，皇子友文为博王，友珪为郢王，友璋为福王， 友雍为贺王，友徽为建王。辛卯，以东都旧第为建昌宫，改判建昌院事为建昌宫使。 初，帝创业之时，以四镇兵马仓库籍繁，因总置建昌院以领之，至是改为宫，盖重 其事也。甲午，诏天下管属及州县官名犯庙讳者，各宜改换：城门郎改为门局郎， 茂州改为汶州，桂州慕化县改为归化县，潘州茂名县改为越裳县。魏泰《东轩笔录》： 京师呼城外为州东、州西、州南、州北，而韦城、相城、胙城等县，但呼韦县、相 县、胙县，盖沿梁时避讳之旧也。诏枢密院宜改为崇政院，以知院事敬翔为院使。 改文思院为乾文院，同和院改为佐鸾院。《五代会要》：五月，改御食使为司膳使， 小马坊使为天骥使。以西都水北宅为大昌宫，废雍州太清宫，改西都太微宫，亳州 太清宫皆为观，诸州紫极宫皆为老君庙。泉州僧智宣自西域回，进辟支佛骨及梵夹 经律。丙申，御元德殿，宴犒诸军使刘捍、符道昭已下，赐物有差。

是月，青州、许州、定州三镇节度使请开内宴，各赐方物。以青州节度使韩建 守司徒、平章事。帝以建有文武材，且详于稼穑利害、军旅之事、筹度经费，欲尽 询焉，恩泽特异于时，罕有比者；随拜为上相，赐赉甚厚。宿州刺史王儒进白兔一， 濮州刺史图嘉禾瑞麦以进。广州进奇宝名药，品类甚多。河南尹张全义进开平元年 已前羡余钱十万贯、绸六千匹、绵三十万两，仍请每年上供定额每岁贡绢三万匹， 以为常式。荆南高季昌进瑞橘数十颗，质状百味，倍胜常贡。且橘当冬熟，今方仲 夏，时人咸异其事，因称为瑞。

六月，幸乾元院，宴召宰臣、学士及诸道入贡陪臣。己亥，帝御崇元殿，内出 追尊四庙上谥号玉册宝共八副，宰臣文武百官仪仗鼓吹导引至太庙行事。癸卯，司 天监奏：“日辰内有‘戊’字，请改为‘武’。”从之。癸亥，诏以前朝官僚，谴 逐南荒，积年未经昭雪，其间有怀抱材器为时所嫉者，深负冤抑。仍令录其名姓， 尽复官资，兼告谕诸道令津致赴阙。如已亡殁，并许归葬，以明恩荡。以西都徽安 门北路逼近大内宫垣，兼非民便，令移自榆林直趋端门之南。改耀州报恩禅院为兴 国寺。马殷奏破淮寇；静海军节度使曲裕卒。

七月丙申，以静海军行营司马权知留后曲颢起复为安南都护，充节度使。《五 代会要》：七月，敕云：“建国迁都，俾新其制，况山河之险，表里为防。今二京 俱在关东以内，仍以潼关隶陕州，复置河潼军使，命虢州刺史兼领之。”其月，敕 改虎牢关为军，仍置虎牢关军使。己亥，追尊皇妣为皇太后。

八月，以潞州军前屯师旅，壁垒未收，乃别议戎帅，于是以亳州刺史李思安充 潞州行营都统。敕：“朝廷之仪，封册为重，用报勋烈，以隆恩荣，固合亲临，式 光典礼。旧章久缺，自我复行。今后每封册大臣，宜令有司备临轩之礼。”《五代 会要》：八月，敕云：“诸道所有军事申奏，令直至右银台门，委客省使画时引进， 寻常公事依前四方馆收接。”甲子平明前，老人星见于南极。壬申，密州进嘉禾， 又有合欢榆树，并图形以献。是月，隰州奏，大宁县至固镇上下二百里，今月八日， 黄河清，至十月如故。

九月辛丑，西京大内放出两宫内人及前朝宫人，任其所适。敕以近年文武官诸 道奉使，皆于所在分外停住，逾年涉岁，未闻归阙。非惟劳费州郡，抑且侮慢国经。 臣节既亏，宪章安在。自今后两浙、福建、广州、安南、邕、容等道使到发许住一 月；湖南、洪、鄂、黔、桂许住二十日；荆、襄、同、雍、镇、定、青、沧许住十 日；其余侧近不过三五日。凡往来道路，据远近里数，日行两驿。如遇疾患及江河 阻隔，委所在长吏具事由奏闻。如或有违，当行朝典，命御史点检纠察，以亻敬慢 官。魏博罗绍威二男廷望、廷矩，年在幼稚，皆有材器，帝以其籓屏勋臣之胄，宜 受非次之用，皆擢为郎。恩命既行之后，二子亦就班列。绍威乃上章，以齿幼未任 公事，乞免主印、宿直。从之。封镇东军神祠为崇福侯。浙西奏，道门威仪郑章、 道士夏隐言，焚修精志，妙达希夷，推诸辈流实有道业。郑章宜赐号贞一大师，仍 名元章，隐言赐紫衣。《五代会要》：九月，置左右天兴、左右广胜军，仍以亲王 为军使。

十月，帝以用军，未暇西幸，文武百官等久居东京，渐及疑讶，令就便各许归 安，只留韩建、薛贻矩，翰林学士张策、韦郊、杜晓，中书舍人封舜聊、张衮并左 右御史、司天监、宗正寺，兼要当诸司节级外，其宰臣张文蔚已下文武百官，并先 于西京祗候。庚午，大明节，内外臣僚各以奇货良马上寿。故事，内殿开宴，召释、 道二教对御谈论，宣旨罢之。命阁门使以香合赐宰臣佛寺行香。驾幸繁台讲武。癸 酉，御史司宪薛廷圭奏请文武百官仍旧朝参。先是，帝欲亲征河东，命朝臣先赴洛 都，至是缓其期，乃允所奏。宰臣请每月初入阁，望日延英听政，永为常式。山南 东道节度使杨师厚进纳越匡凝东第书籍。先是，收复襄、汉，帝阅其图书，至是命 师厚进焉。广州进献助军钱二十万，又进龙脑、腰带、珍珠枕、玳瑁、香药等。

十一月壬寅，帝以征讨未罢，调补为先，遂命尽赦逃亡背役髡黥之人，各许归 乡里。广州进龙形通犀腰带、金托里含稜玳瑁器百余副，香药珍巧甚多。广南管内 获白鹿，并图形来献，耳有两缺。按《符瑞图》，鹿寿千岁变白，耳一缺。今验此 鹿耳有二缺，其兽与色皆应金行，实表嘉瑞。

十二月辛亥，诏曰：“潞寇未平，王师在野。攻战之势，难缓于寇围；飞免 之勤，实劳于人力。永言辍耒，深用轸怀。宜令长吏，丁宁布告，期以兵罢之日， 给复赋租。”于是人户闻之，皆忘其倦。诏故荆南节度使、守中书令、上谷王周汭 赠太师，故武昌军节度使、兼中书令、西平王杜洪赠太傅。先是，鄂渚再为淮夷所 侵，攻围甚急，杜洪以兵食将尽，继来乞师。帝料其隔越大江，难以赴援，兼以荆 州据上游，多战舰，去江夏甚迩，因命周汭举舟师沿流以救之。汭于是引兵东下， 才及鄂界，遇朗州背盟作乱，乘江陵之虚，纵兵袭破之，俘掠且尽。既而汭士卒知 之，皆顾其家，咸无斗志，遂为淮寇所败，将卒溃散，汭忿恚自投于江。汭之本姓 犯文穆皇帝庙讳，至是因追赠，以其系出周文，故赐姓周氏。及汭兵败之后，武昌 以重围经年，粮尽力困，救援不至，讫为淮寇所陷，载洪以送淮师，遂杀之。此二 镇，皆以忠贞殁于王事。帝每言诸籓屏翰经纶之业，必首痛汭、洪之薨，至是追赠 之，深加轸悼，各以其子孙宗属录用焉。棣州蒲台县百姓王知严妹，以乱离并失怙 恃，因举哀追感，自截两指以祭父母。帝以遗体之重，不合毁伤，言念村闾，何知 礼教。自今后所在郡县，如有截指割股，不用奏闻。

是年，诸道多奏军人百姓割股，青、齐、河朔尤多。帝曰：“此若因心，亦足 为孝。但苟免徭役，自残肌肤，欲以庇身，何能疗疾？并宜止绝。”《五代会要》： 十二月，于辉州砀山县置崇德军。太祖榆社在砀山，置使以领之，始命硃彦让为军 使。

开平元年(907)正月十日，太祖从长芦回师，驻扎在魏州。魏州节度使罗绍威因为太祖这次回军，担心他遭受不测之患，因此供奉周到，乘机将上天和人民切望太祖为帝的意愿向他陈告。太祖虽然推拒不受，但内心感谢他的好意。二十七日，天子派御史大夫薛贻矩前来传达禅让帝位之意。薛贻矩拜见太祖，行北面朝拜人君之礼，太祖请他上堂，贻矩说“：殿下功德普施于天下，天地人三神的意向已定。皇帝正在商议制订诏令，实行舜、禹禅让帝位的事，臣哪敢违抗。”接着伏拜于阶下，太祖侧过身子以回避受礼。

四月，唐哀帝降御札令宰臣张文蔚等准备用天子的车驾到大梁奉迎太祖。张文蔚护送传国宝、玉册、金宝随同文武百官、各司仪仗法物以及左右金吾二军离开郑州前往汴京。十日，到达上源驿。这天，有祥云出现。

二十二日，太祖即皇帝位。二十五日，追尊四代先祖庙号：高祖妫州府君谥号叫宣元皇帝，庙号叫肃祖，居太庙第一室，陵墓叫兴极陵；高祖母高平县君范氏追谥为宣僖皇后。曾祖宣惠王谥号叫光献皇帝，庙号叫敬祖，居太庙第二室，陵墓叫永安陵；曾祖母秦国夫人杨氏追谥为光孝皇后。祖父武元王谥号叫昭武皇帝，庙号叫宪祖，居太庙第三室，陵墓叫光天陵；祖母吴国夫人刘氏追谥为昭懿皇后。父亲文明王谥号叫文穆皇帝，庙号叫烈祖，居太庙第四室，陵墓叫咸宁陵；母亲晋国太夫人王氏追谥为文惠皇后。以宣武节度副使皇子朱友文为开封尹，主持建昌院事务。朱友文本是康姓人家的儿子，太祖收养他为子。

五月，以唐朝宰臣张文蔚、杨涉均为门下侍郎、平章事，以御史大夫薛贻矩为中书侍郎、平章事。太祖刚接受禅让，寻求治国安邦大道的心情尤为急切，委派宰臣搜访贤良之士。如有身居下位而怀抱器识志向长久不得施展的人，特加擢拔任用。有明晓政权得失之道能革除当代弊病的，可上奏章陈述己见，太祖将亲自选择有利建议施行，然后对陈奏者赏以官爵俸禄。有遁迹山林田园不求功名的高人隐士，令当地官员用周到的礼仪邀请招致，以期没有遗漏贤人的遗憾。进封河南尹兼河阳节度使张全义为魏王，两浙节度使钱..为吴越王。五日，有关部门上奏，以太祖生日为大明节，节日前后各休假一天。九日，立皇兄朱全昱为广王，皇子朱友文为博王，朱友王圭为郢王，朱友璋为福王，朱友雍为贺王，朱友徽为建王。十五日，以东都汴京旧时宅第为建昌宫，改判建昌院事为建昌宫使。当初，太祖创业之时，因为四镇兵马仓库物件登记繁多，于是设置建昌院总管，到现在改为宫，是为了重视这件事。

这月，以青州节度使韩建为守司徒、平章事。太祖认为韩建有文武之才，且精通于农时、战事、经济，太祖常要向他征询，所以对他的恩泽比当时其他人都深厚，极少有人能比，随即又任他为上相，赐给优厚的财物。

六月，太祖到乾元院。癸卯日，司天监上奏说：“干支内有‘戊’字，请改为‘武’字。”听从这一建议。十八日，诏令在前朝官僚中，有被贬谪到南方荒野，多年未经昭雪，其中有怀抱才智器识而被当时嫉妒的，深负冤屈压抑，仍令登记他们的姓名，全部恢复官职俸禄，并通知各道把他们送到京城。如果已经去世，都让运回安葬，以明皇恩浩荡。

八月十九日平明前，老人星出现在南极。黄河变清，一直到十月。

九月二十七日，西京皇宫放出皇帝及皇后两宫里的前朝宫人，任他们所往。下诏令说，近年赴各道出使的文武官员，都在出使地长期停驻，长年累月不回京城。不仅苦劳耗费了州郡资财，而且侮慢了国家纲纪。臣子失职，法纪何在！从今以后出使到两浙、福建、广州、安南、邕、容等道的使者准许在出使地停留一个月，出使湖南、洪、鄂、黔、桂者准许停留二十天，出使荆、襄、同、雍、镇、定、青、沧者准许停留十天，其余出使附近者不过三五天。凡来往于路时，根据远近里数，每天走两所驿站。如遇生病以及江河阻隔，由所在长官将事情缘由上奏。如有违犯，当执行朝廷法律，命御史审核惩治，以警告轻慢的官员。

十二月，诏令追赠已故荆南节度使、守中书令、上谷王周..为太师，追赠已故武昌军节度使、兼中书令、西平王杜洪为太傅。此前，武昌再次被淮南吴国贼军侵犯，围攻非常紧急，杜洪因士兵粮食将尽，接连来请求救兵。太祖认为武昌远隔长江，难以赴援，而荆州在长江上游，有很多战舰，离江夏很近，于是命令周..率领舟船部队顺长江而下以援救武昌。周..于是领兵东下，才到武昌地界，遇上朗州背叛盟誓作乱，乘着江陵兵力空虚，领兵袭击攻破了它，俘获抢掠将尽。很快周..的士卒知道这件事，都顾念他们的家，全无斗志，于是被淮南贼寇打败，将卒们溃散，周..忿而投江自尽。..本姓成，其姓犯文穆皇帝朱诚庙讳，现在追赠时，因他出自周文，所以赐姓周。在周..兵败之后，武昌因受重围已历一年，粮尽力竭，救兵不到，终于被贼寇攻陷，杜洪被押送淮南，终遭杀害。荆南、武昌二镇主帅，都因忠于朝廷，坚贞不屈而死。太祖每当谈到各藩镇保卫王室，经营国家的功业时，必定首先痛惜周..、杜洪的牺牲，现在追赠他们，以表深切的悼念，对他们的子孙亲属各加以任用。

