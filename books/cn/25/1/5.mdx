

《旧五代史·太祖纪五》

开平三年九月癸巳朔，御崇勋殿，宴群臣文武百官。赐张宗奭、杨师厚白绫各 三百匹，银鞍辔马。丁酉，上幸崇政院宴内臣，赐院使敬翔、直学士李班等缯彩有 差。以门下侍郎、平章事薛贻矩判建昌宫事，兼延资库使。制：“内外使臣复命， 未见便归私第者，朝廷命使，臣下奉行，惟于辞见之仪，合守敬恭之道。近者凡差 出使，往复皆越常规。或已辞而尚在本家，或未见而先归私第，但从己便，莫禀王 程。在礼敬而殊乖，置典章而私举。宜令御史台别具条流事件具黜罚等奏闻。”庚 子，殿直王唐福自襄城走马，以天军胜捷逆将李洪归降事上闻。赐唐福绢银有加， 宰臣百官上表称贺。壬寅，开封府虞候李继业赍襄州都指挥使程晖奏状，以今月五 日，杀戮逆党千人，并生擒都指挥使傅霸以下节级共五百人，收复襄州人户归业事。 《通鉴》：八月，陈晖军至襄州，李洪逆战，大败，王求死。九月丁酉，拔其城， 斩叛兵千人，执李洪、杨虔等送洛阳，斩之。癸卯，帝御文明殿，以收复襄汉，受 宰臣以下称贺。辛亥，侍中韩建罢守太保，左仆射、同平章事杨涉罢守本官，以太 常卿赵光逢为中书侍郎、平章事，翰林学士奉旨、工部侍郎、知制诰杜晓为尚书户 部侍郎、平章事。诏曰：“秋冬之际，阴雨相仍，所司择日拜郊，或虑临时妨事， 宜令别更择日奏闻。”是月，礼仪使奏：“据所司择，十月二日，祀圆丘。今参详 十月十七日以后入十一月节，十一月二日冬至一阳生之辰，宜行亲告之礼。”从之。 河中奏，准宣，诏使有铜牌者，所至即易骑以遣。

十月癸未，大明节，帝御文明殿，设斋僧道，召宰臣、翰林学士预之，诸道节 度、刺史及内外诸司使咸有进献。诏以寇盗未平，凡诸给过所，并令司门郎中、员 外郎出给，以杜奸诈。

十一月癸已朔，帝斋于内殿，不视朝。甲午，日长至，五更一点自大内出，于 文明殿受宰臣以下起居，自五凤楼出南郊，左右金吾、太常、兵部等司仪仗法驾卤 簿及左右内直控鹤等引从赴坛，文武百官太保韩建以下班以候，帝升坛告谢。司天 台奏：冬至日，自夜半后，祥风微扇，帝座澄明，至晓，黄云捧日。丙申，畋于上 东门外。戊戌，制曰：

夫严亲报本，所以通神明；流泽覃休，所以惠黎庶。斯盖邦家不易之道，皇王 自昔之规，敢斁大猷，兹惟古义。粤朕受命，于今三年，何曾不寅畏晨兴，焦劳夕 惕。师唐、虞之典，上则于乾功，挹殷、夏之源，下涵于民极。欲使万方有裕，六 辨无愆。然而志有所未孚，理有所未达，致奸宄作衅，旱霪为灾。骄将守边，拥牙 旗而背义；积阴驭气，陵玉烛以干和。载考休征，式昭至警。朕是以仰高俯厚，靡 惜于责躬；履薄临渊，冀昭于元览。兢兢栗栗，夙夜匪宁。及夫动干戈而必契灵诛， 陈牺斋而克章善应，苟非天垂丕佑，神赞殊休，则安可致夷凶渠，就不战之功，变 沴戾气，作有年之庆。况灵旗北指，丧犬羊于乱辙之间，飞骑西临，下鄜、翟若走 丸之易。息一隅之烟燧，复千里之封疆。而又扫荡左冯，讨除岘首。故得外戎内夏， 益知天命之攸归，喙息蚑行，共识皇基之永固。仰怀昭应，欲报无阶。爰因南至之 辰，亲展圆丘之礼。兹惟大庆，必及下民，乃宏涣汗之私，以锡疲羸之幸。所冀渐 增苏息，亟致和平。噫！朕自临御以来，岁时尚迩，氛昏未殄，讨伐犹频。甲兵须 议于馈粮，飞挽频劳于编户，事非获已，虑若纳隍。宜所在长吏，倍切抚绥，明加 勉谕，每官中抽差徭役，禁猾吏广敛贪求。免至流散靡依，凋弊不济。宜令河南府、 开封府及诸道观察使切加铃辖，刺史、县令不得因缘赋敛，分外扰人。凡关庶狱， 每望轻刑。只候才罢用军，必当便议优给。德音节文内有未该者，宜令所司类列条 件奏闻。

己亥，以罗周韩为天雄军节度副使，知府事，从鄴王绍威病请也。辛丑，幸穀 水。戊午，御文明殿，册太傅张宗奭太保韩建受册毕。金吾仗引升辂车，仪仗导谒 太庙讫，赴尚书省上。幸榆林坡阅兵，教诸都马步兵。敕改乾文院为文思院，行殿 为兴安殿，球场为兴安球场，又改弓箭库殿为宣武殿。灵州奏，凤翔贼将刘知俊率 邠、岐、秦、泾之师侵迫州城。帝遣陕州康怀英、华州寇彦卿率兵攻迫邠、宁，以 缓朔方之寇。《五代春秋》：十一月，秦人来侵灵州。陕州康怀英侵秦，克宁、庆、 衍三州。秦人来袭，怀英兵败于升平。

十二月乙丑腊，较猎于甘泉驿。以蒲州肇迹之地，且因经略鄜、延，于是巡幸 数月。暇日游豫至焦梨店，颇述前事，念王重荣旧功，下诏褒奖而封崇之。国子监 奏：“创造文宣王庙，仍请率在朝及天下现任官僚俸钱，每贯每月克一十五文，充 土木之植。”允之。是岁，以所率官僚俸钱修文宣王庙。福建节度使王审知奏，舍 钱造寺一所，请赐寺额。敕名大梁万岁之寺，仍许度僧四十九人。赠牢墙使王仁嗣 司空，故同州押衙史肇右仆射，押衙王彦洪、高汉诠、丘奉言、仇琼并刑部尚书， 王筠御史司宪。初，知俊将叛，谋会诸将询所宜，仁嗣等持正不挠，悉罹其酷，至 是褒赠之。刘守光上言，于蓟州西与兄守文战，擒守文。

开平四年正月壬辰朔，帝御朝元殿，受百官称贺，始用礼乐也。敕：“公事难 于稽迟，居处悉皆遥远。其逐日当直中书舍人及吏部司封知印郎官、少府监及篆印 文兼书写告身人吏等，并宜轮次于中书侧近宿止。”乙未，帝出师子门，至榆林坡 下阅教。壬寅，幸保宁球场，锡宴宰臣及文武百官。赐宰臣张宗奭已下分物有加， 赐广王分物。及湖南开元寺禅长老可复号惠光大师，仍赐紫衣。

二月乙丑，幸甘水亭。出师子门，幸榆林东北坡，教诸军兵事。赐潞州投归军 使张行恭锦服银带并食。戊辰，宴于金銮殿。甲戌，以春时无事，频命宰臣勋戚宴 于河南府池亭。辛巳，杨师厚赴镇于陕。寒食假，诸道节度使、郡守、勋臣竞以春 服贺。又连清明宴，以鞍辔马及金银器、罗锦进者迨千万，乃御宣威殿，宴宰臣及 文武官四品已上。己丑，出光政门，至穀水观麦。

三月壬辰，幸崇政院宴勋臣。己亥，幸天骥院宴侍臣。壬寅，幸甘水亭宴宰臣、 勋戚、翰林学士。辛亥，宴宰臣于内殿。丙辰，于兴安球场大飨六军，乐春时也。

四月壬戌，诏曰：“追养以禄，王者推归厚之恩；欲静而风，人子抱终身之感。 其以刑部尚书致仕张策及三品、四品常参官二十二人先世，各追赠一等。”乙丑， 宴崇政院。帝在籓及践阼，励精求理，深戒逸乐，未尝命堂上歌舞。是日，止令内 妓升阶，击鼓弄曲甚欢，至午而罢。丁卯，宋州节度使、衡王友谅进瑞麦，一茎三 穗。《通鉴》：友谅献瑞麦，帝曰：“丰年为上瑞，今宋州大水，安用此为！”诏 除本县令名，遣使诘责友谅。丙戌，幸建春门阅新楼，至七里屯观麦，召从官食于 楼。河南张昌孙及蒲、同主事吏赐物各有差。帝过朝邑，见镇将位在县令上，问左 右，或对曰：“宿官秩高。”帝曰：“令长字人也，镇使捕盗耳。且镇将多是邑民， 奈何得居民父母上，是无礼也。”至是，敕天下镇使，官秩无高卑，位在邑令下。 叶县镇遏使冯德武于蔡州西平县界杀戮山贼，擒首领张濆等七人以献。镇海军节度 使钱镠击高沣于湖州，大败之，枭夷擒杀万人，拔其郡，湖州平。先是，沣以州叛 入淮南，故诏镠讨之也。

五月己丑朔，以连雨不止，至壬辰，御文明殿，命宰臣分拜祠庙。自朔旦至癸 巳，内外以午日奉献巨万，计马三千蹄，余称是，复相率助修内垒。甲辰，诏曰： “奇邪乱正，假伪夺真，既刑典之不容，宜违犯而勿赦。应东、西两京及诸道州府， 创造假犀玉真珠腰带、璧珥并诸色售用等，一切禁断，不得更造作。如公私人家先 已有者，所在送纳长吏，对面毁弃；如行敕后有人故违，必当极法。仍委所在州府 差人检察收捕，明行处断。”魏博节度使、守太师、兼中书令、鄴王罗绍威薨，帝 哀恸曰：“天不使我一海内，何夺忠臣之速也！”诏赠尚书令。六月己未朔，诏军 镇勿起土功。

七月壬子，宴宰臣、河南尹、翰林学士、两街使于甘水亭。丙辰，宴群臣于宣 威殿，赐物有差。刘知俊攻逼夏州。《通鉴》：七月，岐王与邠泾二帅各遣使告晋， 请合兵攻定难节度使李仁福，晋王遣振武节度使周德威将兵会之，合五万众，围夏 州。以宣化军留后李思安为东北面行营都指挥使，陕州节度使杨师厚为西路行营招 讨使。福州贡方物，献桐皮扇，广州贡犀玉，献舶上蔷薇水。时陈、许、汝、蔡、 颍五州境内有蝝为灾，俄而许州上言，有野禽群飞蔽空，旬日之间，食蝝皆尽，是 岁乃大有秋。

八月，车驾西征。己巳，次陕府。是时悯雨，且命宰臣从官分祷灵迹，日中而 雨，翼日止，帝大悦。辛未，老人星见。是日，宴本府节度使杨师厚及扈从官于行 宫，赐师厚帛千匹，仍授西路行营招讨使。丙子，宴文武从官军使已下，设龟兹乐， 赐物有差。

九月丁亥朔，命宰臣于兢赴西都，祀昊天上帝于圆丘。甲午，至西京。下诏曰：

朕闻历代帝王，首推尧、舜；为人父母，孰比禹、汤。睿谋高出于古先，圣德 普闻于天下，尚或卑躬待士，屈己求贤。俯仰星云，虑一民之遗逸；网罗岩穴，恐 片善之韬藏。延爵禄以征求，设丹青而访召，使其为政，乐在进贤，盖由国有万几， 朝称百揆，非才不治，得士则昌。自朕光宅中区，迄今三载，宵分辍寐，日旰忘餐， 思共力于庙谋，庶永清于王道。而乃朝廷之内，或未尽于昌言；军旅之间，亦罕闻 于奇策。眷言方岳，下及山林，岂无英奇，副我延伫。诸道都督、观察防御使等， 或勋高翊世，或才号知人，必于途巷之贤，备察刍荛之士。诏到，可精搜郡邑，博 访贤良，喻之以千载一时，约之以高官美秩，谅无求备，惟在得人。如有卓荦不羁， 沉潜自负，通霸王之上略，达文武之大纲，究古今刑政之源，识礼乐质文之变，朕 则待之不次，委以非常，用佐经纶，岂劳阶级。如或一言拔俗，一事出群，亦当舍 短从长，随才授任。大小方圆之器，宁限九流，温良恭俭之人，难诬十室。勉思荐 举，勿至因循，俟尔发扬，慰予翘渴。仍从别敕处分。

辛丑，以久雨，命宰臣薛贻矩抃定鼎门，赵光逢祠嵩岳。敕：“魏博管内刺史， 比来州务，并委督邮。遂使曹官擅其威权，州牧同于闲冗，俾循通制，宜塞异端。 并依河南诸州例，刺史得以专达。”壬寅，颁夺马令。先是，王师击贼，获马多上 献，至是尽止之，盖欲邀其奋击之功也。乙巳，王师败蕃寇于夏州。初，刘知俊诱 沙陀振武贼帅周德威、泾原贼帅李继鸾合步骑五万大举，欲俯拾夏台，节度使李仁 福兵力俱乏，以急来告。先是，供奉官张汉玫宣谕在壁，国礼使杜廷隐赐币于夏， 及石堡寨，闻贼至，以防卒三百人驰入州。既而大兵围合，廷隐、汉玫与指挥使张 初、李君用率州民防卒，与仁福部分固守，昼夜戮力逾月。及鄜、延援至，大军奋 击，败之。河东、邠、岐贼分路逃遁，夏州围解。《通鉴》：甲申，遣夹马指挥使 李遇、刘绾自鄜、延趋银、夏。李遇等至夏州，岐、晋兵皆解去。丙午，诏曰： “刘知俊贵为方伯，尊极郡王，而乃背诞朝恩，窜投贼垒，固神人之共怒，谅天地 所不容。虽命讨除，尚稽擒戮，宜悬爵赏，以大功名，必有忠贞，咸思愤发。有生 擒刘知俊者，赏钱千万，授节度使，首级次之；得孟审登者，钱百万，除刺史；得 孙亢、卓环、刘儒、张邻等，赏有差。”乙卯，宴会群臣于宣威殿。

开平三年(909)九月，太祖到崇勋殿，宴请群臣文武百官。赐给张宗奭、杨师厚白绫各三百匹，以及银鞍马辔。颁发诏令说：“关于内外使臣出使回来复命，不上朝廷见面便先回家一事。朝廷任命使者，臣下奉旨出使，对于辞别和复命的礼仪，应守恭敬的常规。近来凡差臣出使，来去都违背常规。有的出使虽已辞别朝廷却还呆在家里，有的归来尚未见面却先回自己家中，全依自己所欲，不遵守朝廷章程。特别违反礼仪恭敬之规，抛弃典章制度任意而为。应令御史台另立规章制定处罚条例报上。”八日，殿直王唐福从襄城驰马而来报告，天军胜捷，逆将李洪归降。太祖赐给王唐福绢布银钱，宰臣百官上表称贺。十日，开封府虞候李继业带来襄州都指挥使程晖的报告，在本月五日，杀戮逆党一千人，并活捉都指挥使傅霸以下官员共五百人，召回襄州民户各归旧业。十一日，太祖登文明殿，因为收复了襄汉而接受宰臣的庆贺。

十一月一日，太祖在内殿斋戒，不上朝视政。二日，冬至，五更一点太祖从皇宫出来，在文明殿接受宰臣以下官员的问候，再从五凤楼出来到南郊，左右金吾、太常、兵部等掌管天子车驾仪仗，左右内直控鹤等引导太祖登上圆丘祭祀苍天上帝，太保韩建以下的文武百官排列侍候，太祖升坛告祭。司天台报告：冬至那天，从夜半后，祥风微拂，皇帝星座澄明，到天亮，有黄云捧日吉相。

七日，以司门郎中罗廷规兼任魏博节度副使，主持府事，又改名叫罗周翰。当时邺王罗绍威病情日益严重，担心后事，所以奏请太祖如此。十六日，上文明殿，金吾设仗导引太祖登上辂车，仪礼导引太祖拜谒太庙完毕，到尚书省。灵州报告，凤翔府贼寇主将刘知俊率领..、岐、秦、泾各州的军队迫近灵州州城。太祖派陕州康怀英、华州寇彦卿领兵进攻逼近..州、宁州，以缓解朔方的寇犯。

十二月四日，太祖在甘泉驿比赛打猎。在闲暇时游玩到焦梨店，记述往事，追念王重荣的旧功，下诏褒扬而推崇他。国子监上奏：“创建文宣王庙，又请在朝中以及天下现任官员的俸钱中，每一贯每月克扣十五文，充作建造工程之资。”太祖应准。这年，用官员的俸钱修起文宣王庙。福建节度使王审知上奏，捐钱修建寺庙一所，请太祖赐给寺庙名称。太祖命名为大梁万岁之寺，又准许度脱僧尼四十九人。追赠牢墙使王仁嗣为司空，前同州押衙史肇为右仆射，押衙王彦洪、高汉诠、丘奉言、仇琼均为刑部尚书，王筠为御史司宪。当初，刘知俊将反叛时，与各将相聚而谋，商量怎样做，王仁嗣等人刚正不挠，全都遭受刘知俊的酷害，到现在褒扬追赠他们。刘守光报告，在蓟州西边与他兄长刘守文战斗，活捉了刘守文。

开平四年(910)正月一日，太祖上朝元殿，接受百官称贺，开始使用礼乐。诏令说“：公事不能滞留拖延，而官员住处都很遥远。那些按日当班的中书舍人以及吏部掌管公文印信的郎官、少府监以及篆印文字兼书写奖札功牌的官员等，都应轮流在中书省附近住宿。”太祖从师子门出来，到榆林坡下检阅教练士兵。

二月五日，驾临甘水亭。太祖出师子门，到榆林东北坡，教各军兵事。二十九日，出光政门，到谷水视察麦苗长势。十四日，因为春闲无事，多次命宰臣及功勋亲戚在河南府池亭宴饮。二十一日，杨师厚赴陕州上任镇守。

四月十六日，在崇政院宴请。太祖在藩镇时以及登帝位后，励精图治，严禁逸乐，未曾在堂上欣赏歌舞。这天只令宫内妓乐登堂，击鼓唱曲甚为欢娱，到午夜才停。太祖经过朝邑时，看见镇将的地位在县令之上，便询问身边的人，有人回答说：“镇将是老官，级别高些。”太祖说“：令长是养育人民的，镇将不过是让他捕捉盗贼而已。再说镇将大多是邑中的人民充当，怎么能居于人民父母之上？这是失礼。”至此，勒令天下镇将，无论官位高低，地位都在邑令之下。叶县镇遏使冯德武在蔡州西平县界杀死山贼，擒获首领张氵贲等七人献上。镇海军节度使钱..在湖州攻击高澧，大败高澧，斩首俘获一万多人，占领湖州，湖州平定。此前，高澧据湖州反叛投靠淮南，所以诏令钱..讨伐他。

五月十六日，颁布诏令说：“奸邪扰乱方正，假伪夺去真实，既为刑法所难容，自应犯法就不可赦。凡东、西两京以及各道州府，制造假犀玉珍珠腰带、璧珥以及各色货物，一律查禁，不准再制造。如公私人家先已有这种假货，要交给所在地的长官，当面销毁抛弃。如颁行诏令后仍有人故意违反，必严刑峻法处理，仍委托所在的州府派人检察收捕，查明后予以处置。”魏博节度使、守太师、兼中书令、邺王罗绍威去世，太祖哀痛地说：“苍天不让我统一海内，为何如此急速夺走我的忠臣啊！”诏赠为尚书令。

七月，刘知俊逼攻夏州。太祖以宣化军留后李思安为东北面行营都指挥使，陕州节度使杨师厚为西路行营招讨使。这时陈、许、汝、蔡、颍五州境内有未长成翅膀的幼蝗成灾，接着许州上报，有野鸟成群遮蔽天空，将幼蝗全吃光，这年才有秋季的大丰收。

九月，颁发诏令说：“朕听说历代圣贤的帝王，首推尧、舜；作为百姓的父母，没有人比得上禹、汤。他们智谋高出于古代先哲，圣德遍闻于普天之下，尚且卑躬待士，屈己求贤。朕仰察星云，担心有一贤人被遗漏；网罗岩穴，深怕有一善语被隐藏。用爵禄来征求，写文章来访召，使其治理国家，乐在选拔贤才。因为国家日有万机，朝廷总揽百政，没有才能就无法治理，得到贤士就能昌盛。自朕登临帝位，至今三年，夜废寝，日忘食，考虑为国事尽职尽力，希望让王道永远清明。然而在朝廷之内，未有足够的高见；在军旅之间，也少闻奇妙的计策。因而思忖在四方大地、下及山林之间，难道就没有英雄奇士，以满足我的渴求？各道都督、观察使、防御使等，有的功高盖世，有的才学过人，一定要在穷途陋巷之间，细心查访砍柴割草的贤良。诏令下达后，可在郡邑精心搜寻，广访贤良，用盛世难逢的道理去劝说，用高官厚禄去招召，不要求全责备，只求得到人才。如有卓荦不羁，以隐逸自负，通霸王大略，懂文武大道，精于古今刑法政治的源流，深知礼乐文质的变化，朕就以非常之礼待他，将非常之职交付他，用以辅佐国家大事，岂能论资排辈。或者如能提出一条杰出的建议，做出一件超群的事情，也应当舍他之短从他之长，根据他的才能授予他职务。勉力选才举士，不要因循苟且，等着你们的发现推举，以慰我的翘首渴望。”

十九日，朝廷军队在夏州打败蕃寇。当初，刘知俊诱使沙陀振武贼帅周德威、泾原贼帅李继鸾汇合步卒骑兵五万人大举入侵，想拿下夏台，夏台节度使李仁福兵力疲乏，前来告急。在这以前，供奉官张汉玫到夏州城下宣读谕旨，国礼使杜廷隐到夏州赐与钱财，走到石堡寨时，听到贼寇杀来，便领着警卫三百人奔入夏州城。接着贼寇大军包围了夏州城，杜廷隐、张汉玫与指挥使张初、李君用率领州民和警卫士兵，与李仁福分兵固守，昼夜竭力奋战，历一个多月。..州、延州救兵来到，大军奋力攻击，打败蕃寇。河东、..州、岐下贼寇分路溃逃，夏州解围。

