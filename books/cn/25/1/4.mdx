

《旧五代史·太祖纪四》

开平二年正月癸酉，帝御金祥殿，受宰臣文武百官及诸籓屏陪臣称贺，诸道贡 举一百五十七人，见于崇元门。封从子友宁为安王，友伦为密王。幽州刘守文进海 东鹰鹘、蕃马、氈罽、方物。

自去冬少雪，春深农事方兴，久无时雨。兼虑有灾疾，帝深轸下民，二月，命 庶官遍祀于群望，掩瘗暴露，令近镇案古法以禳祈，旬日乃雨。是月弑济阴王。帝 以上党未收，因议抚巡，便往西都赴郊禋之礼。乃下令晓告中外，取三月一日离东 京，以宰臣韩建权判建昌宫事，《五代会要》：十月，以尚书兵部侍郎李皎为建昌 宫副使。兵部侍郎姚洎为卤簿使，开封尹、博王友文为东都留守。辛未，契丹主安 巴坚遣使贡良马。

三月壬申，帝亲统六军，巡幸泽、潞。是日寅时，车驾西幸，宰臣并要切司局 皆扈从，晚次中牟。下诏，以去年六月后，昭义行营阵殁都将吏卒死于王事，追念 忠赤，乃录其名氏，各下本军，令给养妻孥，三年内官给粮赐。丁丑，幸泽州。辛 巳，以同州节度使刘知俊为潞州行营招讨使。壬午，宴扈驾群臣并劳知俊，赐以金 带、战袍、宝剑、茶药。甲申，登东北隅逍遥楼搜阅骑乘，旌甲满野。丙申，招讨 使刘知俊上章请车驾还东京，盖小郡湫隘，非久驻跸之所。达览，帝俞其请。以鸿 胪卿李唐室宗属，封莱国公，为二王后。有司奏：“莱国公李合留三庙，于西 都选地位建立庙宇，以备四仲祀祭，命度支供给，以遵彝典。”

四月，以吏部侍郎于兢为中书侍郎、平章事，以翰林奉旨学士张策为刑部侍郎、 平章事。时帝在泽州，拜二相于行在。丙午，车驾离泽州。丁未，驻跸于怀州，宴 宰臣文武百官。辛亥，至郑州。壬子，至东京。丙寅，车驾幸繁台观稼。鄢陵居人 程震以两歧麦穗并画图来进。甲寅，淮寇侵轶潭、岳边境，欲援朗州，以战舰百余 艘扬帆西上，泊鼎口。湖南马殷遣水军都将黄瑀率楼船遮击之，贼众沿流宵遁，追 至鹿角镇。诏以户部尚书致仕裴迪复为右仆射。迪敏事慎言，达吏治，明筹算。帝 初建节旄于夷门，迪一谒见如故知，乃辟为从事。自是之后，历三十年，委四镇租 赋、兵籍、帑廪、官吏、狱讼、赏罚、经费、运漕，事无巨细，皆得专之。帝每出 师，即知军州事，逮于二纪，不出梁之闉闳，甚有裨赞之道。禅代之岁，命为太常 卿，属年已耆耄，视听昏塞，不任朝谒。遂请老，许之。期月复起，师长庶官焉。

五月丁丑，王师围潞州将及二年，李进通危在旦夕，不俟攻击，当自降。太原 李存勖以厚币诱结北蕃诸部，并其境内丁壮，悉驱南征决战，以救上党之急。部落 帐族，驰马励兵，数路齐进，于铜鞮树寨，旗垒相望。王师败于潞州。己丑，令下 诸州，去年有蝗虫下子处，盖前冬无雪，今春亢阳，致为灾沴，实伤垄亩。必虑今 秋重困稼穑，自知多在荒陂榛芜之内，所在长吏各须分配地界，精加翦扑，以绝根 本。壬辰夜，火星犯月。太史奏，灾合在荆楚。乃令设武备，宽刑罚，恤人禁暴以 禳之。军前行营都将康怀英、孙海金以下主将四十三人，于右银台门进状待罪。帝 以去年发军之日不利，有违兵法，并释放，兼各赐分物酒食劳问。制：义昌军节度 使刘守文加中书令，封大彭王；卢龙军节度使刘守光封河间郡王；许州节度使冯行 袭封长乐王。是月癸未，淮贼寇荆州石首县，襄阳举舟师沿瀺港袭败之。

六月辛亥，以亢阳，虑时政之阙，乃诏曰：“迩者下民丧礼，法吏舞文，铨衡 既失于选求，州镇又无其举刺，风俗未厚，狱讼实繁，职此之由，上遭天谴。”至 是，决遣囚徒及戒励中外。丙寅，月犯角宿。帝以其分野在兗州，乃令长吏治戎事， 设武备，省狱讼，恤疲病，祈福禳灾，以顺天戒。丙辰，邠、岐来寇，雍西编户困 于逃避，且芟害禾稼，结营自固。逾月，同州刘知俊领所部兵击退，袭至幕谷，大 破之，俘斩千计，收其器甲，宋文通仅以身免。诏曰：“敦尚俭素，抑有前闻，斥 去浮华，期臻至理。如闻近日贡奉，竞务奢淫，或奇巧荡心，或雕镌溢目，徒殚资 用，有费工庸。此后应诸道进献，不得以金宝装饰戈甲剑戟。至于鞍勒，不用涂金 及雕刻龙凤。如有此色，所司不得引进。”邕州奏，镆鎁山僧法通、道璘有道行， 冬赐紫衣。是月壬戌，岳州为淮贼所据。帝以此郡五岭、三湘水陆会合之地，委输 商贾，靡不由斯，遂令荆湘湖南北举舟师同力致讨。王师既集，淮夷毁壁焚郭而遁。

秋七月甲戌，大霖雨，陂泽泛溢，颇伤稼穑，帝幸右天武军河亭观水；幸高僧 台阅禁卫六军。诏曰：“车服以庸，古之制也；贵贱无别，罪莫大焉。应内外将相， 许以银饰鞍勒，其剌史都将内诸司使以降，只取用铜，冀定尊卑，永为条制。仍令 执法官纠察之。”《五代会要》载七月敕曰：祭祀之仪，有国大事，如闻官吏慢于 恪恭，牲具礼容有异精审，宜令御史台疏其条件奏闻。癸巳，以禅代已来，思求贤 哲，乃下令搜访牢笼之，期以好爵，待以优荣，各随其材，咸使登用。宜令所在长 吏，切加搜访，每得其人，则疏姓名以闻。如在下位不能自振者，有司荐导之；如 任使后显立功劳，别加迁陟。敕禁屠宰两月。甲午，以高明门外繁台为讲武台。是 台西汉梁孝王之时，尝按歌阅乐于此，当时因名曰吹台。其后有繁氏居于其侧，里 人乃以姓呼之，时代绵寝，虽官吏亦从俗焉。帝每登眺，搜乘训戎，宰臣以是事奏 而名之。

八月辛亥，敕应有暴露骸骨，各委差人埋瘗。两浙钱镠奏，请重铸换诸州新印。 诏禁戢诸军节级兵士及供奉官受旨殿直以下各修礼敬。甲寅，太史奏，寿星见于南 方。两浙钱镠奏，改管内紫极宫为真圣观，改临安县广义乡为衣锦乡。《十国春秋》、 《吴越世家》：八月，梁敕封唐山县为吴昌县，唐兴县为天台县。又敕升杭、越等 州为大都督府。复改新城县曰新登，长城县曰长兴，乐成曰乐清，避梁讳也。甲子 夜，东方有大流星，光明烛地，有声如裂帛。唐州上言，白龙见，图形以进。

九月丙子，太原军出阴地关南牧，寇掠郡县，晋、绛有备。帝虑诸将玩寇，乃 下诏亲议巡幸，命有司备行。丁丑，翠华西狩，宰臣、翰林学士、崇政院使、金吾 仗及诸司要切官皆扈从，余文武百官并在东京。壬午，达洛阳。帝御文思殿受朝参， 许、汝、孟、怀牧守来朝，泽州刺史刘重霸面陈破敌之策。癸未，西幸，宿新安。 丙戌，至陕州驻跸，蒲、雍、同、华牧守皆进铠甲、骑马、戈戟、食味、方物。幽 州都将康君绍等十人自蕃贼寨内来投，又幽州骑将高彦章八十人骑先在并州，乃于 晋州军前来降。至是到行在，皆赐分物衣服，放归本道，以示怀服。丁亥，至陈州， 赐宴扈从官。戊子，延州贼军寇上平关，又太原军攻平阳，烽火羽书，昼夜继至。 乙丑，六军统军牛存节、黄文靖各领所部将士赴行在。甲午，太原步骑数万攻逼晋、 绛，逾旬不克，知大军至，乃自焚其寨，至夕而遁。福州贡玳瑁琉璃犀象器，并珍 玩、香药、奇品、海味，色类良多，价累千万。

十月己亥，上在陕。两浙节度使奏，于常州东州镇杀淮贼万余人，获战船一百 二只。以行营左厢步军指挥使贺瑰为左龙虎统军，以左天武军夹马指挥使尹皓为辉 州刺史，以右天武都头韩瑭为神捷指挥使，左天武第三都头胡赏为右神捷指挥使， 仍赐帛有差，以解晋州围之功也。以尹皓部下五百人为神捷军。乙巳，御内殿，宴 宰臣扈从官共四十五人。丙午，御球场殿，宣夹马都指挥使尹皓、韩瑭以下将士五 百人，赐酒食。庚戌，至西都，御文思殿。辛亥，宰臣百僚起居于殿前，遂宣赴内 宴，赐方物有差。丁巳，至东都。己未，大明节，诸道节度刺史各进献鞍马、银器、 绫帛以祝寿，宰臣百官设斋相国寺。壬戌，御宣和殿，宴宰臣文武百官。

十一月辛未，御宣和殿，宴宰臣文武百官，以大驾还京故也。庚辰，御宣和殿， 宴宰臣文武百官。出开明门，登高僧台阅兵。诸道节度使、刺史各进贺冬田器、鞍 马、绫罗等。戊子，赐文武百官帛。乙未，又宴宰臣文武百官于宣和殿。《通鉴》， 癸巳，中书侍郎、同平章事张策以刑部尚书致仕，以左仆射杨涉同平章事。

十二月，立二王三恪。南郊礼仪使状：“伏以《诗》称有客，《书》载虞宾， 实因禅代之初，必行兴继之命。俾之助祭，式表推恩，兼垂恪敬之文，别示优崇之 典。征于历代，袭用旧章。谨按唐朝以后魏元氏子孙韩国公为三恪，以周宇文氏子 孙为介国公，隋朝杨氏子孙为酅国公，为二王后。今伏以国家受禅，封唐朝子孙李 为莱国公。今参详合以介国公为三恪，酅国公、莱国公为二王后。”《五代会要》： 十二月，改左右天武为龙虎军，左右龙虎为天武军，左右天威为羽林军，左右羽林 为天威军，左右英武为神武军，左右神武为英武军。前朝置龙虎六军谓之卫士，至 是以天武、神武、英武等六军易其军号而任勋旧焉。癸丑，猎畋于含耀门外。

开平三年正月戊辰朔，帝御金祥殿，受宰臣、翰林学士称贺，文武百官拜表于 东上阁门。己巳，奉迁太庙四室神主赴西京，太常仪仗鼓吹导引斋车，文武百官奉 辞于开明门外。甲戌，发东都，百官扈从，次中牟县。乙亥，次郑州。丙子，次汜 水县，河南尹张宗奭、河阳节度使张归霸并来朝。戊寅，次偃师县。己卯，备法驾、 六军仪仗入西都。是日，御文明殿受朝贺。诏曰：“近年以来，风俗未泰，兵革且 繁，正月燃灯，废停已久。今属创开鸿业，初建洛阳，方在上春，务达阳气，宜以 正月十四、十五、十六日夜，开坊市门，一任公私燃灯祈福。”庚寅，亲享太庙。 辛卯，祀昊天上帝于园丘。是日，降雪盈尺，帝升坛而雪霁。礼毕，御五凤楼，宣 制大赦天下。赐南郊行事官礼仪使赵光逢以下分物。甲午，上御文思殿宴群臣，赐 金帛有差。丙申，赐文武官帛有差。命宣徽使王殷押绢一万匹并茵褥帏帟二百六十 件赐张宗奭。《欧阳史》：丙申，群臣上尊号曰睿文圣武广孝皇帝。改西京贞观殿 为文明殿，含元殿为朝元殿。

二月，改思政殿为金銮殿。敕东都曰：“自升州作府，建邑为都，未广邦畿， 颇亏国体。其以滑州酸枣县长垣县、郑州中牟县阳武县、宋州襄邑县、曹州戴邑县、 许州扶沟县鄢陵县、陈州太康县等九县，宜并割属开封府，仍升为畿县。”《舆地 广记》：硃梁时，杨氏据江、淮，于是吴越钱氏上言，以淮寇未平，耻闻逆姓，请 改松阳县为长松。丁酉，宴群臣于崇勋殿。甲辰，又宴群臣于崇勋殿，盖籓臣进贺， 勉而从之。丙午，宗正寺请修兴极、永安、光天、咸宁诸陵，并令添修上下宫殿、 栽植松柏。制可。癸亥，敕：“丰沛之基，寝园所在，凄怆动关于情理，充奉自系 于国章。宜设陵台，兼升县望。其辉州砀山县宜为赤县，仍以本县令兼四陵台令。” 同州节度使刘知俊奏，延州都指挥使高万兴部领节级家累三十八人来降。

三月，以万兴检校司徒，为丹、延等州安抚、招讨等使。辛未，诏曰：“同州 边隅，继有士众归化。暂思巡抚，兼要指挥，今幸蒲、陕，取九日进发。”甲戌， 车驾发西都，百官奉辞于师子门外。丁丑，次陕州。己卯，次解县。河中节度使、 冀王友谦来奉迎。庚辰，至河中府。幸右军旧杏园讲武。丙戌，以朔方节度使、兼 中书令韩逊为颍川王。逊本灵州牙校，唐末据本镇，朝廷因而授以节钺。

四月丙申朔，驻跸河中。壬寅辰时，驾巡于朝邑县界焦黎店，冀王友谦及崇政 内诸司使扈从，至申时回。己亥，御前殿，宴宰臣及冀王友谦扈从官。甲寅，宴宰 臣及扈从官于内殿。制：易定节度使王处直进封北平王，福建节度使王审知封闽王， 广州节度使刘隐封南平王，同州节度使刘知俊封大彭郡王，山南东道节度使杨师厚 封宏农郡王。

五月乙丑朔，朝，遂命宰臣及文武百官宴于内殿。己卯，车驾至西京。癸未， 御崇勋殿，宴宰臣及文武官四品以上。己丑，复御崇勋殿，宴宰臣文武官四品以上。 升宋州为宣武军节镇，仍以亳、辉、颍为属郡。

六月庚戌，同州节度使刘知俊据本郡反，制令削夺刘知俊在身官爵，仍征发诸 军，速令进讨。如有军前将士，怀忠烈以知机，贼内朋徒，愤胁从而识变，便能枭 夷逆竖，擒获凶渠，务立殊功，当行厚赏。活捉得刘知俊者，赏钱一万贯文，便授 忠武军节度使，并赐庄宅各一所；如活捉得刘知浣者，赏钱一千贯文，便与除刺史， 有官者超转三阶，无官者特授兵部尚书；如活捉得刘知俊骨肉及近上都将并枭送阙 廷者，赏赐有差。辛亥，驾至蒲、陕，文武百官于新安县奉迎。刘知俊弟内直右保 胜指挥使知浣自洛奔至潼关，右龙虎军十将张温以上二十二人于潼关擒获刘知浣， 送至行在。敕：“刘知浣，逆党之中最为头角；龙虎军，亲兵之内实冠爪牙。昨者 攻取潼关，率先用命；寻则擒获知浣，最上立功。颇壮军威，将除国难。所悬赏格， 便可支分，许赐官阶，固须除授。但昨捉获刘知浣是张温等二十二人，一时向前， 共立功效，其赏钱一千贯文数内，一百贯文与最先打倒刘知浣衙官李稠，四十三贯 文与十将张温，二十人各与钱四十二贯八百五十文。立功敕命便授郡府，亦缘同时 立功人数不少，所除刺史，难议偏颇。宜令逐月共支给正刺史料钱二百贯文数内， 十将张温一人每月与十贯文，余二十一人每月每人各分九贯文，仍起七月一日以后 支给。人与转官职，仍勘名衔，分析申奏，当与施行。”是月，知俊奔凤翔，同州 平。

七月乙丑，敕行宫将士阵殁者，咸令所在给槥椟，津置归乡里。战卒闻之悉感 涕。丙寅，命宰臣杨涉赴西都，以孟秋享太庙。改章善门为左、右银台门，其左、 右银台门却改为左、右兴善门。敕：“大内皇墙使诸门，素来未得严谨，将令整肃， 须示条章。宜令控鹤指挥，应于诸门各添差控鹤官两人，守帖把门。其诸司使并诸 司诸色人，并勒于左、右银台门外下马，不得将领行官一人辄入门里。其逐日诸道 奉进，客省使于千秋门外排当抗，勒控鹤官舁抬至内门前，准例令黄门殿直以下舁 进，辄不得令诸色一人到千秋门内。其兴善门仍令长官关锁，不用逐日开闭。”是 日，又敕：“皇墙大内，本尚深严，宫禁诸门，岂宜轻易。未当条制，交下因循， 苟出入之无常，且公私之不便。须加钤辖，用戒门闾。宜令宣徽院使等切准此处分。” 进封幽州节度使河间郡王刘守光为燕王。《通鉴》：七月癸酉，帝发陕州。乙亥， 至洛阳，寝疾。己丑夕，寝殿栋折。诘旦，召近臣诸王视栋折之迹，帝惨然曰： “几与卿等不相见。”君臣对泣久之。遂诏有司释放禁人，从八月朔日后减膳，进 素食，禁屠宰，避正殿，修佛事，以禳其咎。商州刺史李稠弃郡西奔，本州将吏以 都牙校李玫权知州事。

八月甲午，以秋稼将登，霖雨特甚，命宰臣以下祷于社稷诸祠。诏曰：“封岳 告功，前王重事；祭天肆觐，有国恆规。朕以眇身，恭临大宝，既功德未敷于天下， 而灾祥互降于城中。虑于告谢之仪，有缺斋虔之礼，爰修昭报，用契幽通。宜令中 书侍郎、平章事于兢往东岳祭拜祷祀讫闻奏。”又敕：“朕以干戈尚炽，华夏未宁， 宜循卑菲之言，用致雍熙之化。起八月一日，常朝不御金銮、崇勋两殿，只于便殿 听政。”辛亥，制诸郡如有阵殁将士，仰逐都安存家属，如有弟兄兒侄，便给与衣 粮充役。赠故山东道节度使留后王珏太保，赠故同州观察判官卢匪躬工部尚书。珏， 故河阳将，累以军功为郡守，主留事于襄阳，为小将王求所杀。匪躬尝为刘知俊判 官，知俊反，不偕行，为乱兵所害。敕：“建国之初，用兵未罢，诸道章表，皆系 军机，不欲滞留，用防缓急。其诸道所有军事申奏，宜令至右银台门委客省画时引 进。诸道公事，即依前四方馆准例收接。”司天台奏：“今月二十七日平明前，东 南丙上去山高三尺以来，老人星见，测在井宿十一度，其色光明阔大。”敕：“所 在长吏放杂差役，两税外不得妄有科配。自今后州县府镇，凡使命经过，若不执敕 文券，并不得妄差人驴及取索一物已上。又，今岁秋田，皆期大稔，仰所在切如条 流本分纳税及加耗外，勿令更有科索。切戒所由人更不得于乡村乞托扰人。”

闰八月，襄阳叛将李洪差小将进表，帝示以含宏，特赐敕书慰谕。又制：“左 冯背叛，元恶遁逃，如闻相济之徒，多是胁从之辈，若能回心向国，转祸全身，当 与加恩，必不问罪。仍令同、华、雍等州切加招谕，如能枭斩温韬，或以镇寨归化， 必加厚赏，仍奖官班，兼委本界招复人户，切加安存。”己卯，幸西苑观稼。

开平二年(908)二月，因去年冬天少雪，到今年春深农事才开始，很久没有及时下雨，又担心有灾祸疾病，太祖深切痛念百姓，于是令百官为百姓的愿望祭祀天地鬼神，掩埋暴露在外的尸骨，令附近各藩镇按古法禳灾求福，十来天后才下雨。太祖因为上党未收复，便商议前往抚慰巡察，顺道到西都洛阳参加郊外祭天的典礼。于是下令通告朝廷内外，定于三月一日离开东京，以宰臣韩建临时主持建昌宫事务，兵部侍郎姚洎为卤簿使，开封尹、博王朱友文为东京留守。

三月一日，太祖亲自率领六军，巡视泽州、潞州。这天清晨四时，御驾往西出发，宰臣和主要机关部门的官员随行，晚上到达中牟。颁发诏令：在去年六月以后，为王室而阵亡的昭义行营都将官兵，为追念他们的忠心赤胆，现在登录他们的姓名，下达给生前所属昭义军各部，令供养他们的妻子儿女，三年内由官府供给粮食赏赐。十日，以同州节度使刘知俊为潞州行营招讨使。十一日，宴请随驾群臣并慰劳刘知俊，赐给金带、战袍、宝剑、茶叶、药品。十三日，登上泽州东北角逍遥楼检阅车骑战马，旌旗兵甲漫山遍野。二十五日，招讨使刘知俊呈上奏章请太祖驾返东京，因为小州郡潮湿偏僻，不是圣驾久留之地。太祖看到奏章，准允他的请求。

四月六日，太祖离开泽州。七日，驾临怀州，宴请宰臣文武百官。十一日，到郑州。十二日，回到东京。二十五日，太祖到繁台视察庄稼。十四日，淮南吴贼侵扰潭州、岳州边界，想援助朗州，率领战舰一百多艘扬帆西上，停泊在鼎口。湖南马殷派水军都将黄王禹率大船拦击，贼寇们顺水逃走，追到鹿角镇。诏令以户部尚书辞官退休的裴迪又出任右仆射。裴迪敏于事而慎于言，懂政务管理，明筹划计算。太祖在夷门刚做节度使时，裴迪拜谒太祖，一见如故，于是任裴迪为从事。从此以后历三十年，将四镇的租赋、兵籍、仓库、官吏、狱讼、赏罚、经费、漕运交付给裴迪，事无巨细，全由他专管。太祖每次出征，即令裴迪留下主持军政事务，近二十多年，裴迪足不出梁城城门，很有辅佐赞助的方法才能。太祖受禅代帝那年，任裴迪为太卿，这时他年已七、八十岁，耳昏眼花，不能胜任朝见拜谒，于是请求退休，太祖准允他。二个月后又起用裴迪，作为众官之长。

五月七日，朝廷军队包围潞州将近二年，李进通危在旦夕，不待攻击，就会自动投降。这时太原李存勖用重金诱惑联合北方蕃族各部，将北方契丹境内丁壮全驱使南征决战，以救上党之急。蕃族部落，跃马扬刀，几路并进，在铜..扎寨，战旗堡垒接连不断。朝廷军队在潞州战败。十九日，诏令各州，去年有蝗虫下子的地方，因为去冬没有下雪，到今春天气又干燥和暖，将招致灾害，伤害禾稻。必须预防在今年秋天蝗虫再次毁坏庄稼，蝗虫幼蛹多在荒丘乱丛中，有蝗害的地方的长官必须各自划分地界，精心加以翦除扑灭，以绝祸根。

六月十二日，因气候干旱反常，担心政治上有缺失，于是下诏说：“近来百姓违法乱纪，法官又舞文弄墨，审判既不细加甄别考察，州镇又不加以检举监察，民风不善，官司频繁，因为这个原因，招致上天谴责。”于是判决流放囚徒并儆戒朝廷内外。十七日，..州、岐下前来侵犯，雍西的编籍民户苦于逃避之难，又怕残害禾稼，于是各自联合筑营自守。一个多月后，同州刘知俊率领部下兵卒击退..州、岐下的寇犯，攻袭到幕谷，大破敌军，俘虏斩杀数以千计，缴获他们的武器装备，宋文通只身逃脱。太祖颁发诏令说“：崇尚俭朴，自古就有所闻，排斥浮华，以期达到大道。但听说近来的贡奉，竞相追求奢华淫丽，有的奇巧而摇荡人心，有的雕饰而炫耀眼目，徒然损耗资财，浪费人力。以后凡各道进献贡物，不准用金银宝物装饰戈甲剑戟，至于马鞍马勒，不必涂上金箔或者雕龙刻凤。如有此等贡物，有关官员不准接受呈进。”二十三日，岳州被淮南吴人占据，太祖认为岳州为五岭、三湘水陆会合之地，货物运输商贾往来，无不经由此地，于是令荆湘湖南湖北出动水军合力征讨。王师汇集，淮南贼人毁坏房屋、焚烧城郭而逃。

秋七月五日，大暴雨，河堤泽地洪水泛滥，大害庄稼，太祖到右天武军河亭视察洪水。到高僧台检阅禁卫六军。二十四日，太祖从受禅称帝以来，思求贤哲，再次下令搜访笼络他们，以好的爵位相期，以特殊的荣誉相待，根据各自的才能，全让得以发挥。让贤士所在的地方长官，严密加以搜访，每得到一位贤人哲士，就登记姓名上报。如地位卑下不能自显的，有关官员应推荐引导他们；如任用后立有明显的功劳，再另加迁升。二十五日，以高明门外的繁台作为讲武台。繁台，在西汉梁孝王时，曾经在此吟歌赏乐，当时名叫吹台。打那以后有姓繁的人家住在旁边，乡人就以繁姓名台，时代绵延长远，就是官吏也随从乡间的称呼了。太祖经常登临远眺，检阅、训导车骑士卒，宰臣们于是上奏改名为讲武台。

八月十二日，诏令凡有暴露野外的尸骨，各派专人掩埋。两浙钱..上奏，请重新铸造各州的官印。二十五日夜，东方有大流星，光芒照亮地面，发出撕裂布帛的响声。广州上奏，有白龙出现，并画出图形献上。

九月八日，太原晋军南出阴地关，侵掠郡县，晋州、绛州虽有准备，但太祖担心各位将领掉以轻心，于是下诏议定亲自出巡，命有关部门做好准备。九日，御驾西行，宰臣、翰林学士、崇政院使、金吾仗及各机关部门主要官员都随行，其余文武百官都留在东京。十四日，到洛阳。太祖到文思殿接受朝拜，许、汝、孟、怀各州长官前来朝拜，泽州刺史刘重霸面陈破敌之策。十八日，到陕州驻驾，幽州大将康君绍等十人从蕃贼营寨前来投降，又有幽州骑兵将官高彦章等八十骑先前在并州，后到晋州军前投降。现在来到太祖所在地，太祖都赐给财物衣服，放回本道，以示怀柔。十九日，到达陈州，赐随从官员宴饮。二十日，延州贼军寇犯上平关，又有晋军攻打平阳，烽火羽书，昼夜不断。二十一日，六军统军牛存节、黄文靖各领部下将士赶赴太祖所在地。二十六日，晋军步兵、骑兵数万人进攻逼近晋州、绛州，十多天不能攻下，得悉朝廷大军来到，便自己焚烧营寨，到晚上逃走。

十月一日，太祖在陕州。两浙节度使上奏，在常州东州镇杀死淮南贼寇一万多人，缴获战船一百二十艘。十二日，到西都洛阳，上文思殿。十三日，宰臣百官在殿前侍候起居，于是召往殿内宴饮，按等级赐给地方特产。十九日，回到东京。二十一日，大明节，各道节度使刺史各进献鞍马、银器、绫帛为太祖祝寿，宰臣百官在相国寺设斋。二十四日，太祖上宣和殿，宴请宰臣文武百官。

十一月三日，上宣和殿，宴请宰臣文武百官，因为大驾还京的缘故。

开平三年(909)正月二日，奉旨迁移太庙四室神主到西都洛阳，太常仪仗鼓吹在前引导斋车，文武百官在开明门外奉送。七日，从东京出发，百官随行，到中牟县。八日，到郑州。九日，到汜水县。十日，到偃师县。十一日，用天子车驾六军仪仗迎入西都洛阳。当日，太祖上文明殿接受朝贺。诏令说：“近年以来，风俗未安，战事频繁，正月燃灯之俗，废除停止已久。今正逢开创大业，初建洛阳，时在孟春，务须宣泄阳气，应于正月十四、十五、十六日夜晚，打开街市门户，听任公家私人燃灯求福。”二十三日，太祖亲自祭享太庙。二十四日，在圜丘祭祀苍天上帝。当日，天降大雪盈尺，太祖登上祭坛时雪止云开。祭礼结束后登上五凤楼，宣布诏令大赦天下。

二月，诏令东都说：“自从升汴州为开封府、修建城邑作为首都以来，未扩大都城范围，有损国体。应将滑州的酸枣县、长垣县，郑州的中牟县、阳武县，宋州的襄邑县，曹州的戴邑县，许州的扶沟县、鄢陵县，陈州的太康县等九县，都割让隶属开封府，升为京城辖县。”

六月十六日，同州节度使刘知俊凭据同州反叛，太祖下诏削夺刘知俊现任官职爵位，又征调各路军队，令急速进讨。如果有敌军将士，心怀忠烈而识时务，贼内党徒，不愿胁从而知反正，能斩杀叛贼，擒获元凶，建立大功，就当给予厚赏。活捉得刘知俊者，赏钱一万贯文，授予忠武军节度使，并赐给庄园住宅各一所。如活捉得刘知浣者，赏钱一千贯文，授任刺史，有官位的超升三级，无官位者特授予兵部尚书。如活捉得刘知俊的骨肉亲人以及亲信大将或斩首级送京城朝廷的，按等级赏赐。十七日，太祖到达蒲州、陕州，文武百官到新安县奉迎。刘知俊的弟弟、直右保胜指挥使刘知浣从洛阳逃到潼关，右龙虎军十将张温以上二十二人在潼关活捉了刘知浣，送到太祖所在地。这月，刘知俊逃往凤翔，同州平定。

七月二日，诏令行营将士阵亡的，由所在地供给棺材，运回乡里。战士们听到后都感激流泪。三日，命宰臣杨涉赴西都洛阳，在孟秋时节祭享太庙。二十六日晚上，寝殿的栋梁突然折断，到天亮时，太祖召来近臣和各位王看栋梁折断的现场，太祖伤感地说：“差点与你们见不着面了。”君臣相对哭泣了很久。于是诏令有关部门释放囚禁的犯人，从八月一日起减少膳食，吃素，禁止屠宰牲畜，开正殿，诵念佛经，以禳除灾祸。

