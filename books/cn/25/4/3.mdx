

《旧五代史·隐帝纪上》

隐皇帝，讳承祐，高祖第二子也。母曰李太后，以唐长兴二年，岁在辛卯，三 月七日，生帝于鄴都之旧第。高祖镇太原，署节院使，累官至检校尚书右仆射。国 初，授左卫大将军、检校司空，迁大内都点检、检校太保。

乾祐元年正月二十七日，高祖崩，秘不发丧。二月辛巳，授特进、检校太尉、 同平章事，封周王。宣制毕，有顷，召文武百僚赴万岁殿内，降大行皇帝遗制，云： “周王承祐，可于柩前即皇帝位。服纪日月，一依旧制。”是日，内外发哀成服。 初，高祖欲改年号，中书门下进拟“乾和”二字，高祖改为乾祐，至是与御名相符。 甲申，群臣上表请听政，诏答不允，凡四上表，从之。丁亥，帝于万岁殿门东庑下 见群臣，尊母后为皇太后。己丑，徐州节度使王周卒。庚寅，以前晋州留后刘在明 为镇州留后、幽州马步军都部署，加检校太尉。是日，工部尚书龙敏卒。壬辰，右 卫大将军王景崇奏，于大散关大败蜀军，俘斩三千人。初，契丹犯京师，侯益、赵 赞皆受其命，节制岐、蒲，闻高祖入洛，颇怀反仄。朝廷移赞于京兆，侯益与赞皆 求援于蜀，蜀遣何建率军出大散关以应之。至是，景崇纠合岐、雍、邠、泾之师以 破之。癸巳，制“大赦天下，自乾祐元年二月十三日昧爽已前，所犯罪人，已结正 未结正、已发觉未发觉、常赦所不原者咸赦除之。中外文武臣僚并与加恩，马步将 士各赐优给。唐、晋两朝求访子孙，立为二王后”云。丙午，凤翔巡检使王景崇， 遣人送所获伪蜀将校军士四百三十八人至阙下，诏释之，仍各赐衣服。以兵部侍郎 张允为吏部侍郎，以工部侍郎司徒诩为礼部侍郎。丁未，以光禄卿李式为尚书右丞， 以礼部侍郎边归谠为刑部侍郎，以刑部侍郎卢价为兵部侍郎。

三月甲寅，帝始御广政殿，群臣起居。殿中少监胡崧上言：“请禁砍伐桑枣为 薪，城门所由，专加捉搦。”从之。丙辰，鄴都留守、太尉、中书令、临清王高行 周进封鄴王；北京留守、检校太尉、同平章事刘崇，领宋州节度使兼侍卫亲军马步 军都指挥使、检校太尉、同平章事史宏肇，并加检校太师、兼侍中；前邢州节度使 安叔千以太子太师致仕。戊午，以右谏议大夫于德辰为兵部侍郎。庚申，河中节度 使、检校太师、兼中书令李守贞加守太傅，进封鲁国公；襄州节度使、检校太师、 兼中书令、虢国公安审琦加守太保，进封齐国公；兗州节度使、检校太师、兼侍中、 岐国公符彦卿加兼中书令，进封魏国公；许州节度使兼侍卫亲军副都指挥使、检校 太尉、同平章事刘信加检校太师。壬戌，以宰臣窦贞固为山陵使，吏部侍郎段希尧 为副使，太常卿张昭为礼仪使，兵部侍郎卢价为卤簿使，御史中丞边蔚为仪仗使。 丙寅，以前凤翔节度使兼西南面兵马都部署、检校太师、兼侍中侯益为开封尹、加 兼中书令；《宋史·侯益传》：益率数十骑奔入朝，隐帝遣侍臣问益连结蜀军之由， 益对曰：“臣欲诱之出关，掩杀之耳。”隐帝笑之。益厚赂史宏肇辈，言王景崇之 横恣，诸权贵深庇护之，乃授以开封尹、兼中书令。西京留守、检校太师、平章事、 莒国公李从敏，夏州节度使、检校太师、同平章事李彝殷，并加兼侍中；青州节度 使、检校太尉、同平章事刘铢，郓州节度使、检校太尉、同平章事慕容彦超，并加 检校太师。诏改广晋府为大名府，晋昌军为承兴军。戊辰，灵州节度使、检校太师、 同平章事冯晖加兼侍中；河阳节度使武行德、沧州节度使王景、华州节度使侯章、 晋州节度使王晏，并依前检校太尉，加同平章事。庚午，泾州节度使史懿、潞州节 度使常思、同州节度使张彦威、延州节度使高允权，并依前检校太尉，加同平章事； 澶州节度使郭从义、邢州节度使薛怀让，并自检校太傅加检校太尉；以前奉国右厢 都指挥使王饶为鄜州留后。甲戌，以邠州节度使、检校太尉、同平章事王守恩为永 兴军节度使，加检校太师；以滑州节度使、检校太尉郭谨为邠州节度使；以前镇州 留后、检校太傅白再荣为滑州节度使，加检校太尉；以陕州节度使、检校太尉、同 平章事赵晖为凤翔节度使；以前河中节度使、检校太尉、同平章事白文珂为陕州节 度使。殿中监任延皓配流鄜州，坐为刘崇所奏故也。丙子，邓州节度使刘重进、相 州节度使王继宏、安州节度使杨信，并自检校太傅加检校太尉；以镇州留后兼幽州 一行马步军都部署、检校太傅刘在明为镇州节度使，加检校太师，部署如故；贝州 节度使、检校太傅李殷加检校太尉；定州节度使、检校太尉孙方简，府州节度使、 检校太傅折从阮，并加检校太师。丁丑，中书侍郎兼户部尚书、平章事李涛罢免， 勒归私第。时苏逢吉等在中书，枢密使杨邠、副枢密使郭威等，权势甚盛，中书每 有除授，多为邠等所抑。涛不平之，因上疏请出邠等，以籓镇授之，枢密之务，宜 委逢吉、禹珪。疏入，邠等知之，乃见太后泣诉其事，太后怒，涛由是获谴。先是， 中书厨釜鸣者数四，未几，涛罢免。西道诸州奏，河中李守贞谋叛，发兵据潼关。

夏四月辛巳，陕州兵马监押王玉奏，收复潼关。定州孙方简奏，三月二十七日， 契丹弃定州遁去。壬午，以枢密使杨邠为中书侍郎兼吏部尚书、平章事，使如故； 以副枢密使郭威为枢密使，加检校太尉；三司使王章加检校太尉、同平章事。郢州 刺史尹实奏，荆南起兵在境上，欲攻城。是日，以澶州节度使郭从义为永兴军一行 兵马都部署。时供奉官时知化、王益，自凤翔部署前永兴节度使赵赞部下牙兵赵思 绾等三百余人赴阙，三月二十四日，行次永兴，思绾等作乱，突入府城，据城以叛， 故命从义帅师以讨之。甲申，王景崇奏，赵思绾叛，见起兵攻讨。丁亥，幸道宫、 佛寺祷雨。戊子，东南面兵马都元帅、两浙节度使、检校太师、兼中书令、吴越国 王钱宏倧加诸道兵马都元帅，天策上将军、湖南节度使、检校太师、兼中书令、楚 王马希广加守中书令，以陕州节度使白文珂为河中府城下一行都部署。庚寅，宰臣 窦贞固、苏逢吉、苏禹珪并进封开国公。辛卯，削夺李守贞在身官爵。甲午，以翰 林学士承旨、户部侍郎王仁裕为户部尚书，以翰林学士、左散骑常侍张沆为工部尚 书，以翰林学士、中书舍人范质为户部侍郎，以枢密直学士、尚书比部员外郎王度 为祠部郎中，并依前充职。以侍卫步军都指挥使尚洪迁充西南面行营都虞候，以客 省使王峻为西南面行营兵马都监。戊戌，以宣徽南院使扈彦珂为左金吾上将军。庚 子，以左金吾大将军、充两街使、检校太傅刘承赟为徐州节度使。甲辰，以宣徽北 院使薛可言为右金吾上将军，以皇城使李晖为宣徽南院使。乙巳，定州节度使孙方 简奏，复入于本州。初，方简为狼山寨主，叛晋归契丹，及契丹降中渡之师，乃以 方简为定州节度使。契丹主死，永康王嗣位，即以蕃将耶律忠代之，移方简为云州 节度使，方简不受命，遂归狼山。高祖至阙，方简归款，复以中山命之。是岁三月 二十七日，契丹弃定州，隳城壁，焚室庐，尽驱人民入蕃，惟余空城瓦砾而已。至 是，方简自狼山回保定州。是月，河决原武县，河北诸州旱，徐州饿死民九百三十 有七。

五月己酉朔，国子监奏，《周礼》、《仪礼》、《公羊》、《穀梁》四经未有 印板，欲集学官考校雕造。从之。己未，回鹘遣使朝贡。丁卯，前翰林学士徐台符 自幽州逃归。乙亥，河决滑州鱼池。

六月戊寅朔，日有食之。庚辰，以内客省使王峻为宣徽北院使，依前永兴城下 兵马都监。以冀州牢城指挥使张廷翰为冀州刺史，时廷翰杀本州刺史何行通，自知 州事，故有是命。甲申，以皇弟右卫大将军勋为兴元节度使、检校太尉、同平章事， 丰州节度使郭勋加检校太师。辛卯，永兴兵马都部署郭从义奏，得王景崇报，有兵 自陇州来，欲投河中，追袭至鄜城。荆南节度使高从诲上表归命，从诲尝拒朝命， 至是方遣牙将刘扶诣阙请罪。丙申，镇州奏，节度使刘在明卒。戊戌。以河阳节度 使武行德为镇州节度使，以宣徽南院使李晖为河阳节度使，以相州节度使王继宏为 贝州节度使。壬寅，荆南高从诲入贡谢恩，释罪。丙午，以前永兴军节度使王守恩 为西京留守。是月，河北旱，青州蝗。

秋七月戊申朔，相州节度使王继宏杀节度判官张易，以讹言闻。是时，法尚深 刻，籓郡凡奏刑杀，不究其实，即顺其请，故当时从事鲜宾客之礼，重足一迹而事 之，犹不能免其祸焉。壬子，以工部侍郎李穀充西南面行营都转运使。乙卯，礼仪 使张昭上高祖庙尊号，献舞名并歌辞，舞曲请以“观德”为名，歌辞不录。丙辰， 以久旱，幸道宫、佛寺祷雨，是日大澍。开封言，阳武、雍丘、襄邑三县，蝗为瞿 鹆聚食，诏禁捕瞿鹆。庚申，枢密使郭威加同平章事。辛酉，沧州上言，自今 年七月后，幽州界投来人口凡五千一百四十七，北土饥故也。乙丑，以宣徽北院使 王峻为宣徽南院使，以内客省使吴虔裕为宣徽北院使。戊辰，以遂州节度使兼侍卫 亲军马军都指挥使李洪信为澶州节度使，以澶州节度使郭从义为永兴军节度使兼行 营都部署。庚午，故兵部尚书李怿赠尚书左仆射。镇州奏，准诏处斩节度副使张鹏 讫。鹏以一言之失，为鄴帅高行周所奏，故命诛之。乙亥，新授凤翔节度使赵晖奏， 与八作使王继涛领部下兵同赴凤翔。时王景崇拒命故也。

八月己卯，以华州节度使侯章为邠州节度使，以左金吾上将军扈彦珂为华州节 度使。壬午，命枢密使郭威赴河中府军前，诏河府、永兴、凤翔行营诸军，一禀威 节制。时李守贞、王景崇、赵思绾连衡作叛，朝廷虽命白文珂、常思攻讨河中，物 议以二帅非守贞之敌，中外忧之，及是命之降，人情大惬。癸巳，以奉国左厢都指 挥使、阆州防御使刘词为夔州节度使，充侍卫步军都指挥使兼河中行营都虞候；以 护圣左厢都指挥使、岳州防御使李洪义为遂州节度使，充侍卫马军都指挥使。乙未， 两浙节度使、检校太尉、兼侍中、吴越国王钱宏俶加检校太师、兼中书令、东南面 兵马都元帅。宏俶，故吴越王元瓘之子也。先是，其兄宏倧袭父位，寻为部下所废， 以宏俶代之，故特加是命焉。新授凤翔节度使赵晖奏，部署兵士赴凤翔城下。癸卯， 郭威奏，今月二十三日，大军已抵河府贼城；至二十六日，开长连堑毕，筑长连城 次。

九月戊申，侯益部曲王守筠自凤翔来奔，言益家属尽为王景崇所害。壬子，郭 威奏，破河府贼军于城下。甲寅，故夔州节度使兼侍卫步军都指挥使尚洪迁赠太尉。 乙丑，雪，书不时也。戊辰，凤翔都部署赵晖奏，大破川军于大散关，杀三千余人， 其余弃甲而遁。《隆平集》：药元福从赵晖进讨，兵众寡数倍，他将皆为却，元福 拥数百骑独出，令曰：“敢回头者斩。”众效死以战，遂有成功。壬申，郭威奏， 得郭从义报，今月十四日，凤翔王景崇兵士离本城，寻遣监军李彦从率兵袭至法门 寺西，杀戮二千余人。诏升河中府解县为解州。

冬十月丙子朔，山陵使窦贞固上大行皇帝陵名曰睿陵，从之。丁丑夕，岁星入 太微。戊寅，赵晖奏，破王景崇贼军于凤翔城下。甲申，吐番遣使献方物。丙戌， 右羽林将军张播停任，坐检田受请托也。丁亥，中书舍人张谊责授房州司户，兵部 郎中马承翰责授庆州司户，并员外置，所在驰驿发遣。先是，谊与承翰俱衔命于两 浙，睹其骄僭之失，形于讥诮，兼乘醉有轻肆之言，钱宏俶耻之，摭其过以奏之， 朝廷以方务怀柔，故有是命。甲辰，延州奏，夏州李彝殷先出兵临州境，欲应接李 守贞，今却抽退。

十一月甲寅，诛太子太傅李崧及其弟司封员外郎屿、国子博士鳷，夷其族，为 部曲诬告故也。诏曰：“稔恶图危，难逃天网；亏忠负义，必速神诛。李崧顷在前 朝，最居重位，略无裨益，遂至灭亡。及事契丹，又为亲密，士民俱愤，险佞可知。 先皇帝含垢掩瑕，推恩念旧，擢居一品，俾列三师。不谓潜有包藏，谋危社稷，散 差人使，潜结奸凶，俯近山陵，拟为叛乱。按其所告，咸已伏辜，宜正典章，用惩 奸逆。其李崧、李屿、李鳷一家骨肉，及同谋作乱人，并从极法”云。庚申，大行 皇帝灵驾进发。辛酉，荆南奏，节度使高从诲卒。壬申，葬高祖皇帝于睿陵。

十二月丁丑，荆南节度副使、检校太傅、行峡州刺史高保融起复，授荆南节度 使、检校太尉、同平章事、渤海郡侯。壬午，帝被衮冕御崇元殿，授六庙宝册，正 使宰臣苏禹珪，副使大府卿刘皞赴西京行礼。兗州奏，淮贼先于沂州界立栅，前月 十七日已归海州，为李守贞牵制也。《南唐书》：嗣主六年，李守贞遣从事硃元、 李平奉表来乞师，以润州李金全为西面行营招抚使，寿州刘彦贞为副；谏议大夫查 文徽为监军使，兵部侍郎魏岑为沿淮巡抚使。闻河中平，遽班师。又《李金全传》 云：出师沭阳，诸将锐于进取，金全独以为远不相及，乃止。庚寅，奉高祖神主于 西京太庙。淮南伪主李璟奉书于帝，云：“先因河府李守贞求援，又闻大国沿淮屯 军，当国亦于境上防备。昨闻大朝收军，当国寻已彻备，其商旅请依旧日通行。” 朝廷不报。辛卯，群臣上表，请以三月九日诞圣日为嘉庆节。从之。延州节度使高 允权奏，得都头李彦、李遇等告：“太子太师致仕刘景岩与乡军指挥使高志，结集 草寇，欲取腊辰窥图州城。寻请使臣与指挥使李勋，聊将兵士巡检侦逻，刘景岩果 出兵斗敌，时即杀败，其刘景岩寻获，斩之。”诏曰：“刘景岩年已衰暮，身处退 闲，曾无止足之心，辄肆苞藏之毒，结集徒党，窥伺籓垣。所赖上将输忠，三军协 力，尽除丑类，克殄渠魁。其刘景岩次男前德州刺史行琮已行极法，长男渭州刺史 行谦、孙男邢州马军指挥使崇勋特放。”是冬，多昏雾，日晏方解。

隐皇帝，讳名承祐，是高祖的第二子。母亲李太后，在后唐长兴二年(931)三月七日，在邺都的旧居生下隐帝。高祖镇守太原时，暂任他为节院使，历官至检校尚书右仆射。建国初，授予左卫大将军、检校司空爵位，迁任大内都点检、检校太保。

乾..元年(948)正月二十七日，高祖驾崩，隐秘未发布讣告。二月一日，授与特进、检校太尉、同平章事爵位，封为周王。宣读诏令完毕后，召文武百官到万岁殿内，传达初丧高祖的遗诏，说“：周王承..，可在灵柩前即皇帝位，服制和纪年，全依旧制。”当天，朝廷内外举哀服丧。当初，高祖想改年号，中书门下进上“乾和”二字，高祖改为“乾..”，现在年号与高祖所命名相符。四日，群臣上表请隐帝临朝听政，隐帝诏令不允，共上表四次，才听从。七日，隐帝在万岁殿大门东边廊庑下会见群臣，尊母后为皇太后。十二日，右卫大将军王景崇上奏，在大散关大败蜀军，俘虏斩杀三千人。当初，契丹侵犯京师，侯益、赵赞都接受契丹指令，统辖岐下、薄州。听到高祖进入洛阳后，他们深为不安。朝廷调赵赞到京兆，侯益与赵赞都向蜀人求援，蜀人派何建领军从大散关出兵以接应他们。现在王景崇聚合岐下、雍州、..州、泾州一带兵力打败了蜀军。

三月二十八日，中书侍郎兼户部尚书、平章事李涛被罢免，勒令还家。当时苏逢吉等人在中书省，枢密使杨..、副枢密使郭威等人，权势极盛，中书省每有任免，多被杨..等人压制。李涛不平，因而上书隐帝请求调杨..等人出京，授予藩镇官职，枢密使的职务，应交给苏逢吉、苏禹王圭。奏疏呈上后，被杨..等人知悉，于是求见太后哭诉此事，太后大怒，李涛因此遭遣。西道各州上奏，河中李守贞图谋反叛，出兵占据了潼关。

夏四月二日，陕州兵马监押王玉上奏，收复了潼关。定州孙方简上奏，三月二十七日，契丹人放弃定州逃走。三日，郢州刺史尹实上奏，荆南起兵到郢州边境，将攻城。这天，以澶州节度使郭从义为永兴军一行兵马都部署。当时供奉官时知化、王益，从凤翔部署、前永兴节度使赵赞部下牙兵赵思绾等三百多人前往京城，三月二十四日，开到永兴，赵思绾等人作乱，抢进府城，据城反叛，所以命令郭从义领兵讨伐他。二十六日，定州节度使孙方简上奏，回到本州。当初，孙方简为狼山寨主，背叛晋朝归顺契丹人，到契丹降伏了中渡的军队，便以孙方简为定州节度使。契丹国主死后，永康王即位，即以蕃将耶律忠接替孙方简，调孙方简任云州节度使，孙方简不接受调令，于是回到狼山。高祖到京城后，孙方简求和，高祖又命他节制中山。这年三月二十七日，契丹放弃定州，毁坏城墙，焚烧房舍，将居民全赶往蕃地，只剩下空城瓦砾而已。至此，孙方简从狼山回归守卫定州。本月，黄河冲决武原县堤防，河北各州干旱，徐州饿死九百三十七人。

五月一日，国子监上奏，《周礼》、《仪礼》、《公羊传》、《谷梁传》四种经书没有印板，想聚合专家考证校勘后雕板印刷。隐帝听从。十一日，回鹘派使者来朝贡。十九日，前翰林学士徐台符从幽州逃回。二十七日，黄河冲决了滑州的鱼池地区。

六月一日，日食。十四日，永兴兵马总部署郭从义上奏，得到王景崇报告，有部队从陇州开来，想投奔河中府，被追击直到..城。荆南节度使高从诲呈上降表归顺，高从诲曾抗拒朝命，至此才派牙将刘扶到京城请罪。二十五日，荆南高从诲进贡朝奉谢恩，被免罪。本月，河北干旱，青州发生蝗灾。

秋七月一日，相州节度使王继弘杀死节度判官张易，捏造罪名上报朝廷。这时，法律严酷，藩镇州郡凡上奏法办罪犯，朝廷不核查实情，就顺从下面的奏请，所以当时的幕僚们极少受到宾客的礼遇，小心翼翼地服侍主子，仍不能避免他们的祸害。八月，礼仪使张昭进上高祖庙号。九日，因久旱，隐帝到道观、佛寺祈祷下大雨。开封府说，阳武、雍丘、襄邑三县，蝗虫被瞿鸟鹆成群啄食，诏令禁捕瞿鸟鹆。十四日，沧州上报，从今年七月后，幽州境内前来投奔的人口共有五千一百四十七，因为幽州饥荒的缘故。二十三日，镇州上奏，依诏处斩节度副使张鹏。张鹏因一言之失，被邺都主帅高行周奏请，所以诏令诛杀他。二十八日，新任凤翔节度使赵晖上奏，与八作使王继涛领部下兵马一同奔赴凤翔，因为当时王景崇抗拒朝命的缘故。

八月六日，命枢密使郭威到河中府军前，诏令河东、永兴、凤翔行营各军，全受郭威的节制。这时李守贞、王景崇、赵思绾联合反叛，朝廷虽已令白文珂、常思攻讨河中，而舆论认为二帅非李守贞的对手，朝廷内外为此担忧，到任命郭威的诏令发布后，人心大快。

九月三日，侯益的部下王守筠从凤翔前来投奔，说侯益的家属全被王景崇杀害。七日，郭威上奏，在河府城下打败贼军。二十日，天下雪。二十三日，凤翔总部署赵晖上奏，在大散关大败川军，杀死三千多人，其余弃甲而逃。二十七日，郭威上奏，得到郭从义报告，本月十四日，凤翔王景崇士兵离开本城，旋即派监军李彦从领兵追击到法门寺以西，杀死二千多人。

冬十月三日，赵晖上奏，在凤翔城下打败王景崇贼军。十二日，中书舍人张谊贬任房州司户，兵部郎中马承翰贬任庆州司户，均为员外职，由所在地驿使遣送。此前，张谊与马承翰均出使两浙，目睹那里骄横僭越的过失，予以讥讽，又乘醉有轻慢的话，钱弘亻叔因以为耻，摘取他们的过错上奏，朝廷正在怀柔两浙，所以有对张、马二人的贬任。二十九日，延州上奏，夏州李彝殷先出兵临近延州边境，想接应李守贞，现在撤回去了。

十一月九日，诛杀太子太傅李崧以及他的弟弟司封员外郎李屿、国子博士李山义，夷灭了他们的家族，因为被部下诬告的缘故。十五日，高祖灵车出发。二十七日，葬高祖于睿陵。

十二月八日，隐帝身披衮袍冠冕上崇元殿，授六庙宝册，正使宰臣苏禹王圭及副使、大府卿刘白皋赴西京行礼。兖州上奏，淮南贼人先在沂州边界建立营垒，上月十七日已回海州，是因为受李守贞的牵制。十六日，奉高祖神主牌位到西京的太庙。南唐伪国主李王景写信给隐帝，说“：前因河府李守贞求援，又听到贵国沿淮河屯驻军队，我国也在边境上设防。昨日听说贵国已经收兵，我国已旋即撤防，希望商贾游人依旧往来通行。”朝廷没有答复。十七日，群臣上表，请求以三月九日隐帝生日为嘉庆节，隐帝应准。

