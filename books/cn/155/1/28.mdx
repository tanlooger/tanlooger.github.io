---
---
---
title: 雨中游天竺靈感觀音院
---



雨中游天竺靈感觀音院[1]


蠶欲老，麥半黄，前山後山雨浪浪。農夫輟耒女廢筐，白衣仙人在高堂[2]。

[1]熙寧五年（1072）作。

[2]〔白衣仙人〕指觀音像。後兩句説：當此蠶老、麥黄之際，偏遭淫雨，農蠶之事不得不停，而官僚們却深居高堂，毫不關心。

【評箋】　汪師韓《蘇詩選評箋釋》卷一：“如古謡諺，精悍遒古，刺當事不恤民也。”[紀批（卷七）：“刺當事之不恤民也，妙於不盡其詞。”“似諺似謡，盎然古趣。”承汪説稍加發揮。]