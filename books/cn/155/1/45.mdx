---
---
---
title: 席上代人贈别三首
---




悽音怨亂不成歌，縱使重來奈老何！淚眼無窮似梅雨[1]，一番匀了一番多。

天上麒麟豈混塵[2]，籠中翡翠不由身。那知昨夜香閨裏，更有偷啼暗别人。

蓮子擘開須見憶[3]，楸枰著盡更無期。破衫却有重逢日，一飯何曾忘却時。

[1]〔梅雨〕我國江淮一帶，初夏時陰雨連旬，因時值梅子黄熟，故名。

[2]〔天上麒麟〕《南史·徐陵傳》：“徐陵母臧氏，嘗夢五色雲化爲鳳，集左肩上，已而誕陵。年數歲，家人攜以候沙門釋寶誌，寶誌摩其頂曰：‘天上石麒麟也。’”

[3]本篇用古樂府民歌諧聲雙關的手法。惟古樂府常用上下兩句，以下句釋上句，如《子夜歌》：“霧露隱芙蓉，見蓮（諧‘憐’）不分明”，“明燈照空局，悠然未有期（諧‘棋’）”等；蘇軾此詩一句中包括謎面和謎底：首句即因蓮心稱薏諧“憶”字（一本作“臆”），次句楸枰爲棋盤，以無棋諧無“期”，第三、四句分别以縫諧“逢”，以匙諧“時”。參看《韻語陽秋》卷四：“古辭云：‘藁砧今何在，山上復有山。何當大刀頭，破鏡飛上天。’藁砧，砆也，謂夫也。山上有山，出也。大刀頭，刀上鐶也。破鏡，言半月當還也。此詩格非當時有釋之者，後人豈能曉哉？古辭又云：‘圍棋燒敗襖，着子故衣然。’……是皆以下句釋上句，與藁砧異矣。《樂府解題》以此格爲風人詩，取陳詩以觀民風，示不顯言之意”，至蘇軾此詩，“是文與釋并見於一句中，與風人詩又小異矣。”但紀批（卷九）却斥之爲“卑俗”。實不失爲一格，未可厚非。