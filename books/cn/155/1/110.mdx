---
---
---
title: 洗兒戲作
---



洗兒戲作[1]


人皆養子望聰明，我被聰明誤一生。惟願孩兒愚且魯，無災無難到公卿。

[1]元豐六年（1083）九月二十七日蘇軾第四子遯生（朝雲所生），小名幹兒，詩作於滿月時。孟元老《東京夢華録·育子》：“至滿月大展洗兒會，親賓盛集。浴兒畢，落胎髮，遍謝座客，致宴享焉。”

【評箋】　查慎行《補注東坡編年詩》卷二二：“詩中有玩世疾俗之意，當是生幹兒時所作。”紀批（卷二二）：“此種豈可入集。”