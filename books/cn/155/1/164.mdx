---
---
---
title: 縱　筆
---



縱　筆[1]


白頭蕭散滿霜風，小閣藤牀寄病容。報道先生春睡美，道人輕打五更鐘[2]。

[1]紹聖四年（1097）作。曾季貍《艇齋詩話》：“東坡海外上梁文口號云：‘爲報先生春睡美，道人輕打五更鐘。’章子厚見之，遂再貶儋耳（今海南島儋州市，宋時爲昌化軍，又改名南寧軍），以爲安穩，故再遷也。”自《十月二日初到惠州》至本篇，皆作于惠州。

[2]蘇軾《僕年三十九在潤州道上過除夜作此詩，又二十年在惠州追録之以付過二首》其一：“寺官官小未朝參，紅日半窗春睡酣。爲報鄰鷄莫驚覺，更容殘夢到江南。”與此詩同一構思。

【評箋】　紀批（卷四〇）：“此詩無所譏諷，竟亦賈禍，蓋失意之人作曠達語，正是極牢騷耳。”