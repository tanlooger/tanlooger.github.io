---
---
---
title: 唐道人言：天目山上俯視雷雨，每大雷電，但聞雲中如嬰兒聲，殊不聞雷震也
---



唐道人言：天目山上俯視雷雨，每大雷電，但聞雲中如嬰兒聲，殊不聞雷震也[1]


已外浮名更外身，區區雷電若爲神？山頭只作嬰兒看，無限人間失箸人[2]。

[1]唐道人，字子霞，曾作《天目山真境録》。

[2]〔無限句〕《三國志·蜀志·先主傳》：曹操“從容謂先主曰：‘今天下英雄，惟使君與操耳。本初之徒，不足數也。’先主方食，失匕箸”。此詩意謂置身度外，雷神亦不足道；嚇倒世人者，實不過嬰兒之聲。