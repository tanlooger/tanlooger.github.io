---
---
---
title: 金山夢中作
---



金山夢中作[1]


江東賈客木棉裘[2]，會散金山月滿樓。夜半潮來風又熟[3]，臥吹簫管到揚州。

[1]元豐七年（1084）作。

[2]〔江東句〕《溪詩話》卷六：此詩“集中題云《夢中作》。蓋坡嘗衣此，坐客誤云：‘木棉襖俗。’飲散乃出此詩，且云：‘雖欲俗不可得也。’坐客大慚”。當時士大夫以皮裘爲常服，故以木棉裘爲俗。此句自指，謂自己的衣着像商人一般。

[3]〔風熟〕紀批（卷二四）：“今海舶有‘風熟’之語。蓋風之初作，轉移不定，過一日不轉，則方向定，謂之‘風熟’。”

【評箋】　紀批（卷二四）：“此有感而託之夢作耳。一氣渾成，自然神到。”

《宋詩精華録》卷二：“公與蔡忠惠（蔡襄）、歐陽文忠（歐陽修）皆有夢中作，詩境皆奇。”