---
---
---
title: 望海樓晚景五絶（選三）
---




望海樓晚景五絶[1]（選三）



海上濤頭一線來，樓前指顧雪成堆。從今潮上君須上，更看銀山二十回[2]。

横風吹雨入樓斜，壯觀應須好句誇。雨過潮平江海碧，電光時掣紫金蛇。

青山斷處塔層層，隔岸人家唤欲譍。江上秋風晚來急，爲傳鐘鼓到西興[3]。

[1]原共五首，選第一、二、三首。熙寧五年（1072）在試院作。蘇軾《答范夢得書》：“某旬日來，被差本州監試，得閒二十餘日，在中和堂望海樓閒坐，漸覺快適，有詩數首寄去，以發一笑。”望海樓，在西湖南鳳凰山腰，能觀錢塘江潮。

[2]〔二十〕一本作“十二”。

[3]〔西興〕在錢塘江南，今杭州市對岸，属杭州市滨江区。