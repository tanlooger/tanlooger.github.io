---
---
---
title: 贈劉景文
---



贈劉景文[1]


荷盡已無擎雨蓋，菊殘猶有傲霜枝。一年好景君須記：正是橙黄橘緑時[2]。

[1]元祐五年（1090）作。劉景文，見前首詩注。

[2]〔正是〕一作“最是”。

【評箋】　《苕溪漁隱叢話·後集》卷十：“‘天街小雨潤如酥，草色遥看近却無。最是一年春好處，絶勝煙柳滿皇都。’此退之早春詩也（按，《早春呈水部張十八員外二首》其一）；‘荷盡已無擎雨蓋……’此子瞻初冬詩也。二詩意思頗同而詞殊，皆曲盡其妙。”

《蘇詩選評箋釋》卷五：“淺語遥情。”