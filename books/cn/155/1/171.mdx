---
---
---
title: 被酒獨行，徧至子雲、威、徽、先覺四黎之舍三首（選二）
---




被酒獨行，徧至子雲、威、徽、先覺四黎之舍三首[1]（選二）



半醒半醉問諸黎[2]，竹刺藤梢步步迷。但尋牛矢覓歸路[3]，家在牛欄西復西。

總角黎家三四童[4]，口吹葱葉送迎翁。莫作天涯萬里意，谿邊自有舞雩風[5]。

[1]原共三首，選第一、二首。元符二年（1099）作。

[2]〔諸黎〕即指子雲、威、徽、先覺四位黎姓友人。

[3]〔牛矢〕牛糞。紀批（卷四二）：“牛矢字俚甚。”王文誥《蘇文忠公詩編注集成》卷四二駁云：“此儋州記事詩之絶佳者，要知公當此時必無‘令嚴鐘鼓三更月’（蘇軾《次韻穆父尚書侍祠郊丘，瞻望天光，退而相慶引滿醉吟》詩句）之句也。曉嵐不取此詩，其意與不喜‘鴨與猪’、‘命如鷄’等句相似，皆囿於偏見，不能自廣耳。《左傳·文公十八年》‘埋之馬矢之中’，《史記·廉頗傳》‘一飯三遺失’，凡此類古人皆據事直書，未嘗以‘矢’字爲穢，代之以文言也。記事詩與史傳等，當據事直書處，正復以他字替代不得。”所駁甚是。

[4]〔總角〕古代兒童髮式，左右兩邊各扎一小髻，略如今之小辮而短。

[5]〔舞雩〕《論語·先進》記曾點以“浴乎沂，風乎舞雩，咏而歸”爲志向。舞雩，古代祭天求雨之處（祭雨時因有樂舞，故名）。