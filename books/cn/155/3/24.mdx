---
---
---
title: 記游松風亭
---



記游松風亭[1]


余嘗寓居惠州嘉祐寺，縱步松風亭下。足力疲乏，思欲就林止息。望亭宇尚在木末，意謂是如何得到？良久，忽曰：“此間有甚麽歇不得處？”由是如掛鈎之魚，忽得解脱。若人悟此，雖兵陣相接，鼓聲如雷霆，進則死敵，退則死法，當甚麽時也不妨熟歇[2]。

[1]録自《東坡志林》卷一。又見《東坡題跋》卷六，文字稍異。紹聖元年（1094）作，時蘇軾貶居惠州。

[2]〔甚麽時〕這時。一作“恁麽時”。〔熟歇〕好好歇息一番。