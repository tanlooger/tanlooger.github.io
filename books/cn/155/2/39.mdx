---
---
---
title: 漁家傲
---




金陵賞心亭送王勝之龍圖。王守金陵，視事一日，移南郡。

金陵賞心亭送王勝之龍圖。王守金陵，視事一日，移南郡。[1]



千古龍蟠并虎踞[2]，從公一弔興亡處[3]。渺渺斜風吹細雨。芳草渡，江南父老留公住。　　公駕風車淩彩霧，紅鸞驂乘青鸞馭[4]。却訝此洲名白鷺[5]。非吾侣，翩然欲下還飛去。

[1]元豐七年（1084）八月作。賞心亭，《景定建康志》卷二二：“賞心亭：在（城西）下水門之城上，下臨秦淮，盡觀覽之勝。”王勝之，名益柔，歷官龍圖閣直學士，故稱龍圖。見前《同王勝之游蔣山》詩注。

[2]〔龍蟠虎踞〕諸葛亮論金陵形勢之語，見前《同王勝之游蔣山》詩注。

[3]〔興亡〕指六朝的興衰。

[4]〔公駕二句〕以駕車淩雲、鸞鳳驂乘等神話故事，喻王將離金陵他去。

[5]〔白鷺洲〕在南京西南長江之中。

【附録】

趙德麟《侯鯖録》卷八：“東坡自黄移汝，過金陵，見舒王（王安石）。適陳和叔作守，多同飲會。一日，游蔣山，和叔被召將行。舒王顧江山曰：‘子瞻可作歌。’坡醉中書‘千古龍蟠并虎踞……’。和叔到任數日而去。舒王笑曰：‘白鷺者，得無意乎？’”