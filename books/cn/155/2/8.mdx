---
---
---
title: 南鄉子
---




送述古

送述古[1]





回首亂山横，不見居人祇見城[2]。誰似臨平山上塔[3]，亭亭，迎客西來送客行。　　歸路晚風清，一枕初寒夢不成。今夜殘燈斜照處，熒熒，秋雨晴時淚不晴。

[1]熙寧七年（1074）七月，蘇軾送陳襄至臨平（今杭州東北），舟中相别，詞即作於此時。

[2]〔不見句〕歐陽詹《初發太原，途中寄太原所思》：“高城已不見，況復城中人”，謂城、人皆不見，此謂見城不見人，稍作曲折。

[3]〔臨平山上塔〕蘇軾《次韻杭人裴惟甫》：“餘杭門外葉飛秋，尚記居人挽去舟。一别臨平山上塔，五年雲夢澤南州（即黄州）。”臨平塔時爲送别的標誌。