---
---
---
title: 江城子
---




東武雪中送客

東武雪中送客[1]





相從不覺又初寒。對樽前，惜流年。風緊離亭，冰結淚珠圓。雪意留君君不住，從此去，少清歡。　　轉頭山上轉頭看[2]。路漫漫，玉花翻。雲海光寬[3]，何處是超然[4]？知道故人相念否，攜翠袖，倚朱欄。

[1]熙寧九年（1076）冬作。東武，密州。據《東坡紀年録》，客指章傳，字傳道，閩人。蘇軾在密州時，與章唱和，有《游盧山次韻章傳道》、《次韻章傳道喜雨》等詩。

[2]〔轉頭山〕在諸城縣南。

[3]〔雲海〕一作“銀海”。前選《雪後書北臺壁》有“光摇銀海眩生花”句，作“銀海”亦有據。

[4]〔超然〕超然臺。