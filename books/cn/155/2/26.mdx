---
---
---
title: 定風波
---




三月七日，沙湖道中遇雨，雨具先去，同行皆狼狽，余獨不覺。已而遂晴，故作此。

三月七日，沙湖道中遇雨，雨具先去，同行皆狼狽，余獨不覺。已而遂晴，故作此。[1]



莫聽穿林打葉聲，何妨吟嘯且徐行。竹杖芒鞋輕勝馬[2]，誰怕？一蓑煙雨任平生[3]。　　料峭春風吹酒醒，微冷，山頭斜照却相迎。回首向來蕭瑟處[4]，歸去，也無風雨也無晴[5]。

[1]元豐五年（1082）作。沙湖，在黄岡東南三十里。

[2]〔芒鞋〕草鞋。

[3]〔一蓑句〕迎着滿身煙雨行走，乃平生經慣，任其自然。一蓑，猶“一身”，蓑，名詞作量詞用，如朱熹《水口行舟》：“昨夜扁舟雨一蓑，滿江風浪夜如何？”一作“一莎”，則作“一川”解。

[4]〔蕭瑟處〕指遇雨之處。蕭瑟，風雨聲。

[5]〔也無句〕詞從雨寫到晴，雨既不怕，晴亦不喜，均不介意，以表示心境的恬淡。蘇軾在海南島所作《獨覺》詩亦有“回首向來蕭瑟處，也無風雨也無晴”句。

【評箋】　鄭文焯《手批東坡樂府》：“此足徵是翁坦蕩之懷，任天而動。琢句亦瘦逸，能道眼前景。以曲筆直寫胸臆，倚聲能事盡之矣。”