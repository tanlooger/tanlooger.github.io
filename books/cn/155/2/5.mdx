---
---
---
title: 醉落魄
---




離京口作

離京口作[1]





輕雲微月，二更酒醒船初發。孤城回望蒼煙合，記得歌時，不記歸時節[2]。　　巾偏扇墜藤床滑，覺來幽夢無人説。此生飄蕩何時歇？家在西南，長作東南别[3]。

[1]熙寧七年（1074）作。

[2]〔不記句〕李白《魯中都東樓醉起作》：“昨日東樓醉，還應倒接。阿誰扶上馬？不省下樓時。”晏幾道《蝶戀花》起句亦云：“醉别西樓醒不記。”蘇詞構思與此相類。

[3]〔家在二句〕蘇軾故鄉在四川，却在杭州做官，由西南而東南，此爲一别；在東南三、四年（自熙寧三年至今）中，又常因事離杭去外地，此又别中有别。