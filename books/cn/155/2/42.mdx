---
---
---
title: 如夢令二首
---



如夢令二首[1]


爲向東坡傳語[2]，人在玉堂深處[3]。别後有誰來？雪壓小橋無路。歸去，歸去，江上一犂春雨[4]。

[1]一本題下有注云：“寄黄州楊使君二首，公時在翰苑。”約作於元祐二年至三年間（1087～1088），時蘇軾官翰林學士、知制誥兼侍讀學士。

[2]此首一本有題作《有寄》。《永樂大典》卷一萬四千三百八十一，此首誤作張先詞。

[3]〔玉堂〕翰林院。

[4]〔一犂春雨〕謂雨量適中，恰宜犂地春耕。俞成《螢雪叢説》卷上《詩隨景物下語》條：“杜詩‘丹霞一縷輕’，《漁父詞》‘繭縷一鈎輕’，胡少汲詩‘隋堤煙雨一帆輕’。至若騷人于漁父則曰‘一簔煙雨’，于農夫則曰‘一犂春雨’，于舟子則曰‘一篙春水’，皆曲盡形容之妙也。”

手種堂前桃李[5]，無限緑陰青子。簾外百舌兒，驚起五更春睡。居士，居士，莫忘小橋流水[6]。

[5]此首一本有題作《春思》。堂，指東坡雪堂。

[6]此首前四句回憶居住雪堂時的生活情景；結兩句自呼其號，表示眷戀黄州之情，并照應寄贈題意。