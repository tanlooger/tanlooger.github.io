---
---
---
title: 肉蒲团 - 李渔
---


```
　卷一：觉后禅-春
　　第一回 止淫风借淫事说法 谈色事就色欲开端
　　第二回 老头陀空张皮布袋 小居士受坐肉蒲团
　　第三回 道学翁错配风流婿 端庄女情移薄情郎
　　第四回 宿荒郊客心悲寂寞 消长夜贼口说风情
　　第五回 选手姿严造名花册 狗情面宽收雪鬓娘
　卷二：觉后禅-夏
　　第六回 饰短才漫夸长技 现小物贻笑大方
　　第七回 怨生成抚阳痛哭 思改正屈膝哀求
　　第八回 三月苦藏修良朋刮目 一番乔卖弄美妇倾心
　　第九回 擅奇淫偏持大礼 分馀乐反占先筹
　　第十回 聆先声而知劲敌 留余地以养真才
　卷三：觉后禅-秋
　　第十一回 穿窬豪杰浪挥金 露水夫妻成结发
　　第十二回 补磕头方成好事 因吃醋反结同心
　　第十三回 破釜焚舟除隐恨 卧薪尝胆复奸仇
　　第十四回 闭户说欢娱隔墙有耳 禁人观沐浴此地无银
　　第十五回 同盟义让通宵乐 姊妹平分一夜欢
　卷四：觉后禅-冬
　　第十六回 真好事半路遭魔 活春宫连箱被劫
　　第十七回 得便宜因人瞒己 遭涂毒为己骄人
　　第十八回 妻子落风尘明偿积欠 兄弟争窈窕暗索前逋
　　第十九回 孽贯已盈两处香闺齐出丑 禅机将发诸般美色尽成空
　　第二十回 布袋皮宽色鬼奸雄齐摄入 旃檀路阔冤家债主任相逢
```


繁体：
https://www.donglishuzhai.net/books/105.html

肉蒲團

叙

壺天，尺地耳，此中日月別具晶瑩。前人握金烏、持玉杵，痛世人之漆漆黑黑也，于是借三藏西游事，洪敷汪衍，筆筆丹砂，言言石髓，世人蓬蓬詡詡，謂此小說奇品，讀至鬧天赫地，弄鬼屠妖，筋斗騰四天之下，金箍撞百怪之顱，便眝目凝神，掀髯咋舌：世間有此孫悟空，神通滑溜，一至于此！

余從旁睨之，合掌嘆息曰：佛！佛！錯認了也！唐僧那得真經？即此便是迦葉撰文，曇花密諦，熟讀《西遊》，何必再誦《參同契》也？

乃今情隱先生，通身具眼，百孔飛香，取日膏月汁，燒成五采；于萬卷破爛之餘，自躍自舞。一日，拍案大叫，以爲糟粕原屬神奇，迷川即是寶筏，不必頭上加頭、屋尖添屋。一笑千金，便是三乘七寶；香閨繡闥，可仝慈室慧門。踰垣即能飛錫，穿穴自會乘杯。睚眦不忌，確確真如不二；請謝勿見，的的般若無訛。於是捉筆鏤空，呼蜃布架，寫而爲《肉蒲團》。施、羅大不得於有生之事，發揮之以盜；情隱大有得于無生之理，抒寫之以賊。鐵圍高迥，崖船無渡，關鏁重重，何處通霄一綫？不是饑鷹將兔、餓虎擒羊手，那得見金烏東耀、玉杵西輝？其夜未央，却被此賊劈個天明地朗。且崐崙爲諸山之祖，賽之則更上之，孤峰寂寂，可投得在皮布袋否也？

余則進一偈曰：「衆賊自竊家寶，孤峰撞碎崑崙。今日雙丸照破，方知賊是家親。」

噫！讀此書者，猶作《西遊》小說觀，却又是行者騰空，相去八萬四千里之外矣。

丁酉夏五之望卥陵如如居士敬題


青心閣梓本《肉蒲團序》
多情書肆青心閣主人者，携這本而來乞譯。其意蓋欲梓之，以使普天下好色之人，大悟奸淫必報之明彰，止棄妻妾而鑽穴隙、舍舊而求新之事情也！噫！夫男子不走邪路，則女子亦從而重節操，自然夫婦和諧，而齊家治國之妙訓、而二南之化亦不外是矣！主人又恐世間正正方方之君子，畏爲淫邪誕妄、勸人宣淫之書，不敢買而讀。嗚呼！是亦何等多情也哉！予嘗讀一校本之評曰：「吾知書成之後，普天之下無一人不買，無一人不讀，所不買不讀者，惟道學先生耳。然而真道學先生未有不買不讀者，獨有一種假道學先生，要以方正欺人，不敢買去讀耳。抑又有說：彼雖不敢自買，未必不倩人代買，雖不敢明讀，未必不背人私讀耳！」是乃做這部小說者之語，而爲多情書肆之最可尸祝尊奉之說，遂書而与之。

寶永乙酉桂秋儔翠樓主人撰於五里霧中人家


青心閣刊本《跋》

野史稗官皆寓言，而要不過勸懲世間子弟之婆心也。其既曰「寓」，則自徒爲攤繁小忠節義而倦眼引勝之事業，不如布列風流諧謔之話，而看者皆津津有味之時，忽下針砭點化之語，以醒心耳之勝也。益偎說多無而未有如此書之妙至窮極處者。今夫此書一出，天下無愁人，其洛陽紙價，奚止騰百倍哉！

柳花亭潯叟題