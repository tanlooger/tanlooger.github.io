---
---
---
title: 五　貴族養賢
---




平民學者逐步得勢，貴族階級對他們亦禮逐加敬禮。於是從國君養賢進一步到公子養賢。從另一面看，此仍屬貴族階級之奢僭，所以自趨滅亡之路也。

國君養賢始如魏文侯、魯繆公，而大盛於齊威、宣王時之稷下。如齊宣王之於王鬥、顏斶、燕易王之讓位於子之，秦昭王之跪見張祿先生，燕昭王之築黃金台師事郭隗，皆當時國王下士之極好榜樣。

公子養賢，以孟嘗，平原，信陵，春申四人為著。

孟嘗君尤開風氣之先。其父靖郭君為齊威王弟，父子為齊威、宣、湣三朝相。孟嘗又相秦昭王、魏哀王，封於薛，稱薛侯，中立。卽自為獨立國。其聲勢地位如此，然孟嘗君卻極端下士。其意殆欲效魏文侯、田太公。

惟四公子門下，貞士少，偽士多。所謂「偽」者，謂其不夠尊養之資格。只見遊仕氣焰之高張，而不見他們的真貢獻。

四公子惟平原得賢最多。如趙奢、虞卿、公孫龍之類，是也。信陵君之有侯嬴、朱亥、毛公、薛公，已不如平原矣。孟嘗則雞鳴狗盜之雄，僅一馮諼，亦縱橫策士耳。春申門下最平淡，惟「珠履三千」而已。此非當時之無士，四公子爭以養士為名高，或則別有懷抱，如孟嘗、春申。動稱「門下食客三千人」，何來有如許士？偽濫雜進，則真士不至。即如魯仲連，如天外游龍，豈四君子所能致耶？然仲連以一遊士，立談之頃，能挽回秦、趙交爭國際向背之大計，此等氣魄意境，後代社會殊不易見。亦正因在士氣高張之時代下，故得成此偉績耳。