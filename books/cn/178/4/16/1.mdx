---
---
---
title: 一　南朝帝系及年歷
---




（一）宋



宋八帝，六十年。凡四世，六十六男。骨肉相殘，無一壽考令終者。

（二）齊



齊七帝，二十四年。人物歷運，於南朝為最下。

（三）梁



梁四帝，五十六年。

（四）陳



陳五帝，三十三年。

前後凡一百七十年，為南朝。

在此時期中，北方中國亦臻統一，為北朝。

以五胡與東晉相比，五胡不如東晉。以南朝與北朝相比，北朝勝於南朝。

晉室東遷，衣冠盛族相率渡江，其留北者力量薄弱，不足以轉世運，而諸胡受漢化之薰陶尚淺，故其時南勝於北。南渡人物，皆魏、晉淸流，自身本多缺點，否則不致於南渡。歷久彌彰，逐次消沉，故南朝世運不如東晉。

漢族留北者，在當時皆以門第稍次，不足當「淸流雅望」之目。否則亦追隨南渡矣。然正惟如此，猶能保守幾許漢族較有價值之真文化，即名教反動以前兩漢思想。在魏晉淸流視之，則為落伍趕不上時代潮流也。經動亂艱苦之磨勵，而精神轉新轉健。諸胡亦受漢化較久較熟，能與北方士大夫合作，政治教化皆漸上軌道，故北朝世運勝於五胡。

南北相較，北進而南退，南朝終併於北。