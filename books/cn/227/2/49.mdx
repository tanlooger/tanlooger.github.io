---
---
---
title: 接疏
---




抱朴子曰：以英逸而遭大明，则桑荫未移，而金兰之协已固矣；以长才而遇深识，则不待历试，而相知之情已审矣。飘乎犹起鸿之乘劲风，翩乎若胜鳞之蹑惊云也。若以沈抑而可忽乎，则姜公不用於周矣；若以疏贱而可距乎，则毛生不贵乎赵矣；若积素行乃托政，则甯戚不显於齐矣；若贵宿名而委任，则陈韩不录於汉矣。明者举大略细，不忮不求，故能取威定功，成天平地，岂肯称薪而爨，数粒乃炊，并瑕弃譬，披毛索厌黑哉!