---
---
---
title: 886.许逵
---



【原文】

许逵，河南固始人。令乐陵，期月，令行禁止。时流贼势炽，逵预筑城浚隍，贫富均役，［边批：要紧。］逾月而成。又使民各筑墙，高过屋檐，仍开墙窦如圭，仅可容一人。家令一壮丁执刀，俟于窦内，其余人皆入队伍，令曰：“守吾号令，视吾旗鼓，违者从军法。，”又设伏巷中，洞开城门。未几，贼果至。火无所施，兵无所加；旗举伏发，尽擒斩之，愚谓，近城要地，皆当仿此立墙，可使寇不临城矣。