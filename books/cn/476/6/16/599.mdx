---
---
---
title: 599.鲍叔牙
---



【原文】

公子纠走鲁，公子小白奔莒。既而国杀无知，未有君。公子纠与公子小白皆归，俱至，争先入。管仲扞弓射公子小白，中钩；鲍叔御，公子小白僵，管仲以为小白死，告公子纠曰：“安之，公子小白已死矣！”鲍叔因疾驱先入，故公子小白得以为君。鲍叔之智，应射而令公子僵也，其智若镞矢也。

〖述评〗

王守仁以疏救戴铣，廷杖，谪龙场驿。守仁微服疾驱，过江，作《吊屈原文》见志，寻为《投江绝命词》，佯若已死者。词传至京师，时逆瑾怒犹未息，拟遣客间道往杀之，闻已死。乃止，智与鲍叔同。

【译文】

春秋时齐内乱，公子纠（齐襄公无知弟，襄公杀无数，群弟恐祸，纠奔鲁，齐人杀无知，小白先回齐，立为国君，鲁人遂杀纠）走避鲁国，公子小白（齐桓公名，齐襄公弟，春秋五霸之首）投奔莒。不久齐人杀国君无知。为争取王位，公子纠与公子小白，都想抢先回到齐国，半途两车相遇，鲍叔牙（春秋齐大夫，荐管仲于桓公，佐桓公成霸业）为公子小白驾车，管仲（名夷吾，初事公子纠，后事齐桓公为相，一匡天下，桓公尊为仲父）用箭射中公子小白腰带上的环扣。管仲见小白僵卧车上，以为小白已死，便对公子纠说：“请公子安心，小白已经死了。”这时鲍叔牙与公子小白却快马疾行回到齐国，所以小白才登上王位，成为齐君。鲍叔牙能将计就计，要公子小白中箭后僵卧不动，才取得入齐的先机，这种应变的机智，像箭一般犀利。

〖述评译文〗

王守仁为救戴铣（明弘治进士，因弹劾宦官获罪）上奏武宗而被贬至贵州龙场驿。王守仁穿着便服前往驿场，过长江时作了一篇《吊屈原文》表明心志，又写一首《投江绝句词》，让人以为他已投江自尽。本来宦官刘瑾对王守仁怒气未消，打算派杀手半途劫杀王守仁，在京师看了王守仁所写的词、文，以为王守仁已死，便打消原意，王守仁因而保全一命。王守仁和鲍叔牙都是有智慧的人。