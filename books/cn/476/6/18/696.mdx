---
---
---
title: 696.苏轼
---



【原文】

荆公柄国时，有人题相国寺壁云：“终岁荒芜湖浦焦，贫女戴笠落柘条，阿侬去家京洛遥，惊心寇盗来攻剽。”人皆以为夫出，妇忧乱荒也。及荆公罢相，子瞻召还，诸公饮苏寺中，以此诗问之。苏曰：“于‘贫女’句，可以得其人矣。‘终岁’，十二月也，十二月为‘青’字；‘荒芜’，田有草也，草田为‘苗’字；‘湖浦焦’，水去也，水傍去为‘法’字；‘女戴笠’为‘安’字；‘柘落条’为‘石’字；‘阿侬’乃吴言，合之为‘误’字；‘去家京洛’为‘国’字；寇盗攻剽，为贼民。盖隐‘青苗法安石误国贼民’也。”