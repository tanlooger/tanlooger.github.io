---
---
---
title: 212.臧孙子
---



【原文】

齐攻宋，宋使臧孙子南求救于荆。荆王大悦，许救之，甚欢。臧孙子忧而反，其御曰：“索救而得，子有忧色，何也？”臧孙子曰：“宋小而齐大，夫救小宋而患于大齐，此人之所以忧也。而荆王悦，必以坚我也。我坚而齐敝，荆之所利也。”臧孙子归，齐拔五城于宋，而荆救不至。

【译文】

齐国攻打宋国，宋派臧孙子往南方求救于楚。楚王非常高兴，答应救宋。

臧孙子回国时却忧心忡忡。他的车夫问道：“救兵已经求到了，您还忧虑什么？”

臧孙子说：“宋国弱小而齐国强大，为了救宋而得罪强大的齐国，一般人遇到这种情形都会有所顾忌而忧虑，而楚王却很高兴，一定是希望我方坚守不要同齐国讲和。一旦我方坚守而消耗齐国的兵力，对楚国自然有利。”

臧孙子回国后，齐国攻占了宋国的五个城池，楚国的救兵果然一直没来。