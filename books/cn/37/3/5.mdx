

卷五 太甲上

【原文】

太甲既立，不明，伊尹放诸桐。三年复归于亳，思庸，伊尹作《太甲》三篇。

惟嗣王不惠于阿衡，伊尹作书曰：「先王顾諟天之明命，以承上下神祗。社稷宗庙，罔不祗肃。天监厥德，用集大命，抚绥万方。惟尹躬克左右厥辟，宅师，肆嗣王丕承基绪。惟尹躬先见于西邑夏，自周有终。相亦惟终；其后嗣王罔克有终，相亦罔终，嗣王戒哉！祗尔厥辟，辟不辟，忝厥祖。」

王惟庸罔念闻。伊尹乃言曰：「先王昧爽丕显，坐以待旦。帝求俊彦，启迪后人，无越厥命以自覆。慎乃俭德，惟怀永图。若虞机张，往省括于度则释。钦厥止，率乃祖攸行，惟朕以怿，万世有辞。」

王未克变。伊尹曰：「兹乃不义，习与性成。予弗狎于弗顺，营于桐宫，密迩先王其训，无俾世迷。王徂桐宫居忧，克终允德。」

【译文】

嗣王太甲对伊尹不顺从，伊尹作书给王说：“先王成汤顾念天的明命是正确的，因此供奉上下神祇、宗庙社稷无不恭敬严肃。上天看到汤的善政，因此降下重大使命，使他抚安天下。我伊尹亲身能辅助君主安定人民，所以嗣王就承受了先王的基业。我伊尹亲身先见到西方夏邑的君主，用忠信取得成就，辅相大臣也取得成就；他们的后继王不能取得成就，辅相大臣也没有成就。嗣王要警戒呀！应当敬重你做君主的法则，做君主而不尽君道，将会羞辱自己的祖先。”

王像往常一样不念不闻。伊尹就说：“先王在天将明未明的时刻，就思考国事，坐着等待天明。又遍求俊彦的臣子，开导后人，不要忘记先祖的教导以自取灭亡。你要慎行俭约的美德，怀着长久的计谋。好象虞人张开了弓，还要去察看箭尾符合法度以后，才发射一样；你要重视自己所要达到的目的，遵行你的祖先的措施！这样我就高兴了，千秋万世你将会得到美好的声誉。”

太甲不能改变。伊尹对群臣说：“嗣王这样就是不义。习惯将同生性相结合，我不能轻视不顺教导的人。要在桐营造宫室，使他亲近先王的教训，莫让他终身迷误。”

嗣王去桐宫，处在忧伤的环境，能够成就诚信的美德。

【赏析】

