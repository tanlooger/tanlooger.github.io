---
---
---
title: ○南蛮
---

南蛮杂类，与华人错居，曰蜒，曰狼，曰俚，曰獠，曰頠，俱无君长，随山洞而居，古先所谓百越是也。其俗断发文身，好相攻讨，浸以微弱，稍属于中国，皆列为郡县，同之齐人，不复详载。大业中，南荒朝贡者十余国，其事迹多湮灭而无闻。今所存录，四国而已。

○林邑

林邑之先，因汉末交阯女子徵侧之乱，内县功曹子区连杀县令，自号为王。无子，其甥范熊代立，死，子逸立。日南人范文因乱为逸仆隶，遂教之筑宫室，造器械。逸甚信任，使文将兵，极得众心。文因问其子弟，或奔或徙。及逸死，国无嗣，文自立为王。其后范佛为晋扬威将军戴桓所破。宋交州刺史檀和之将兵击之，深入其境。至梁、陈，亦通使往来。

其国延袤数千里，土多香木金宝，物产大抵与交阯同。以砖为城，蜃灰涂之，东向户。尊官有二：其一曰西那婆帝，其二曰萨婆地歌。其属官三等：其一曰伦多姓，次歌伦致帝，次乙他伽兰。外官分为二百余部。其长官曰弗罗，次曰可轮，如牧宰之差也。王戴金花冠，形如章甫，衣朝霞布，珠玑璎珞，足蹑革履，时复锦袍。良家子侍卫者二百许人，皆执金装刀。有弓、箭、刀、槊，以竹为弩，傅毒于矢。乐有琴、笛、琵琶、五弦，颇与中国同。每击鼓以警众，吹蠡以即戎。

其人深目高鼻，发拳色黑。俗皆徒跣，以幅布缠身。冬月衣袍。妇人椎髻。施椰叶席。每有婚媾，令媒者赍金银钏、酒二壶、鱼数头至女家。于是择日，夫家会亲宾，歌舞相对。女家请一婆罗门，送女至男家，婿盥手，因牵女授之。王死七日而葬，有官者三日，庶人一日。皆以函盛尸，鼓舞导从，舆至水次，积薪焚之。收其余骨，王则内金瓮中，沉之于海，有官者以铜瓮，沉之于海口；庶人以瓦，送之于江。男女皆截发，随丧至水次，尽哀而止，归则不哭。每七日，然香散花，复哭，尽哀而止。尽七七而罢，至百日、三年，亦如之。人皆奉佛，文字同于天竺。

高祖既平陈，乃遣使献方物，其后朝贡遂绝。时天下无事，群臣言林邑多奇宝者。仁寿末，上遣大将军刘方为驩州道行军总管，率钦州刺史宁长真、驩州刺史李晕、开府秦雄步骑万余及犯罪者数千人击之。其王梵志率其徒乘巨象而战，方军不利。方于是多掘小坑，草覆其上，因以兵挑之。梵志悉众而阵，方与战，伪北，梵志逐之，至坑所，其众多陷，转相惊骇，军遂乱。方纵兵击之，大破之。频战辄败，遂弃城而走。方入其都，获其庙主十八枚，皆铸金为之，盖其有国十八叶矣。方班师，梵志复其故地，遣使谢罪，于是朝贡不绝。

○赤土

赤土国，扶南之别种也。在南海中，水行百余日而达所都。土色多赤，因以为号。东波罗刺国，西婆罗娑国，南诃罗旦国，北拒大海，地方数千里。其王姓瞿昙氏，名利富多塞，不知有国近远。称其父释王位出家为道，传位于利富多塞，在位十六年矣。有三妻，并邻国王之女也。居僧祗城，有门三重，相去各百许步。每门图画飞仙、仙人、菩萨之像，县金花铃毦，妇女数十人，或奏乐，或捧金花。又饰四妇人，容饰如佛塔边金刚力士之状，夹门而立。门外者持兵仗，门内者执白拂。夹道垂素网，缀花。王宫诸屋悉是重阁，北户，北面而坐。坐三重之榻。衣朝霞布，冠金花冠，垂杂宝璎珞。四女子立侍，左右兵卫百余人。王榻后作一木龛，以金银五香木杂钿之。龛后悬一金光焰，夹榻又树二金镜，镜前并陈金瓮，瓮前各有金香炉。当前置一金伏牛，牛前树壹宝盖，盖左右皆有宝扇。婆罗门等数百人，东西重行，相向而坐。其官有萨陀迦罗一人，陀拏达义二人，迦利蜜迦三人，共掌政事；俱罗末帝一人，掌刑法。每城置那邪迦一人，钵帝十人。

其俗等皆穿耳剪发，无跪拜之礼。以香油涂身。其俗敬佛，尤重婆罗门。妇人作髻于项后。男女通以朝霞、朝云杂色布为衣。豪富之室，恣意华靡，唯金锁非王赐不得服用。每婚嫁，择吉日，女家先期五日，作乐饮酒，父执女手以授婿，七日乃配焉。既娶则分财别居，唯幼子与父同居。父母兄弟死则剔发素服，就水上构竹木为棚，棚内积薪，以尸置上。烧香建幡，吹蠡击鼓以送之，纵火焚薪，遂落于水。贵贱皆同。唯国王烧讫，收灰贮以金瓶，藏于庙屋。冬夏常温，雨多霁少，种植无时，特宜稻、穄、白豆、黑麻，自余物产，多同于交阯。以甘蔗作酒，杂以紫瓜根。酒色黄赤，味亦香美。亦名椰浆为酒。

炀帝即位，募能通绝域者。大业三年，屯田主事常骏、虞部主事王君政等请使赤土。帝大悦，赐骏等帛各百匹，时服一袭而遣。赍物五千段，以赐赤土王。其年十月，骏等自南海郡乘舟，昼夜二旬，每值便风。至焦石山而过，东南泊陵伽钵拔多洲，西与林邑相对，上有神祠焉。又南行，至师子石，自是岛屿连接。又行二三日，西望见狼牙须国之山，于是南达鸡笼岛，至于赤土之界。其王遣婆罗门鸠摩罗以舶三十艘来迎，吹蠡击鼓，以乐隋使，进金锁以缆骏船。月余，至其都，王遣其子那邪迦请与骏等礼见。先遣人送金盘，贮香花并镜镊，金合二枚，贮香油，金瓶八枚，贮香水，白叠布四条，以拟供使者盥洗。其日未时，那邪迦又将象二头，持孔雀盖以迎使人，并致金花、金盘以藉诏函。男女百人奏蠡鼓，婆罗门二人导路，至王宫。骏等奉诏书上阁，王以下皆坐。宣诏讫，引骏等坐，奏天竺乐。事毕，骏等还馆，又遣婆罗门就馆送食，以草叶为盘，其大方丈。因谓骏曰：“今是大国中人，非复赤土国矣。饮食疏薄，愿为大国意而食之。”后数日，请骏等入宴，仪卫导从如初见之礼。王前设两床，床上并设草叶盘，方一丈五尺，上有黄白紫赤四色之饼，牛、羊、鱼、鳖、猪、蝳蝐之肉百余品。延骏升床，从者坐于地席，各以金钟置酒，女乐迭奏，礼遗甚厚。寻遣那邪迦随骏贡方物，并献金芙蓉冠、龙脑香。以铸金为多罗叶，隐起成文以为表，金函封之，令婆罗门以香花奏蠡鼓而送之。既入海，见绿鱼群飞水上。浮海十余日，至林邑东南，并山而行。其海水阔千余步，色黄气腥，舟行一日不绝，云是大鱼粪也。循海北岸，达于交止。骏以六年春与那邪迦于弘农谒帝，大悦，赐骏等物二百段，俱授秉义尉，那邪迦等官赏各有差。

○真腊

真腊国，在林邑西南，本扶南之属国也。去日南郡舟行六十日，而南接车渠国，西有硃江国。其王姓刹利氏，名质多斯那。自其祖渐已强盛，至质多斯那，遂兼扶南而有之。死，子伊奢那先代立。居伊奢那城，郭下二万余家。城中有一大堂，是王听政之所。总大城三十，城有数千家，各有部帅，官名与林邑同。其王三日一听朝，坐五香七宝床，上施宝帐。其帐以文木为竿，象牙、金钿为壁，状如小屋，悬金光焰，有同于赤土。前有金香炉，二人侍侧。王着朝霞古贝，瞒络腰腹，下垂至胫，头戴金宝花冠，被真珠璎珞，足履革屣，耳悬金珰。常服白叠，以象牙为屩。若露发，则不加璎珞。臣人服制，大抵相类。有五大臣，一曰孤落支，二曰高相凭，三曰婆何多陵，四曰舍摩陵，五曰髯多娄，及诸小臣。朝于王者，辄以阶下三稽首。王唤上阶，则跪，以两手抱膊，绕王环坐。议政事讫，跪伏而去。阶庭门阁，侍卫有千余人，被甲持仗。其国与参半、硃江二国和亲，数与林邑、陀桓二国战争。其人行止皆持甲仗，若有征伐，因而用之。其俗非王正妻子，不得为嗣。王初立之日，所有兄弟并刑残之，或去一指，或劓其鼻，别处供给，不得仕进。

人形小而色黑。妇人亦有白者。悉拳发垂耳，性气捷劲。居处器物，颇类赤土。以右手为净，左手为秽。每旦澡洗，以杨枝净齿，读诵经咒。又澡洒乃食，食罢还用杨枝净齿，又读经咒。饮食多苏酪、沙糖、秔粟、米饼。欲食之时，先取杂肉羹与饼相和，手擩而食。娶妻者，唯送衣一具，择日遣媒人迎妇。男女二家各八日不出，昼夜燃灯不息。男婚礼毕，即与父母分财别居。父母死，小儿未婚者，以余财与之。若婚毕，财物入官。其丧葬，儿女皆七日不食，剔发而哭，僧尼、道士、亲故皆来聚会，音乐送之。以五香木烧尸，收灰以金银瓶盛，送于大水之内。贫者或用瓦，而以彩色画之。亦有不焚，送尸山中，任野兽食者。

其国北多山阜，南有水泽，地气尤热，无霜雪，饶瘴疠毒虫。土宜粱稻，少黍粟，果菜与日南、九真相类。异者有婆那娑树，无花，叶似柿，实似冬瓜；奄罗树，花叶似枣，实似李；毗野树，花似木瓜，叶似杏，实似楮；婆田罗树，花叶实并似枣而小异；歌毕佗树，花似林檎，叶似榆而厚大，实似李，其大如升。自余多同九真。海中有鱼名建同，四足，无鳞，其鼻如象，吸水上喷，高五六十尺。有浮胡鱼，其形似且，嘴如鹦鹉，有八足。多大鱼，半身出水，望之如山。

每五六月中，毒气流行，即以白猪、白牛、白羊于城西门外祠之。不然者，五谷不登，六畜多死，人众疾疫。近都有陵伽钵婆山，上有神祠，每以兵五千人守卫之。城东有神名婆多利，祭用人肉。其王年别杀人，以夜祀祷，亦有守卫者千人。其敬鬼如此。多奉佛法，尤信道士，佛及道士并立像于馆。

大业十二年，遣使贡献，帝礼之甚厚，其后亦绝。

○婆利

婆利国，自交阯浮海，南过赤土、丹丹，乃至其国。国界东西四月行，南北四十五日行。王姓刹利邪伽，名护滥那婆。官曰独诃邪挐，次曰独诃氏挐。国人善投轮刀，其大如镜，中有窍，外锋如锯，远以投人，无不中。其余兵器，与中国略同。俗类真腊，物产同于林邑。其杀人及盗，截其手，奸者锁其足，期年而止。祭祀必以月晦，盘贮酒肴，浮之流水。每十一月，必设大祭。海出珊瑚。有鸟名舍利，解人语。大业十二年，遣使朝贡，后遂绝。于时南荒有丹丹、盘盘二国，亦来贡方物，其风俗物产，大抵相类云。

史臣曰：《礼》云：“南方曰蛮，有不火食者矣。”《书》称：“蛮夷猾夏。”《诗》曰：“蠢尔蛮荆。”种类实繁，代为纷梗。自秦并二楚，汉平百越，地穷丹徼，景极日南，水陆可居，咸为郡县。暨乎境分吴、蜀，时经晋、宋，道有污隆，服叛不一。高祖受命，克平九宇。炀帝纂业，威加八荒。甘心远夷，志求珍异，故师出于流求，兵加于林邑，威振殊俗，过于秦、汉远矣。虽有荒外之功，无救域中之败，《传》曰：“非圣人，外宁必内忧。”诚哉斯言也！

关键词：隋书,列传

解释翻译[挑错/完善]

真腊国在林邑国的西南方，本来是扶南国的附属国。

离日南郡有乘船走六十天的路程，南与车渠国接壤，西与朱江国相邻。

国王姓刹利，名叫质多斯那。

从他的祖父开始逐渐强大兴旺起来，到质多斯那时，就兼并了扶南国而归为己有。

质多斯那死后，他的儿子伊奢那先继承王位，居住在伊奢那城，城中共有两万多户人家。

城中有一座大殿堂，这是国王听政的地方。

全国有大城三十座，每城有几千户人家，各有官员，官职名称与林邑国的官职名称相同。

国王三天上一次朝，上朝时坐在五香七宝床上，床上悬挂宝帐。

那宝帐用彩木做撑竿，象牙、金钿做壁，形状像小屋一样，摆动时金光闪闪，如同红玉一般。

面前摆有金香炉，两个侍卫分站两侧。

国王身着古贝朝霞衣，腰腹围着彩服，向下垂到小腿，头戴金宝花帽，身上披满珍珠璎珞，脚穿皮靴，耳上挂着金王当。

平常穿白叠服，用象牙做拖鞋。

如果不带帽子，就不披挂珍珠璎珞。

官与民的穿着，大体相似。

真腊国有五个大臣，第一个叫孤落支，第二个叫高相凭，第三个叫婆何多陵，第四个叫舍摩陵，第五个叫髯多娄，还有众多小臣。

朝见国王时，就在台阶下叩三下头。

国王叫进殿，大臣才上台阶，进殿后大臣就跪着，用两手抱着胳膊，在国王周围坐着。

参议政事完毕，跪趴着离开国王。

朝廷台阶门阁，卫士有一千多人，都身披铠甲手拿兵器。

真腊国跟参半、朱江两国结亲和好，而多次跟林邑、陀桓两国发生战争。

就在平时他们也都披铠甲，手持兵器，如果发生征战，就用武器。

真腊国的风俗是：不是国王正妻的儿子，不能作为王位的继承人。

国王初即王位的那一天，所有弟兄同时用刑，使他们残废，有的割去一个手指，有的割掉鼻子，并发放到边远地方，供给他们生活费用，不允许他们做官。

真腊国人的体形矮小，肤色黑，而女人中也有白肤色的。

真腊国人都卷曲着头发，垂到耳下。

行动敏捷，性格刚劲。

家具器物的色彩跟赤玉的色彩很相似。

他们认为右手洁净，左手污秽。

每天早晨洗漱，用杨树枝漱口之后，诵读经文。

再洗漱然后才吃早饭，吃完又用杨树枝净齿，再诵读经文。

多吃苏酪、沙糖、禾亢粟、米饼。

吃的时候，先拿熟杂肉羹跟米饼之类食物相混和，用手捏成团吃。

娶媳妇的人，只送一套衣服作为聘礼，再选择吉日让媒人将新娘接到男家。

迎亲后男女两家八天内家人不准外出，日夜点灯不灭。

男子结婚后，就与父母分家产，另起炉灶生活。

父母死后还有未结婚的小儿子，就将剩余的家产给予他。

如果儿子们全结了婚，剩余财物就归官府所有。

给父母办丧事时，儿女们都七天不吃东西，剃光头发哭丧，僧人尼姑、道士、亲戚朋友都来聚会，并奏乐送葬。

用五香木将尸体火化，把骨灰用金银瓶装着，投入大水之中。

贫穷人家有的用瓦罐装骨灰，并在瓦罐上涂上彩图。

也有不火化的，直接把尸体送到山上，任野兽食用。

真腊国北方有很多山峰，南面是水泽，气温相当高，全年没有霜雪，多有瘴气，经常流行疟疾等传染病，毒蜂蜇人时有发生。

水土适宜种植高粱稻谷，很少种植黍子玉米，水果、蔬菜品种跟日南、九真国大抵相同。

不同的是：种有婆那娑树，不开花，叶子像柿子叶，果实像冬瓜；奄罗树，花和叶像枣树，果实像李子；毗野树，花像木瓜，叶像杏子，果实像楮树的果实；婆田罗树，花、叶、果实都极像枣树而略有不同；歌毕他树，花像林禽，叶子像榆树叶而较肥大，果实像李子，有升那样大。

其余的树种跟九真国大多相同。

海里有一种鱼，名叫建同，有四只脚，没有鳞，它的鼻子似象鼻，吸水后，向上喷水高达五六丈。

还有一种叫浮胡鱼，它的形状像鱼且，嘴像鹦鹉，长有八只脚。

海里有很多很大的鱼，大鱼跃出水面半截身子，看上去像山。

每年的五六月里，当毒气流行时，真腊国人就把白猪、白牛、白羊作为祭品放到城西门外祭祀。

如果不像这样做，那么五谷就不能丰收，六畜大多死亡，很多人就要患病。

都城附近有陵伽钵婆山，山上有神庙，常年用五千卫士守卫着它。

都城的东面，有个名叫婆多利的神，其祭品用的是人肉。

国王年年杀人，在夜晚用人肉祭祀神仙。

有的神庙的守卫有上千人。

真腊国就像这样崇敬鬼神。

他们大多信奉佛法，尤其信奉道士，把佛和道士的像同时立在庙宇里。

隋炀帝大业十二年(616)，真腊国王派使者向隋朝进贡，隋炀帝盛情款待，此后再没有向隋朝进贡。

上一篇：列传·卷四十六

下一篇：列传·卷四十八

全   文：隋书

