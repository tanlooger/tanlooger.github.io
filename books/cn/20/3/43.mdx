---
---
---
title: ○艺术
---

夫阴阳所以正时日，顺气序者也；卜筮所以决嫌疑，定犹豫者也；医巫所以御妖邪，养性命者也；音律所以和人神，节哀乐者也；相术所以辩贵贱，明分理者也；技巧所以利器用，济艰难者也。此皆圣人无心，因民设教，救恤灾患，禁止淫邪。自三五哲王，其所由来久矣。然昔之言阴阳者，则有箕子、裨灶、梓慎、子韦；晓音律者，则师旷、师挚、伯牙、杜夔；叙卜筮，则史扁、史苏、严君平、司马季主；论相术，则内史叔服、姑布子卿、唐举、许负；语医，则文挚、扁鹊、季咸、华佗；其巧思，则奚仲、墨翟、张平子、马德衡。凡此诸君者，仰观俯察，探赜索隐，咸诣幽微，思侔造化，通灵入妙，殊才绝技。或弘道以济时，或隐身以利物，深不可测，固无得而称焉。近古涉乎斯术者，鲜有存夫贞一，多肆其淫僻，厚诬天道。或变乱阴阳，曲成君欲，或假托神怪，荧惑民心。遂令时俗妖讹，不获返其真性，身罹灾毒，莫得寿终而死。艺成而下，意在兹乎？历观经史百家之言，无不存夫艺术，或叙其玄妙，或记其迂诞，非徒用广异闻，将以明乎劝戒。是以后来作者，或相祖述，故今亦采其尤着者，列为《艺术篇》云。

庾季才子质卢太翼耿询

庾季才，字叔奕，新野人也。八世祖滔，随晋元帝过江，官至散骑常侍，封遂昌侯，因家于南郡江陵县。祖诜，梁处士，与宗人易齐名。父曼倩，光禄卿。季才幼颖悟，八岁诵《尚书》，十二通《周易》，好占玄象。居丧以孝闻。梁庐陵王绩辟荆州主簿，湘东王绎重其术艺，引授外兵参军。西台建，累迁中书郎，领太史，封宜昌县伯。季才固辞太史，元帝曰：“汉司马迁历世尸掌，魏高堂隆犹领此职，不无前例，卿何惮焉。”帝亦颇明星历，因共仰观，从容谓季才曰：“朕犹虑祸起萧墙，何方可息？”季才曰：“顷天象告变，秦将入郢，陛下宜留重臣，作镇荆陕，整旆还都，以避其患。假令羯寇侵蹙，止失荆湘，在于社稷，可得无虑。必久停留，恐非天意也。”帝初然之，后与吏部尚书宗懔等议，乃止。俄而江陵陷灭，竟如其言。

周太祖一见季才，深加优礼，令参掌太史。每有征讨，恆预侍从。赐宅一区，水田十顷，并奴婢牛羊什物等，谓季才曰：“卿是南人，未安北土，故有此赐者，欲绝卿南望之心。宜尽诚事我，当以富贵相答。”初，郢都之陷也，衣冠士人多没为贱。季才散所赐物，购求亲故。文帝问：“何能若此？”季才曰：“仆闻魏克襄阳，先昭异度，晋平建业，喜得士衡。伐国求贤，古之道也。今郢都覆败，君信有罪，晋绅何咎，皆为贱隶！鄙人羁旅，不敢献言，诚切哀之，故赎购耳。”太祖乃悟曰：“吾之过也。微君遂失天下之望！”因出令免梁俘为奴婢者数千口。

武成二年，与王褒、庾信同补麟趾学士。累迁稍伯大夫、车骑大将军、仪同三司。其后大冢宰宇文护执政，谓季才曰：“比日天道，有何徵祥？”季才对曰：“荷恩深厚，若不尽言，便同木石。顷上台有变，不利宰辅，公宜归政天子，请老私门。此则自享期颐，而受旦、奭之美，子孙籓屏，终保维城之固。不然者，非复所知。”护沈吟久之，谓季才曰：“吾本意如此，但辞未获免耳。公既王官，可依朝例，无烦别参寡人也。”自是渐疏，不复别见。及护灭之后，阅其书记，武帝亲自临检，有假托符命，妄造异端者，皆致诛戮。唯得季才书两纸，盛言纬候灾祥，宜反政归权。帝谓少宗伯斛斯徵曰：“庾季才至诚谨悫，甚得人臣之礼。”因赐粟三百石，帛二百段。迁太史中大夫，诏撰《灵台秘苑》，加上仪同，封临颍伯，邑六百户。宣帝嗣位，加骠骑大将军、开府仪同三司，增邑三百户。

及高祖为丞相，尝夜召季才而问曰：“吾以庸虚，受兹顾命，天时人事，卿以为何如？”季才曰：“天道精微，难可意察，切以人事卜之，符兆已定。季才纵言不可，公岂复得为箕、颍之事乎？”高祖默然久之，因举首曰：“吾今譬犹骑兽，诚不得下矣。”因赐杂彩五十匹，绢二百段，曰：“愧公此意，宜善为思之。”大定元年正月，季才言曰：“今月戊戌平旦，青气如楼阙，见于国城之上，俄而变紫，逆风西行。《气经》云：‘天不能无云而雨，皇王不能无气而立。’今王气已见，须即应之。二月日出卯入酉，居天之正位，谓之二八之门。日者，人君之象，人君正位，宜用二月。其月十三日甲子，甲为六甲之始，子为十二辰之初，甲数九，子数又九，九为天数。其日即是惊蛰，阳气壮发之时。昔周武王以二月甲子定天下，享年八百，汉高帝以二月甲午即帝位，享年四百，故知甲子、甲午为得天数。今二月甲子，宜应天受命。”上从之。

开皇元年，授通直散骑常侍。高祖将迁都，夜与高颎、苏威二人定议，季才旦而奏曰：“臣仰观玄象，俯察图记，龟兆允袭，必有迁都。且尧都平阳，舜都冀土，是知帝王居止，世代不同。且汉营此城，经今将八百岁，水皆咸卤，不甚宜人。愿陛下协天人之心，为迁徙之计。”高祖愕然，谓颎等曰：“是何神也！”遂发诏施行，购绢三百段，马两匹，进爵为公。谓季才曰：“朕自今已后，信有天道矣。”于是令季才与其子质撰《垂象》、《地形》等志。上谓季才曰：“天地秘奥，推测多途，执见不同，或致差舛。朕不欲外人干预此事，故使公父子共为之也。”及书成奏之，赐米千石，绢六百段。九年，出为均州刺史。策书始降，将就籓，时议以季才术艺精通，有诏还委旧任。季才以年老，频表去职，每降优旨不许。会张胄玄历行，及袁充言日影长。上以问季才，季才因言充谬。上大怒，由是免职，给半禄归第。所有祥异，常使人就家访焉。仁寿三年卒，时年八十八。

季才局量宽弘，术业优博，笃于信义，志好宾游。常吉日良辰，与琅琊王褒、彭城刘、河东裴政及宗人信等，为文酒之会。次有刘臻、明克让、柳抃之徒，虽为后进，亦申游款。撰《灵台秘苑》一百二十卷，《垂象志》一百四十二卷，《地形志》八十七卷，并行于世。

瘐质，字行修，少而明敏，早有志尚。八岁诵梁世祖《玄览》、《言志》等十赋，拜童子郎。仕周齐炀王记室。开皇元年，除奉朝请，历鄢陵令，迁陇州司马。大业初，授太史令。操履贞悫，立言忠鲠，每有灾异，必指事面陈。而炀帝性多忌刻，齐王暕亦被猜嫌。质子俭时为齐王属，帝谓质曰：“汝不能一心事我，乃使儿事齐王，何向背如此邪？”质曰：“臣事陛下，子事齐王，实是一心，不敢有二。”帝怒不解，由是出为合水令。八年，帝亲伐辽东，征诣行在所。至临渝谒见，帝谓质曰：“朕承先旨，亲事高丽，度其土地人民，才当我一郡，卿以为克不？”质对曰：“以臣管窥，伐之可克，切有愚见，不愿陛下亲行。”帝作色曰：“朕今总兵至此，岂可未见贼而自退也？”质又曰：“陛下若行，虑损军威。臣犹愿安驾住此，命骁将勇士指授规模，倍道兼行，出其不意。事宜在速，缓必无功。”帝不悦曰：“汝既难行，可住此也。”及师还，授太史令。九年，复征高丽，又问质曰：“今段复何如？”对曰：“臣实愚迷，犹执前见。陛下若亲动万乘，糜费实多。”帝怒曰：“我自行尚不能克，直遣人去，岂有成功也！”帝遂行。既而礼部尚书杨玄感据黎阳反，兵部侍郎斛斯政奔高丽，帝大惧，遽而西还，谓质曰：“卿前不许我行，当为此耳。今者玄感其成事乎？”质曰：“玄感地势虽隆，德望非素，因百姓之劳苦，冀侥幸而成功。今天下一家，未易可动。”帝曰：“荧惑入斗如何？”对曰：“斗，楚之分，玄感之所封也。今火色衰谢，终必无成。”十年，帝自西京将往东都，质谏曰：“比岁伐辽，民实劳敝，陛下宜镇抚关内，使百姓毕力归农。三五年间，令四海少得丰实，然后巡省，于事为宜。陛下思之。”帝不悦，质辞疾不从。帝闻之，怒，遣使驰传，锁质诣行在所。至东都，诏令下狱，竟死狱中。

子俭，亦传父业，兼有学识。仕历襄武令、元德太子学士、齐王属。义宁初，为太史令，时有卢太翼、耿询，并以星历知名。

卢太翼，字协昭，河间人也，本姓章仇氏。七岁诣学，日诵数千言，州里号曰神童。及长，闲居味道，不求荣利。博综群书，爰及佛道，皆得其精微。尤善占候算历之术。隐于白鹿山，数年徙居林虑山茱萸涧。请业者自远而至，初无所拒，后惮其烦，逃于五台山。地多药物，与弟子数人庐于岩下，萧然绝世，以为神仙可致。皇太子勇闻而召之，太翼知太子必不为嗣，谓所亲曰：“吾拘逼而来，不知所税驾也！”及太子废，坐法当死，高祖惜其才而不害，配为官奴。久之，乃释。其后目盲，以手摸书而知其字。仁寿末，高祖将避暑仁寿宫，太翼固谏不纳，至于再三。太翼曰：“臣愚岂敢饰词，但恐是行銮舆不反。”高祖大怒，系之长安狱，期还而斩之。高祖至宫寝疾，临崩，谓皇太子曰：“章仇翼，非常人也，前后言事，未尝不中。吾来日道当不反，今果至此，尔宜释之。”及炀帝即位，汉王谅反，帝以问之。答曰：“上稽玄象，下参人事，何所能为？”未几，谅果败。帝常从容言及天下氏族，谓太翼曰：“卿姓章仇，四岳之胄，与卢同源。”于是赐姓为卢氏。大业九年，从驾至辽东，太翼言于帝曰：“黎阳有兵气。”后数日而玄感反书闻，帝甚异之，数加赏赐。太翼所言天文之事，不可称数，关诸秘密，世莫得闻。后数载，卒于洛阳。

耿询，字敦信，丹阳人也。滑稽辩给，伎巧绝人。陈后主之世，以客从东衡州刺史王勇于岭南。勇卒，询不归，遂与诸越相结，皆得其欢心。会郡俚反叛，推询为主。柱国王世积讨擒之，罪当诛。自言有巧思，世积释之，以为家奴。久之，见其故人高智宝以玄象直太史，询从之受天文算术。询创意造浑天仪，不假人力，以水转之，施于暗室中，使智宝外候天时，合如符契。世积知而奏之，高祖配询为官奴，给使太史局。后赐蜀王秀，从往益州，秀甚信之。及秀废，复当诛，何稠言于高祖曰：“耿询之巧，思若有神，臣诚为朝廷惜之。”上于是特原其罪。询作马上刻漏，世称其妙。炀帝即位，进欹器，帝善之，放为良民。岁余，授右尚方署监事。七年，车驾东征，询上书曰：“辽东不可讨，师必无功。”帝大怒，命左右斩之，何稠苦谏得免。及平壤之败，帝以询言为中，以询守太史丞。宇文化及弑逆之后，从至黎阳，谓其妻曰：“近观人事，远察天文，宇文必败，李氏当王，吾知所归矣。”询欲去之，为化及所杀。着《鸟情占》一卷，行于世。

○韦鼎

韦鼎，字超盛，京兆杜陵人也。高祖玄，隐于商山，因而归宋。祖睿，梁开府仪同三司。父正，黄门侍郎。鼎少通脱，博涉经史，明阴阳逆刺，尤善相术。仕梁，起家湘东王法曹参军。遭父忧，水浆不入口者五日，哀毁过礼，殆将灭性。服阕，为邵陵王主簿。侯景之乱，鼎兄昂卒于京城，鼎负尸出，寄于中兴寺。求棺无所得，鼎哀愤恸哭，忽见江中有物，流至鼎所，鼎切异之。往见，乃新棺也，因以充殓。元帝闻之，以为精诚所感。侯景平，司徒王僧辩以为户曹属，历太尉掾、大司马从事、中书侍郎。

陈武帝在南徐州，鼎望气知其当王，遂寄孥焉。因谓陈武帝曰：“明年有大臣诛死，后四岁，梁其代终，天之历数当归舜后。昔周灭殷氏，封妫满于宛丘，其裔子孙因为陈氏。仆观明公天纵神武，继绝统者，无乃是乎！”武帝阴有图僧辩意，闻其言，大喜，因而定策。及受禅，拜黄门侍郎，俄迁司农卿、司徒右长史、贞威将军，领安右晋安王长史、行府国事，转廷尉卿。太建中，为聘周主使，加散骑常侍。寻为秘书监、宣远将军，转临海王长史，行吴兴郡事。入为太府卿。至德初，鼎尽质货田宅，寓居僧寺。友人大匠卿毛彪问其故，答曰：“江东王气尽于此矣。吾与尔当葬长安。期运将及，故破产耳。”

初，鼎之聘周也，尝与高祖相遇，鼎谓高祖曰：“观公容貌，故非常人，而神监深远，亦非群贤所逮也。不久必大贵，贵则天下一家，岁一周天，老夫当委质。公相不可言，愿深自爱。”及陈平，上驰召之，授上仪同三司，待遇甚厚。上每与公王宴赏，鼎恆预焉。高祖尝从容谓之曰：“韦世康与公相去远近？”鼎对曰：“臣宗族分派，南北孤绝，自生以来，未尝访问。”帝曰：“公百世卿族，何得尔也。”乃命官给酒肴，遣世康与鼎还杜陵，乐饮十余日。鼎乃考校昭穆，自楚太傅孟以下二十余世，作《韦氏谱》七卷。时兰陵公主寡，上为之求夫，选亲卫柳述及萧玚等以示于鼎。鼎曰：“玚当封侯，而无贵妻之相，述亦通显，而守位不终。”上曰：“位由我耳。”遂以主降述。上又问鼎：“诸儿谁得嗣？”答曰：“至尊、皇后所最爱者，即当与之，非臣敢预知也。”上笑曰：“不肯显言乎？”

开皇十二年，除光州刺史，以仁义教导，务弘清静。州中有土豪，外修边幅，而内行不轨，常为劫盗。鼎于都会时谓之曰：“卿是好人，那忽作贼？”因条其徒党谋议逗留，其人惊惧，即自首伏。又有人客游，通主家之妾，及其还去，妾盗珍物，于夜亡，寻于草中为人所杀。主家知客与妾通，因告客杀之。县司鞫问，具得奸状，因断客死。狱成，上于鼎，鼎览之曰：“此客实奸，而杀非也。乃某寺僧詃妾盗物，令奴杀之，赃在某处。”即放此客，遣掩僧，并获赃物。自是部内肃然不言，咸称其有神，道无拾遗。寻追入京，以年老多病，累加优赐。顷之，卒，年七十九。

○来和

来和，字弘顺，京兆长安人也。少好相术，所言多验。大冢宰宇文护引之左右，由是出入公卿之门。初为夏官府下士，累迁少卜上士，购爵安定乡男。迁畿伯下大夫，进封洹水县男。高祖微时，来诣和相，和待人去，谓高祖曰：“公当王有四海。”及为丞相，拜仪同，既受禅，进爵为子。开皇末，和上表自陈曰：

臣早奉龙颜，自周代天和三年已来，数蒙陛下顾问，当时具言至尊膺图受命，光宅区宇。此乃天授，非由人事所及。臣无劳效，坐致五品，二十余年。臣是何人，敢不惭惧！愚臣不任区区之至，谨录陛下龙潜之时，臣有所言一得，书之秘府，死无所恨。昔陛下在周，尝与永富公窦荣定语臣曰：“我闻有行声，即识其人。”臣当时即言公眼如曙星，无所不照，当王有天下，愿忍诛杀。建德四年五月，周武帝在云阳宫，谓臣曰：“诸公皆汝所识，隋公相禄何如？”臣报武帝曰：“隋公止是守节人，可镇一方。若为将领，陈无不破。”臣即于宫东南奏闻。陛下谓臣，此语不忘。明年，乌丸轨言于武帝曰：“隋公非人臣。”帝寻以问臣，臣知帝有疑，臣诡报曰：“是节臣，更无异相。”于时王谊、梁彦光等知臣此语。大象二年五月，至尊从永巷东门入，臣在永巷门东，北面立，陛下问臣曰：“我无灾障不？”臣奏陛下曰：“公骨法气色相应，天命已有付属。”未几，遂总百揆。

上览之大悦，进位开府，购物五百段，米三百石，地十顷。

和同郡韩则，尝诣和相，和谓之曰：“后四五当得大官。”人初不知所谓。则至开皇十五年五月而终，人问其故，和曰：“十五年为三五，加以五月为四五。大官，椁也。”和言多此类。着《相经》四十卷。

道士张宾、焦子顺、雁门人董子华，此三人，当高祖龙潜时，并私谓高祖曰：“公当为天子，善自爱。”及践阼，以宾为华州刺史，子顺为开府，子华为上仪同。

萧吉杨伯丑临孝恭刘祐

萧吉，字文休，梁武帝兄长沙宣武王懿之孙也。博学多通，尤精阴阳算术。江陵陷，遂归于周，为仪同。宣帝时，吉以朝政日乱，上书切谏。帝不纳。及隋受禅，进上仪同，以本官太常考定古今阴阳书。吉性孤峭，不与公卿相沉浮，又与杨素不协，由是摈落于世，郁郁不得志。见上好徵祥之说，欲干没自进，遂矫其迹为悦媚焉。开皇十四年上书曰：“今年岁在甲寅，十一月朔旦，以辛酉为冬至。来年乙卯，正月朔旦，以庚申为元日，冬至之日，即在朔旦。《乐汁图徵》云：‘天元十一月朔旦冬至，圣王受享祚。’今圣主在位，居天元之首，而朔旦冬至，此庆一也。辛酉之日，即是至尊本命，辛德在丙，此十一月建丙子。酉德在寅，正月建寅为本命，与月德合，而居元朔之首，此庆二也。庚申之日，即是行年，乙德在庚，卯德在申，来年乙卯，是行年与岁合德，而在元旦之朝，此庆三也。《阴阳书》云：‘年命与岁月合德者，必有福庆。’《洪范传》云：‘岁之朝，月之朝，日之朝，主王者。’经书并谓三长应之者，延年福吉。况乃甲寅部首，十一月阳之始，朔旦冬至，是圣王上元。正月是正阳之月，岁之首，月之先。朔旦是岁之元，月之朝，日之先，嘉辰之会。而本命为九元之先，行年为三长之首，并与岁月合德。所以《灵宝经》云：‘角音龙精，其祚日强。’来岁年命纳音俱角，历之与经，如合符契。又甲寅、乙卯，天地合也，甲寅之年，以辛酉冬至，来年乙卯，以甲子夏至。冬至阳始，郊天之日，即是至尊本命，此庆四也。夏至阴始，祀地之辰，即是皇后本命，此庆五也。至尊德并乾之覆育，皇后仁同地之载养，所以二仪元气，并会本辰。”上览之大悦，赐物五百段。

房陵王时为太子，言东宫多鬼巉，鼠妖数见。上令吉诣东宫，禳邪气。于宣慈殿设神坐，有回风从艮地鬼门来，扫太子坐。吉以桃汤苇火驱逐之，风出宫门而止。又谢土，于未地设坛，为四门，置五帝坐。于时至寒，有楎蟆从西南来，入人门，升赤帝坐，还从人门而出。行数步，忽然不见。上大异之，赏赐优洽。又上言太子当不安位，时上阴欲废立，得其言是之。由此每被顾问。

及献皇后崩，上令吉卜择葬所，吉历筮山原，至一处，云“卜年二千，卜世二百”，具图而奏之。上曰：“吉凶由人，不在于地。高纬父葬，岂不卜乎？国寻灭亡。正如我家墓田，若云不吉，朕不当为天子；若云不凶，我弟不当战没。”然竟从吉言。吉表曰：“去月十六日，皇后山陵西北，鸡未鸣前，有黑云方圆五六百步，从地属天。东南又有旌旗车马帐幕，布满七八里，并有人往来检校，部伍甚整，日出乃灭，同见者十余人。谨案《葬书》云：‘气王与姓相生，大吉。’今黑气当冬王，与姓相生，是大吉利，子孙无疆之候也。”上大悦。其后上将亲临发殡，吉复奏上曰：“至尊本命辛酉，今岁斗魁及天冈，临卯酉，谨按《阴阳书》，不得临丧。”上不纳。退而告族人萧平仲曰：“皇太子遣宇文左率深谢余云：‘公前称我当为太子，竟有其验，终不忘也。今卜山陵，务令我早立。我立之后，当以富贵相报。’吾记之曰：‘后四载，太子御天下。’今山陵气应，上又临丧，兆益见矣。且太子得政，隋其亡乎！当有真人出治之矣。吾前绐云卜年二千者，是三十字也；卜世二百者，取三十二运也。吾言信矣，汝其志之。”

及炀帝嗣位，拜太府少卿，加位开府。尝行经华阴，见杨素冢上有白气属天，密言于帝。帝问其故，吉曰：“其候素家当有兵祸，灭门之象。改葬者，庶可免乎！’帝后从容谓杨玄感曰：“公家宜早改葬。”玄感亦微知其故，以为吉祥，托以辽东未灭，不遑私门之事。未几而玄感以反族灭，帝弥信之。后岁余，卒官。着《金海》三十卷，《相经要录》一卷，《宅经》八卷，《葬经》六卷，《乐谱》二十卷及《帝王养生方》二卷，《相手版要决》一卷，《太一立成》一卷，并行于世。

时有杨伯丑，临孝恭、刘祐，俱以阴阳术数知名。

杨伯丑，冯翊武乡人也。好读《易》，隐于华山。开皇初，被徵入朝，见公卿不为礼，无贵贱皆汝之。人不能测也。高祖召与语，竟无所答。上赐之衣服，至朝堂，舍之而去。于是被发阳狂，游行市里，形体垢秽，未尝栉沐。尝有张永乐者，卖卜京师，伯丑每从之游。永乐为卦有不能决者，伯丑辄为分析爻象，寻幽入微。永乐嗟服，自以为非所及也。伯丑亦开肆卖卜。有人尝失子，就伯丑筮者。卦成，伯丑曰：“汝子在怀远坊南门道东北壁上，有青裙女子抱之，可往取也。”如言果得。或者有金数两，夫妻共藏之，于后失金，其夫意妻有异志，将逐之。其妻称冤，以诣伯丑，为筮之曰：“金在矣。”悉呼其家人，指一人曰：“可取金来！”其人赧然，应声而取之。道士韦知常诣伯丑问吉凶，伯丑曰：“汝勿东北行，必不得已，当早还。不然者，杨素斩汝头。”未几，上令知常事汉王谅。俄而上崩，谅举兵反，知常逃归京师。知常先与杨素有隙，及素平并州，先访知常，将斩之，赖此获免。又人有失马，来诣伯丑卜者。时伯丑为皇太子所召，在途遇之，立为作卦，卦成，曰：“我不遑为卿占之，卿且向西市东壁门南第三店，为我买鱼作脍，当得马矣。”其人如此言，须臾，有一人牵所失马而至，遂擒之。崖州尝献径寸珠，其使者阴易之，上心疑焉，召伯丑令筮。伯丑曰：“有物出自水中，质圆而色光，是大珠也。今为人所隐。”具言隐者姓名容状。上如言簿责之，果得本珠。上奇之，赐帛二十匹。国子祭酒何妥尝诣之论《易》，闻妥之言，倏然而笑曰：“何用郑玄、王弼之言乎！”久之，微有辨答，所说辞义，皆异先儒之旨，而思理玄妙，故论者以为天然独得，非常人所及也。竟以寿终。

临孝恭，京兆人也。明天文算术，高祖甚亲遇之。每言灾祥之事，未尝不中，上因令考定阴阳。官至上仪同。着《欹器图》三卷，《地动铜仪经》一卷，《九宫五墓》一卷，《遁甲月令》十卷，《元辰经》十卷，《元辰厄》一百九卷，《百怪书》十八卷，《禄命书》二十卷，《九宫龟经》一百一十卷，《太一式经》三十卷，《孔子马头易卜书》一卷，并行于世。

刘祐，荥阳人也。开皇初，为大都督，封索卢县公。其所占候，合如符契，高祖甚亲之。初与张宾、刘晖、马显定历。后奉诏撰兵书十卷，名曰《金韬》，上善之。复着《阴策》二十卷，《观台飞候》六卷，《玄象要记》五卷，《律历术文》一卷，《婚姻志》三卷，《产乳志》二卷，《式经》四卷，《四时立成法》一卷，《安历志》十二卷，《归正易》十卷，并行于世。

○张胄玄

张胄玄，渤海蓚人也。博学多通，尤精术数。冀州刺史赵煚荐之，高祖征授云骑尉，直太史，参议律历事。时辈多出其下，由是太史令刘晖等甚忌之。然晖言多不中，胄玄所推步甚精密，上异之。令杨素与术数人立议六十一事，皆旧法久难通者，令晖与胄玄等辩析之。晖杜口一无所答，胄玄通者五十四焉。由是擢拜员外散骑侍郎，兼太史令，赐物千段，晖及党与八人皆斥逐之。改定新历，言前历差一日，内史通事颜敏楚上言曰：“汉时落下闳改《颛顼历》作《太初历》，云后当差一日。八百年当有圣者定之。计今相去七百一十年，术者举其成数，圣者之谓，其在今乎！”上大悦，渐见亲用。

胄玄所为历法，与古不同者有三事：

其一，宋祖冲之于岁周之末，创设差分，冬至渐移，不循旧轨。每四十六年，却差一度。至梁虞广刂历法，嫌冲之所差太多，因以一百八十六年冬至移一度。胄玄以此二术，年限悬隔，追检古注，所失极多，遂折中两家，以为度法。冬至所宿，岁别渐移，八十三年却行一度，则上合尧时日永星火，次符汉历宿起牛初。明其前后，并皆密当。

其二，周马显造《丙寅元历》，有阴阳转法，加减章分，进退蚀余，乃推定日，创开此数。当时术者，多不能晓。张宾因而用之，莫能考正。胄玄以为加时先后，逐气参差，就月为断，于理未可。乃因二十四气列其盈缩所出，实由日行迟则月逐日易及，令合朔加时早，日行速则月逐日少迟，令合朔加时晚。检前代加时早晚，以为损益之率。日行自秋分已后至春分，其势速，计一百八十二日而行一百八十度。自春分已后至秋分，日行迟，计一百八十二日而行一百七十六度。每气之下，即其率也。

其三，自古诸历，朔望值交，不问内外，入限便食。张宾立法，创有外限，应食不食，犹未能明。胄玄以日行黄道，岁一周天，月行月道，二十七日有余一周天。月道交络黄道，每行黄道内十三日有奇而出，又行黄道外十三日有奇而入，终而复始，月经黄道，谓之交，朔望去交前后各十五度已下，即为当食。若月行内道，则在黄道之北，食多有验。月行外道，在黄道之南也，虽遇正交，无由掩映，食多不验。遂因前法，别立定限，随交远近，逐气求差，损益食分，事皆明着。

其超古独异者有七事：

其一，古历五星行度皆守恆率，见伏盈缩，悉无格准。胄玄推之，各得其真率，合见之数，与古不同。其差多者，至加减三十许日。即如荧惑平见在雨水气，即均加二十九日，见在小雪气，则均减二十五日。虽减平见，以为定见。诸星各有盈缩之数，皆如此例，但差数不同。特其积候所知，时人不能原其意旨。

其二，辰星旧率，一终再见，凡诸古历，皆以为然，应见不见，人未能测。胄玄积候，知辰星一终之中，有时一见，及同类感召，相随而出。即如辰星平晨见在雨水气者，应见即不见，若平晨见在启蛰气者，去日十八度外，三十六度内，晨有木火土金一星者，亦相随见。

其三，古历步术，行有定限，自见已后，依率而推。进退之期，莫知多少。胄玄积候，知五星迟速留退真数皆与古法不同，多者至差八十余日，留回所在亦差八十余度。即如荧惑前疾初见在立冬初，则二百五十日行一百七十七度，定见在夏至初，则一百七十日行九十二度。追步天验，今古皆密。

其四，古历食分，依平即用，推验多少，实数罕符。胄玄积候，知月从木、火、土、金四星行有向背。月向四星即速，背之则迟，皆十五度外，乃循本率。遂于交分，限其多少。

其五，古历加时，朔望同术。胄玄积候，知日食所在，随方改变，傍正高下，每处不同。交有浅深，迟速亦异，约时立差，皆会天象。

其六，古历交分即为食数，去交十四度者食一分，去交十三度食二分，去交十度食三分。每近一度，食益一分，当交即食既。其应少反多，应多反少，自古诸历，未悉其原。胄玄积候，知当交之中，月掩日不能毕尽，其食反少，去交五六时，月在日内，掩日便尽，故食乃既。自此已后，更远者其食又少。交之前后在冬至皆尔。若近夏至，其率又差。所立食分，最为详密。

其七，古历二分，昼夜皆等。胄玄积候，知其有差，春秋二分，昼多夜漏半刻，皆由日行迟疾盈缩使其然也。

凡此胄玄独得于心，论者服其精密。大业中卒官。

○许智藏

许智藏，高阳人也。祖道幼，尝以母疾，遂览医方，因而究极，世号名医。诫其诸子曰：“为人子者，尝膳视药，不知方术，岂谓孝乎？”由是世相传授。仕梁，官至员外散骑侍郎。父景，武陵王谘议参军。智藏少以医术自达，仕陈为散骑侍郎。及陈灭，高祖以为员外散骑侍郎，使诣扬州。会秦孝王俊有疾，上驰召之。俊夜中梦其亡妃崔氏泣曰：“本来相迎，比闻许智藏将至，其人若到，当必相苦，为之奈何？”明夜，俊又梦崔氏曰：“妾得计矣，当入灵府中以避之。”及智藏至，为俊诊脉，曰：“疾已入心，郎当发巘，不可救也。”果如言，俊数日而薨。上奇其妙，赉物百段。炀帝即位，智藏时致仕于家，帝每有所苦，辄令中使就询访，或以蒐迎入殿，扶登御床。智藏为方奏之，用无不效。年八十，卒于家。

宗人许澄，亦以医术显。父奭，仕梁太常丞、中军长史。随柳仲礼入长安，与姚僧垣齐名，拜上仪同三司。澄有学识，传父业，尤尽其妙。历尚药典御、谏议大夫，封贺川县伯。父子俱以艺术名重于周、隋二代。史失事，故附见云。

万宝常王令言

万宝常，不知何许人也。父大通，从梁将王琳归于齐。后复谋还江南，事泄，伏诛。由是宝常被配为乐户，因而妙达钟律，遍工八音。造玉磬以献于齐。又尝与人方食，论及声调。时无乐器，宝常因取前食器及杂物，以箸扣之，品其高下，宫商毕备，谐于丝竹，大为时人所赏。然历周洎隋，俱不得调。开皇初，沛国公郑译等定乐，初为黄钟调。宝常虽为伶人，译等每召与议，然言多不用。后译乐成奏之，上召宝常，问其可不，宝常曰：“此亡国之音，岂陛下之所宜闻！”上不悦。宝常因极言乐声哀怨淫放，非雅正之音，请以水尺为律，以调乐器。上从之。宝常奉诏，遂造诸乐器，其声率下郑译调二律。并撰《乐谱》六十四卷，具论八音旋相为宫之法，改弦移柱之变。为八十四调，一百四十四律，变化终于一千八百声。时人以《周礼》有旋宫之义，自汉、魏已来，知音者皆不能通，见宝常特创其事，皆哂之。至是，试令为之，应手成曲，无所凝滞，见者莫不嗟异。于是损益乐器，不可胜纪，其声雅淡，不为时人所好，太常善声者多排毁之。又太子洗马苏夔以钟律自命，尤忌宝常。夔父威，方用事，凡言乐者，皆附之而短宝常。数诣公卿怨望，苏威因诘宝常，所为何所传受。有一沙门谓宝常曰：“上雅好符瑞，有言徵祥者，上皆悦之。先生当言就胡僧受学，云是佛家菩萨所传音律，则上必悦。先生所为，可以行矣。”宝常然之，遂如其言以答威。威怒曰：“胡僧所传，乃是四夷之乐，非中国所宜行也。”其事竟寝。宝常尝听太常所奏乐，泫然而泣。人问其故，宝常曰：“乐声淫厉而哀，天下不久相杀将尽。”时四海全盛，闻其言者皆谓为不然。大业之末，其言卒验。

宝常贫无子，其妻因其卧疾，遂窃其资物而逃。宝常饥馁，无人赡遗，竟饿而死。将死也，取其所着书而焚之，曰：“何用此为？”见者于火中探得数卷，见行于世，时论哀之。

开皇之世，有郑译、何妥、卢贲、苏夔、萧吉，并讨论坟籍，撰着乐书，皆为当世所用。至于天然识乐，不及宝常远矣。安马驹、曹妙达、王长通、郭令乐等，能造曲，为一时之妙，又习郑声，而宝常所为，皆归于雅。此辈虽公议不附宝常，然皆心服，谓以为神。

时有乐人王令言，亦妙达音律。大业末，炀帝将幸江都，令言之子尝从，于户外弹胡琵琶，作翻调《安公子曲》。令言时卧室中，闻之大惊，蹶然而起曰：“变，变！”急呼其子曰：“此曲兴自早晚？”其子对曰：“顷来有之。”令言遂歔欷流涕，谓其子曰：“汝慎无从行，帝必不返。”子问其故，令言曰：“此曲宫声往而不反，宫者君也，吾所以知之。”帝竟被杀于江都。

史臣曰：阴阳卜祝之事，圣人之教在焉，虽不可以专行，亦不可得而废也。人能弘道，则博利时俗，行非其义，则咎悔及身，故昔之君子所以戒乎妄作。今韦、来之骨法气色，庾、张之推步盈虚，虽落下、高堂、许负、硃建，不能尚也。伯丑龟策，近知鬼神之情，耿询浑仪，不差辰象之度，宝常声律，动应宫商之和，虽不足远拟古人，皆一时之妙也。许氏之运针石，世载可称，萧吉之言阴阳，近于诬诞矣。

关键词：隋书,列传

解释翻译[挑错/完善]

○庾季才

庾季才，字叔奕，新野人。

他的第八代祖父名叫庾滔，随晋元帝南下过长江，官至散骑常侍，元帝封他为遂昌侯，因此安家于南郡江陵县。

祖父名叫庾诜，是梁代处士，与同宗族的庾易齐名。

父亲庾曼倩，光禄大夫。

庾季才小时候就很聪明，八岁能背诵《尚书》，十二岁便通晓《周易》，喜欢预测天象。

庾季才守丧以至孝而出名。

梁代庐陵王萧绩任他为荆州主簿，湘东王萧绎看重他的才能，便把他召来，授给他外兵参军之职。

设立了西台以后，庾季才又多次升官，直至中书郎，兼任太史，封为宜昌县伯。

庾季才坚决推辞太史一职。

元帝说：“汉代司马迁一家几代主掌这一职务，北魏高堂隆也任过这个职务，不乏前例，你害怕什么呢？”元帝也很懂星象历法，于是与季才一道仰观天象，元帝闲谈时对庾季才说：“我很担心祸起萧墙，事情一旦发生，我用什么办法可以平息呢？”季才说：“近来天象预示有变故，可能是秦将入侵郢都，您应留下得力的臣子坐镇荆、陕两地，您则整顿队伍回京都，以避免祸患。

假使羯寇进攻紧迫，也只会失掉荆、湘两地，至于整个国家，则可以不必担忧。

假使您坚持长留不走，恐怕不合天意。”元帝起初认为这话有道理，后与吏部尚书宗懔等人商议之后还是留下了。

不久，江陵陷落，果然应验了庾季才的话。

周太祖一见到庚季才，就对他特别礼遇，让他任太史。

每次出征，总让他陪同。

周太祖赐给他住宅一区，水田十顷，还有奴婢、牛羊及其他物品，对季才说：“你是南方人，还没有安心于北方，我之所以赏赐你这些东西，只想消除你思念故土的心思。

你应该竭尽忠诚侍奉我，我也将用富贵来答谢你。”起初，郢都沦陷之后，士大夫多沦落为贼民。

季才散发他所得的赏赐之物，赎求亲朋故友。

文帝问：“你为什么要这样做？”季才说：“我听说曹操攻克了襄阳，首先就为贤士异度章名，晋平定了建业，以得到陆士衡而欣喜。

征伐他国而求取贤才，这是自古的常规。

现在郢都陷落，它的君主确实有罪，而那些士大夫有什么过错呢？却让他们都沦落成了低贱的奴隶！我是外乡之客，不敢向皇上陈述自己的见解，但我确实可怜他们，所以才散发财物来赎求贤才。”太祖于是领悟了，说：“这都是我的过错，如果不是你提醒我，恐怕就会使天下人失望了！”于是下令赦免作了奴婢的梁国俘虏数千人。

武成二年(560)，庾季才与王褒、庾信同任麟趾学士。

后又升任稍伯大夫、车骑大将军、仪同三司。

后来，大冢宰宇文护执政，他问庾季才：“近几天天象有什么好兆头？”季才回答说：“我深受朝廷大恩，如果不把我所知道的都告诉您，那便同木石一样不近人情。

近来，居上台的那颗星星象有变，是不利于宰相的兆头，你应该还政于天子，告老还乡。

这样你就可以安享天年，并可以得周公旦和汉太伟的美誉，子孙们封地也可久保稳固。

否则，后果难以料想。”宇文护沉思了很久，对季才说：“我本意是这样，只是我的辞呈没有被批准罢了。

你既然是朝官，可以按朝廷惯例行事，就不用麻烦你另外参劾我了。”从此以后，宇文护对庾季才日渐疏远，没再单独会见过他。

直到宇文护被杀，查抄他的书信、札记时，武帝亲临检查。

凡是有假托天命，胡乱编造异端邪说的人，全被杀戮。

只有庾季才的两封信，极力阐述宇文护宰相的不祥征候，劝宇文护应该放弃权力归政于帝。

文帝对少宗伯斛斯征说：“庾季才为人极忠诚谨慎，很懂得为臣的礼节。”于是赐给他粟粮三百石，布帛二百段，并升他为太史中大夫，命他撰写《灵台秘苑》，加封他为上仪同，又封他为临颍伯，食邑六百户。

宣帝继位以后，又加封他为骠骑大将军，开府仪同三司，增加食邑三百户。

当高祖任丞相时，曾于夜晚召见季才，问他：“我凭自己平庸不实的才能，却接受如此重任，这天意人事，你怎样看待？”庾季才说：“天道精深微妙，难以意料觉察，仅用人事推测，你的帝王之兆已定，即使我说你难当此重任，你难道能重蹈箕郑父和颍考叔的覆辙吗？”高祖沉默了许久才抬起头来说：“我现在是骑虎难下呀！”于是赐给季才各色丝织品五十匹，绢三百段。

高祖说：“你有这番好意，我很惭愧，我应该好好考虑考虑。”大定元年(581)正月，庚季才说：“本月十七日早晨，有一股形状像楼阙的青气出现在皇城之上，一会儿就变成了紫色，迎风向西飘去。

《气经》上说：‘天不能没有云而下雨，帝王不能没有瑞气的祥兆而登位。’现在‘王气’已经出现，必须马上应证它。

二月的太阳过了卯日进入酉日，正处在天空的正中，这叫‘二八之门’。

太阳，是国君的象征。

国君登位应选在二月。

这个月十三日是甲子日。

甲是六甲之首，子是十二时辰的开始。

甲数是九，子数也是九，九是‘天数’，这一天就是‘惊蛰’，即阳气正旺盛的时候。

过去周武王在二月甲子(十三)日统一天下，周朝延续了八百年，汉高祖在二月甲子(十三)日称帝，汉朝历时四百年，所以我知道甲子、甲午是符合天命的日子。

今年二月甲子(十三)日，您应该应证天象，接受天命。”高祖采纳了他的建议。

开皇元年(581)，授季才为通直散骑常侍。

高祖准备迁都，有一天夜晚与高赹、苏威二人刚商定下来，不料第二天一早庾季才就上奏说：“我观察过天象，研究过图谶，龟卜上的兆纹确实与旧时重合，所以一定要迁都。

再说尧定都平阳，舜定都冀州，由此可知，历代帝王居所世世代代各不相同。

况且自汉建造这座都城至今将近八百年，水都是咸的了，不太适合人居住。

希望陛下协调天意人愿，做迁徙的打算吧。”高祖非常惊愕，对高赹等人说：“这事多么神奇啊！”于是发布命令准备迁都，并赏给季才绢三百段、马两匹，晋升他为公爵。

高祖对季才说：“从今以后，我相信天行有道了。”接着命令季才和他的儿子庾质共同撰修《垂象》、《地形》等书。

高祖对季才说：“天地之间的奥秘，推测的办法是多种多样的，各人所持的见解不同，有时会造成很大的差异。

我不想外人干预这事，所以让你们父子共同修撰。”书写成后上奏皇上，皇上赐给他米一千石，绢六百段。

开皇九年(589)，庾季才出任均州刺史。

委任状刚下，季才正要赴任，当时有人建议说，季才精通术艺，应用其所长，皇上又下诏恢复他的原职。

庾季才因为年老，多次上表请求离职，皇上屡次下旨不让辞职。

当时恰逢张胄玄的历法通行，又有袁充说日影变长。

皇上将这事拿去问季才，季才说袁充错了。

皇上非常愤怒，于是免去了庾季才的职务，只给他一半的官俸，让他回家。

以后，所有的吉凶祥异，常派人到他家去询问。

庾季才于仁寿三年(603)去世，终年八十八岁。

庾季才胸怀阔大，学识渊博，讲究信义，爱结交朋友。

经常选定良辰吉日，与琅笽人王褒、彭城人刘珏、河东人裴政及同族的庾信等聚会在一起，饮酒作文。

另有刘臻、明克让、柳巧言等人，虽然是后辈人，也与他们在一起交游。

他撰写的《灵台秘苑》一百二十卷，《垂象志》一百四十二卷，《地形志》八十七卷，都通行于世。

○庾质

庾质，字行修。

小时候就聪明、敏锐，有远大的志向。

八岁能背诵梁世祖的《玄览》、《言志》等十篇赋，被授予童子郎。

仕北周任齐炀王的记室。

开皇元年(581)授为奉朝请，做过鄢陵县令，后升为陇州司马。

大业(605～617)初年，被授予太史令。

庾质品德坚贞，语言耿直。

每当有灾变天象，他一定要把可能发生的灾变当面告诉皇上。

而隋炀帝生性多猜忌而待人苛刻，齐王杨谏也被怀疑。

庾质的儿子庾俭当时是齐王的部属，炀帝对庾质说：“你不想一心一意地侍奉我，而让你儿子侍奉齐王，为什么要这样三心二意呢？”庾质说：“我侍奉陛下，我儿子侍奉齐王，实际上是一个心愿，不敢有异心。”炀帝怒气未消，因此让他出京任合水县令。

大业八年(612)，炀帝亲自率兵攻打辽东。

庾质应征到行在所去。

到了临渝，拜见皇上。

皇上对庾质说：“我承奉先王旨意，亲征高丽，估量它的土地人民，才相当于我的一个郡县，你认为我能攻克它吗？”庾质回答说：“依我之浅见，讨伐高丽是可以取胜的。

但我有一个愚蠢的看法，那就是不希望陛下亲自出征。”炀帝变色，说：“我现在已领兵到此，难道可以不见贼人而还吗？”庾质又说：“陛下如果真要前去，我担心会挫损军威。

我仍希望您安扎在这里，命令勇猛的将领指挥军队，倍道兼行，出其不意地去攻打它。

行动要迅速，慢则无功。”炀帝不高兴地说：“你既然认为这次行动困难，那你留在这里好了。”等到军队回来后，授给他太史令之职。

大业九年(613)，炀帝再次出征高丽，又问庾质：“这一次又怎样？”庾质回答说：“我实在是愚昧而又执迷不悟，我还是坚持原来的观点。

陛下如果要亲自出征，耗费的人力物力实在太大。”炀帝恼怒地说：“我亲自出征尚且不能取胜，难道派别人去反能成功吗？”炀帝于是亲征高丽。

不久，礼部尚书杨玄感凭借黎阳反叛朝廷，兵部侍郎斛斯政投奔了高丽。

炀帝惊恐万分，马上返回，对庾质说：“你上次不许我亲自出征，想必就是这个缘故吧。

那现在玄感可以成事吗？”庾质说：“玄感所据之地，地势虽好，道德威望却不是一向就有的，只借助于百姓的劳苦，希望侥幸成功。

然而现在是天下一家，不是轻而易举就能动摇的。”炀帝说：“火星进入南斗星域将会出现什么情况？”庾质回答说：“南斗，是楚天的分界。

楚，是玄感的封地。

现在，南斗光色暗淡，他最终一定不能成功。”大业十年(614)，炀帝从西京往东都去，庾质进谏：“连年征战辽东，人民实在劳苦疲敝。

陛下应该镇守关内，安抚百姓，使他们能致力耕作。

三五年内，使天下人民稍稍富足，然后再下去巡省视察，这样做对治国有利，望陛下三思。”炀帝不高兴，庾质托病不随皇上去东都，炀帝听说后，很愤怒，派人驱车传令，把庾质拘押到行宫。

○张胄玄

张胄玄，渤海地人。

博学多才，尤其精通天文、历法。

冀州刺史赵推荐他，高祖授予他云骑尉的官职，在太史当值，参议历法事。

当时同辈人中许多都比不上他，因而太史令刘晖等人很忌妒他。

然而刘晖所言有很多不合实际，而胄玄所推算的却很精密。

皇上对此感到很惊奇，令杨素和通术数的人士立议六十一件事，都是用旧历书难以解释的，让刘晖和胄玄等人细加辨析。

刘晖闭口一无所答，胄玄却能通顺解释五十四件事。

于是皇上提升他为员外散骑侍郎，兼太史令，赏赐千段布帛。

刘晖及其同党八人都罢去不用。

胄玄改定新历法，说从前的历法与实际差一天。

内史通事颜敏楚上奏章道：“汉朝时落下闳改《颛顼历》为《太初历》，说以后会差一天，八百年后，会有圣人来改定。

时至今日已有七百一十年，数术家喜欢说整数，圣人所言，现在应验了！”皇上很高兴，胄玄也日渐被皇上重用。

胄玄所制定的历法，和古历法不同之处有三点：其一，南朝宋代祖冲之在每一年的末尾，设立岁差，冬至点渐渐后移，不再回到原来的冬至点上。

每隔四十六年，便相差一度。

梁朝虞广刂的历法，嫌祖冲之岁差太多，因而每隔一百八十六年冬至点后移一度。

胄玄认为这两种算法年限悬殊太大，查检古注，发现失误之处很多。

于是折中两家之言，制定新的历法。

他认为冬至点逐年后移，每隔八十三年后移一度。

这样既符合尧时历法所说的太阳不停地围绕大火星运转，又符合汉代历法所认为的太阳运行以牵牛星而始终。

用这种方法考察前后天文现象，都很合适。

其二，周朝马显创造《丙寅元历》，运用阴阳互转、加减章分、进退蚀余等方法，来推断太阳运行的常率。

当时的术数家大多不能理解。

张宾沿用了这种方法，也没能加以考证。

胄玄认为，增加时间的先后，随节气而不同，笼统地按月推断，在道理上说不通。

于是根据二十四节气排列出太阳运行的快慢，太阳运行慢，则月亮容易赶上太阳，让合朔加早时；太阳运行快，则月亮追逐太阳稍为滞后，让合朔加晚时。

查阅前代加时早晚，作为加减的概率。

从秋分到春分，太阳运动速度快，计一百八十二天运行一百八十度，从春分到秋分，太阳运动速度慢，计一百八十二天运行一百七十六度。

每一节气之下，就是太阳运行的速率。

其三，自古历法认为，每月初一、十五，不分内外，只要进入黄道白道交叉点，便有月蚀发生。

张宾制定的历法，记录了月亮在交点外当蚀而未蚀的现象，但没有加以详细说明。

胄玄认为，日行黄道，一周为一年；月行月道，一周二十七天有余。

月道与黄道相交，在黄道内运行十三日有奇而出，又在黄道外运行十三日有奇而入，周而复始，月亮经过黄道，称为交。

初一、十五在距交点十五度以内，就有月蚀现象。

如果月亮在内道运行，即在黄道以北，月蚀多有应验。

如果月亮在外道运行，即在黄道以南，即使正在交点，因为没有什么遮挡，也不会发生月蚀。

胄玄根据前人历法，重新确定了月蚀发生的范围，根据交点的远近、节气的变化，月蚀月全的现象，记载得非常明确。

胄玄超越前人的独创之处有七点：其一，自古历书，认为五星的运动是恒速的，对于五星的隐现快慢，都没有一个准确的记载。

胄玄经过推论，发现了五星各自的实际运动速率，出现的日子，都与古历记载不同。

相差多的达加减三十多天。

比如荧惑星，照平均速度出现在雨水，就加上二十九天，出现在小雪，就减去二十五天。

这样，通过加减，就得出实际出现的时间。

五星各自运动的快慢，都同此例，只是差数不同。

这是他经过长期的观测积累才发现的，当时的人们还不能理解。

其二，按星辰旧率计算，运行一周，要出现两次，自古历法，都认为如此，对于应该出现而没出现的情况，就没有人能观测到了。

胄玄经过长期观测积累，发现星辰在运行一周的过程中，有时出现一次，若有同类相感召，又相跟着而出现。

比如辰星平均在早晨出现在雨水的，就属应出现而不现的情况。

如果是平均在早晨出现在惊蛰的，在距太阳十八度以外，三十六度以内，早晨若有木火土金中的一星出现，它就会跟着出现。

其三，自古历法，认为五星运动都是等速的，自第一次出现以后，就可以按固定的速率来推算了。

至于提前或推后的时间，都无人知晓。

胄玄经过长期观测积累，发现五星运动的实际快慢速度，与古历所载不同，有的误差多达八十多天，徘徊范围也相差八十多度。

比如荧惑星前一次很快在立冬初首次出现，二百五十天运行一百七十七度，第二次必出现在夏至初，一百七十天运行九十二度。

无论是推算还是天象显示，都很精确。

其四，自古历法对于月蚀的记载，是按平朔来计算的，推算出的月蚀次数与实际很少相符。

胄玄根据长期观测积累，发现月亮随木、火、土、金四星运行有向背之分。

月亮向着四星运行则快，背之则慢，在相距十五度以外，才按正常速度运行。

于是在交分之时，设定月蚀次数。

其五，自古历法，在加时的时候，无论初一还是十五，都采用同一方法。

胄玄根据长期观测积累，发现日蚀发生的地点，随着方向的不同而有所变化，高低正斜都不同。

相交有深有浅，快慢也不同。

胄玄对于时间的推算和时差的判断，都很符合天象。

其六，自古历法，认为日月相交的时刻，即是日蚀的长短。

离交点十四度蚀一分，离交点十三度蚀二分，离交点十度蚀三分。

每接近交点一度，日蚀增加一分，正处于交点即全蚀。

至于应少反多，应多反少的情况，自古历书，没有加以详细解释。

胄玄根据长期观测积累，发现正处交点时，若月亮不能完全遮掩住太阳，那么日蚀的时间反而比离交点五六度时要少。

若月亮正好在太阳内，就会完全遮掩住太阳，因而发生全蚀。

自此以后，越远离交点，日蚀就越少。

日月相交前后在冬至时都是如此。

若近夏至，概率又有误差了。

胄玄所推断的日蚀的时间，最为详密。

其七，自古历法，把一天分作二分，昼夜长短相同。

胄玄根据长期观测积累，发现有误差，春秋季节，白天长于夜漏半刻，这都是由于太阳运行时快时慢造成的。

以上这些独到见解，评论者都很佩服其精谨。

大业年间(605～617)，胄玄死于任上。

庾质被押到东都后，皇上下诏将他投进监狱，后来竟死在狱中。

上一篇：列传·卷四十二

下一篇：列传·卷四十四

全   文：隋书

