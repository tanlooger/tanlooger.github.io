---
---
---
title: ○杜彦
---

杜彦，云中人也。父迁，属葛荣之乱，徙家于幽。彦性勇果，善骑射。仕周，释褐左侍上士，后从柱国陆通击陈将吴明彻于土州，破之。又击叛蛮，克仓塠、白杨二栅，并斩其渠帅。进平郢州贼帅樊志，以战功拜大都督。寻迁仪同，治隆山郡事。明年，拜陇州刺史，赐爵永安县伯。高祖为丞相，从韦孝宽击尉迥于相州，每战有功，赐物三千段，奴婢三十口。进位上开府，改封襄武县侯，拜魏郡太守。开皇初，授丹州刺史，进爵为公。后六岁，征为左武卫将军。平陈之役，以行军总管与新义公韩擒相继而进。军至南陵，贼屯据江岸，彦遣仪同樊子盖率精兵击破其栅，获船六百馀艘。渡江，击南陵城，拔之，擒其守将许翼。进至新林，与擒合军。及陈平，赐物五千段，粟六千石，进位柱国，赐子宝安爵昌阳县公。高智慧等之作乱也，复以行军总管从杨素讨之，别解江州围。智慧馀党往往屯聚，保投溪洞，彦水陆兼进，攻锦山、阳父、若、石壁四洞，悉平之，皆斩其渠帅。贼李陀拥众数千，据彭山，彦袭击破之，斩陀，传其首。又击徐州、宜丰二洞，悉平之。赐奴婢百馀口。拜洪州总管，甚有治名。

岁馀，云州总管贺娄子干卒，上悼惜者久之，因谓侍臣曰：“榆林国之重镇，安得子干之辈乎？”后数日，上曰：“吾思可以镇榆林者，莫过杜彦。”于是征拜云州总管。突厥来寇，彦辄擒斩之，北夷畏惮，胡马不敢至塞。后数年，朝廷复追录前功，赐子宝虔爵承县公。十八年，辽东之役，以行军总管从汉王至营州。上以彦晓习军旅，令总统五十营事。及还，拜朔州总管。突厥复寇云州，上令杨素击走之，是后犹恐为边患，以彦素为突厥所惮，复拜云州总管。未几，以疾征还，卒，时年六十。子宝虔，大业末，文城郡丞。

○高劢

高劢，字敬德，渤海蓚人也，齐太尉、清河王岳之子也。幼聪敏，美风仪，以仁孝闻，为齐显祖所爱。年七岁，袭爵清河王。十四为青州刺史，历右卫将军、领军大将军、祠部尚书、开府仪同三司，改封乐安王。性刚直，有才干，甚为时人所重。斛律明月雅敬之，每有征伐，则引之为副。迁侍中、尚书右仆射。及后主为周师所败，劢奉太后归邺。时宦官放纵，仪同苟子溢尤称宠幸，劢将斩之以徇。太后救之，乃释。刘文殊窃谓劢曰：“子溢之徒，言成祸福，何得如此！”劢攘袂曰：“今者西寇日侵，朝贵多叛，正由此辈弄权，致使衣冠解体。若得今日杀之，明日受诛，无所恨也。”文殊甚愧。既至邺，劢劝后主：“五品已上家累，悉置三台之上，因胁之曰：‘若战不捷，则烧之。’此辈惜妻子，必当死战，可败也。”后主不从，遂弃邺东遁。劢恆后殿，为周军所得。武帝见之，与语，大悦，因问齐亡所由。劢发言流涕，悲不自胜，帝亦为之改容。授开府仪同三司。

高祖为丞相，谓劢曰：“齐所以亡者，由任邪佞。公父子忠良，闻于邻境，宜善自爱。”劢再拜谢曰：“劢亡齐末属，世荷恩荣，不能扶危定倾，以致沦覆。既蒙获宥，恩幸已多，况复滥叨名位，致速官谤。”高祖甚器之，以劢检校扬州事。后拜楚州刺史，民安之。先是，城北有伍子胥庙，其俗敬鬼。祈祷者必以牛酒，至破产业。劢叹曰：“子胥贤者，岂宜损百姓乎？”乃告谕所部，自此遂止，百姓赖之。

七年，转光州刺史，上取陈五策，又上表曰：“臣闻夷凶翦暴，王者之懋功；取乱侮亡，往贤之雅诰。是以苗民逆命，爰兴两阶之舞；有扈不宾，终召六师之伐。皆所以宁一宇内，匡济群生者也。自昔晋氏失驭，天网绝维，群凶于焉胃起，三方因而鼎立。陈氏乘其际运，拔起细微，茜顼纵其长蛇，窃据吴会；叔宝肆其昏虐，毒被金陵。数年已来，荒悖滋甚。牝鸡司旦，昵近奸回，尚方役徒，积骸千数，疆埸防守，长戍三年。或微行暴露，沉湎王侯之宅；或奔驰骏骑，颠坠康衢之首。有功不赏，无辜获戮，烽燧日警，未以为虞，耽淫靡嫚，不知纪极。天厌乱德，妖实人兴，或空里时有大声，或行路共传鬼怪，或刳人肝以祠天狗，或自舍身以厌妖讹。民神怨愤，灾异荐发，天时人事，昭然可知。臣以庸才，猥蒙朝寄，频历籓任，与其邻接，密迩仇雠，知其动静，天讨有罪，此即其时。若戎车雷动，戈船电迈，臣难惊怯，请效鹰犬。”高祖览表嘉之，答以优诏。及大举伐陈，以劢为行军总管，从宜阳公王世积下陈江州。以功拜上开府，赐物三千段。

陇右诸羌数为寇乱，朝廷以劢有威名，拜洮州刺史。下车大崇威惠，民夷悦附，其山谷间生羌相率诣府称谒，前后至者，数千馀户。豪猾屏迹，路不拾遗，在职数年，称为治理。后遇吐谷浑来寇，劢遇疾不能拒战，贼遂大掠而去。宪司奏劢亡失户口，又言受羌馈遗，竟坐免官。后卒于家，时年五十六。子士廉，最知名。

○尔硃敞

尔硃敞，字乾罗，秀容契胡人，尔硃荣之族子也。父彦伯，官至司徒、博陵王。齐神武帝韩陵之捷，尽诛尔硃氏，敞小，随母养于宫中。及年十二，自窦而走，至于大街，见童儿群戏者，敞解所着绮罗金翠之服，易衣而遁。追骑寻至，初不识敞，便执绮衣儿。比究问知非，会日已暮，由是得免。遂入一村，见长孙氏媪踞胡床而坐。敞再拜求哀，长孙氏愍之，藏于复壁。三年，购之愈急，迹且至，长孙氏曰：“事急矣，不可久留。”资而遣之。遂诈为道士，变姓名，隐嵩山，略涉经史。数年之间，人颇异之。尝独坐岩石之下，泫然而叹曰：“吾岂终于此乎？伍子胥独何人也！”于是间行微服，西归于周。太祖见而礼之，拜大都督、行台郎中，封灵寿县伯，邑千五百户。迁通直散骑常侍，转车骑大将军、仪同三司，进爵为侯。保定中，迁使持节、骠骑大将军、开府仪同三司。天和中，增邑五百户，历信、临、熊、潼四州刺史，进爵为公。武帝东征，上表求从，许之。攻城陷阵，所当皆破，进位上开府。除南光州刺史，入为护军大将军。岁馀，转胶州刺史。于是迎长孙氏及弟置于家，厚资给之。高祖受禅，改封边城郡公。黔安蛮叛，命敞讨平之。师旋，拜金州总管。寻转徐州总管。在职数年，号为明肃，民吏惧之。后以年老，上表乞骸骨，赐二马轺车，归于河内，卒于家，时年七十二。子最嗣。

○周摇

周摇，字世安，其先与后魏同源，初为普乃氏，及居洛阳，改为周氏。曾祖拔拔，祖右六肱，俱为北平王。父恕延，历行台仆射、南荆州总管。摇少刚果，有武艺，性谨厚，动遵法度。仕魏，官至开府仪同三司。周闵帝受禅，赐姓车非氏，封金水郡公。历夙、楚二州刺史，吏民安之。从帝平齐，每战有功，超授柱国，进封夔国公。未几，拜晋州总管。时高祖为定州总管，文献皇后自京师诣高祖，路经摇所，主礼甚薄。既而白后曰：“公廨甚富于财，限法不敢辄费。又王臣无得效私。”其质直如此。高祖以其奉法，每嘉之。及为丞相，徙封济北郡公，寻拜豫州总管。高祖受禅，复姓周氏。开皇初，突厥寇边，燕、蓟多被其患，前总管李崇为虏所杀，上思所以镇之，临朝曰：“无以加周摇者。”拜为幽州总管六州五十镇诸军事。摇修鄣塞，谨斥候，边民以安。后六载，徙为寿州。初，自以年老，乞骸骨，上召之。既引见，上劳之曰：“公积行累仁，历仕三代，克终富贵，保兹遐寿，良足善也。”赐坐褥，归于第。岁馀，终于家，谥曰恭，时年八十四。

○独孤楷

独孤楷，字修则，不知何许人也，本姓李氏。父屯，从齐神武帝与周师战于沙苑，齐师败绩，因为柱国独孤信所擒，配为士伍，给使信家，渐得亲近，因赐姓独孤氏。楷少谨厚，便弄马槊，为宇文护执刀，累转车骑将军。其后数从征伐，赐爵广阿县公，邑千户，拜右侍下大夫。周末，从韦孝宽平淮南，以功赐子景云爵西河县公。高祖为丞相，进授开府，每督亲信兵。及受禅，拜右监门将军，进封汝阳郡公。数岁，迁右卫将军。仁寿初，出为原州总管。时蜀王秀镇益州，上征之，犹豫未发。朝廷恐秀生变，拜楷益州总管，驰传代之。秀果有异志，楷讽谕久之，乃就路。楷察秀有悔色，因勒兵为备。秀至兴乐，去益州四十余里，将反袭楷，密令左右觇所为，知楷不可犯而止。楷在益州，甚有惠政，蜀中父老于今称之。炀帝即位，转并州总管。遇疾丧明，上表乞骸骨。帝曰：“公先朝旧臣，历职二代，高风素望，卧以镇之，无劳躬亲簿领也。”遣其长子凌云监省郡事。其见重如此。数载，转长平太守，未视事而卒。谥曰恭。子凌云、平云，彦云，皆知名。楷弟盛，见《诚节传》。

○乞伏慧

乞伏慧，字令和，马邑鲜卑人也。祖周，魏银青光禄大夫，父纂，金紫光禄大夫，并为第一领民酋长。慧少慷慨有大节，便弓马，好鹰犬。齐文襄帝时，为行台左丞，加荡寇将军，累迁右卫将军、太仆卿，自永宁县公封宜民郡王。其兄贵和又以军功为王，一门二王，称为贵显。周武平齐，授使持节、开府仪同大将军，拜佽飞右旅下大夫，转熊渠中大夫。高祖为丞相，从韦孝宽击尉惇于武陟，所当皆破，授大将军，赐物八百段。及平尉迥，进位柱国，赐爵西河郡公，邑三千户，赉物二千三百段。请以官爵让兄，朝廷不许，论者义之。高祖受禅，拜曹州刺史。曹土旧俗，民多奸隐，户口簿帐，恆不以实。慧下车按察，得户数万。迁凉州总管。先是，突厥屡为寇抄，慧于是严警烽燧，远为斥候，虏亦素惮其名，竟不入境。岁馀，转齐州刺史，得隐户数千。迁寿州总管。其年，左转杞州刺史，在职数年，迁徐州总管。时年逾七十，上表求致仕，不许。俄转荆州总管，又领潭、桂二州总管三十一州诸军事。其俗轻剽，慧躬行朴素以矫之，风化大洽。曾见人以穀捕鱼者，出绢买而放之，其仁心如此。百姓美之，号其处曰西河公穀。转秦州总管。炀帝即位，为天水太守。大业五年，征吐谷浑，郡滨西境，民苦劳役，又遇帝西巡，坐为道不整，献食疏薄，帝大怒，命左右斩之。见其无发，乃释，除名为民。卒于家。

○张威

张威，不知何许人也。父琛，魏弘农太守。威少倜傥有大志，善骑射，膂力过人。在周，数从征伐，位至柱国、京兆尹，封长寿县公，邑千户。王谦作乱，高祖以威为行军总管，从元帅梁睿击之。军次通谷，谦守将李三王拥劲兵拒守，睿以威为先锋。三王初闭垒不战，威令人詈侮以激怒之，三王果出阵。威令壮士奋击，三王军溃，大兵继至，于是擒斩四千馀人。进至开远，谦将赵俨众十万，连营三十里。威凿山通道，自西岭攻其背，俨遂败走。追至成都，与谦大战，威将中军。及谦平，进位上柱国，拜泸州总管。高祖受禅，历幽、洛二州总管，改封晋熙郡公。寻拜河北道行台仆射，后督晋王军府事。数年，拜青州总管，赐钱八十万，米五百石，杂彩三百段。威在青州，颇治产业，遣家奴于民间鬻芦菔根，其奴缘此侵扰百姓。上深加谴责，坐废于家。后从上祠太山，至洛阳，上谓威曰：“自朕之有天下，每委公以重镇，可谓推赤心矣。何乃不修名行，唯利是视？岂直孤负朕心，亦且累卿名德。”因问威曰：“公所执笏今安在？”威顿首曰：“臣负罪亏宪，无颜复执，谨藏于家。”上曰：“可持来。”威明日奉笏以见，上曰：“公虽不遵法度，功效实多，朕不忘之。今还公笏。”于是复拜洛州刺史，后封睆城郡公。寻转相州刺史，卒官。有子植，大业中，至武贲郎将。

○和洪

和洪，汝南人也。少有武力，勇烈过人。周武帝时，数从征伐，以战功累迁车骑大将军、仪同三司。时龙州蛮任公忻、李国立等聚众为乱，刺史独孤善不能御。朝议以洪有武略，代善为刺史。月馀，擒公忻、国立，皆斩首枭之，馀党悉平。从帝攻河阴，洪力战，陷其西门。帝壮之，赏物千段。复从帝平齐，进位上仪同，赐爵北平侯，邑八百户，拜左勋曹下大夫。柱国王轨之擒吴明彻也，洪有功焉，加位开府，迁折冲中大夫。尉迥作乱相州，以洪为行军总管，从韦孝宽击之。军至河阳，迥遣兵围怀州，洪与总管宇文述等击走。又破尉惇于武陟。及平相州，每战有功，拜柱国，封广武郡公，邑二千户。前后赐物万段，奴婢五十口，金银各百挺，牛马百匹。时东夏初平，物情尚梗，高祖以洪有威名，令领冀州事，甚得人和。数岁，征入朝，为漕渠总管监，转拜泗州刺史。属突厥寇边，诏洪为北道行军总管，击走虏，至碛而还。后迁徐州总管，卒，时年六十四。

○侯莫陈颖

侯莫陈颖，字遵道，代人也。与魏南迁，世为列将。父崇，魏、周之际，历职显要，官至大司空。颖少有器量，风神警发，为时辈所推。魏大统末，以父军功赐爵广平侯，累迁开府仪同三司。周武帝时，从滕王逌击龙泉、文城叛胡，与柱国豆卢勣各帅兵分路而进。颖悬军五百馀里，破其三栅。先是，稽胡叛乱，辄略边人为奴婢。至是诏胡敢有压匿良人者诛，籍没其妻子。有人言为胡村所隐匿者，勣将诛之，颖谓勣曰：“将在外，君命有所不行。诸胡固非悉反，但相迫胁为乱耳。大兵临之，首乱者知惧，胁从者思降。今渐加抚慰，自可不战而定。如即诛之，转相惊恐，为难不细。未若召其渠帅，以隐匿者付之，令自归首，则群胡可安。”勣从之。群胡感悦，争来降附，北土以安。迁司武，加振威中大夫。高祖为丞相，拜昌州刺史。会受禅，竟不行，加上开府，进爵升平郡公。俄拜延州刺史。数年，转陈州刺史。平陈之役，以行军总管从秦王俊出鲁山道。属陈将荀法尚、陈纪降，颖与行军总管段文振度江安集初附。寻拜饶州刺史，未之官，迁瀛州刺史，甚有惠政。在职数年，坐与秦王俊交通免官。百姓将送者，莫不流涕，因相与立碑，颂颖清德。未几，检校汾州事，俄拜邢州刺史。仁寿中，吏部尚书牛弘持节巡抚山东，以颖为第一。高祖嘉叹，优诏褒扬。时朝廷以岭南刺史、县令多贪鄙，蛮夷怨叛，妙简清吏以镇抚之，于是征颖入朝。及进见，上与颖言及平生，以为欢笑。数日，进位大将军，拜桂州总管十七州诸军事，赐物而遣之。及到官，大崇恩信，民夷悦服，溪洞生越，多来归附。炀帝即位，颖兄梁国公芮坐事徙边，朝廷恐颖不自安，征归京师。数年，拜恆山太守。其年，岭南、闽越多不附，帝以颖前在桂州有惠政，为南土所信伏，复拜南海太守。后四岁，卒官。谥曰定。子虔会，最知名。

史臣曰：杜彦东夏、南服，屡有战功，作镇朔垂，胡尘不起。高劢死亡之际，志气懔然，疾彼奸邪，致兹馀庆。尔硃敞幼有权奇，终能止足，崇基坠而复构，不亦仁且智乎！周摇以质实见知，独孤以恤人流誉，乞伏慧能以国让，侯莫陈所居治理，或知牧人之道，或践仁义之路，皆有可称焉。慧以供帐不厚，至于放黜，并结发登朝，出入三代，终享禄位，不夭性龄，盖其任心而行，不为矫饰之所致也。

关键词：隋书,列传

解释翻译[挑错/完善]

○杜彦

杜彦，云中人。

父亲杜迁，适逢葛荣之乱，迁徙到豳居住。

杜彦生性勇敢果断，善于骑马射箭。

仕北周，开始当左侍上士，后随柱国陆通在土州进攻陈国将领吴明彻，打败陈国军。

他又进攻背叛的蛮人，攻克仓土追、白杨两座军营，并斩了他们的渠帅。

进而平定郢州的贼帅樊志。

因其战功，授为大都督。

继而升任仪同三司，兼管隆山郡之事。

次年，授为陇州刺史，赐爵永安县伯。

隋高祖为北周丞相时，他随韦孝宽进剿尉迟迥于相州，每次作战，均有战功。

赐他缣采三千段，奴婢三十口。

升任上开府，改封为襄武县侯爵，授为魏郡太守。

开皇初年，杜彦被授为丹州刺史，晋爵位为公爵。

六年后，调任左武卫将军。

在平定陈国的战争中，他以行军总管身份与新义公韩擒虎相继而进。

部队到达南陵，陈国军屯兵据守江边，杜彦派仪同樊子盖率精兵打破他们的军营，得船六百多条。

渡江进攻南陵城，攻占了它，活捉了陈国守将许冀。

进军到新林，与韩擒虎会合。

平定陈国后，赐杜彦缣采五千段，粮食六千石，杜彦升任柱国，赐他儿子杜宝安任昌阳县公爵。

高智慧造反时，杜彦又以行军总管身份随杨素讨伐他，别路解了江州之围。

高智慧的余党往往屯集，占领山洞险滩，杜彦率军水陆并进，攻占锦山、阳父、若、石壁四个山洞，全部平定余党，都杀了他们的渠帅。

反贼李阝也拥众几千，占据彭山。

杜彦袭击打败了他们，斩了李阝也，传首到京师。

继而又进攻徐州、宜丰的两个山洞，全部平定。

朝廷赐杜彦奴婢一百多口。

授他为洪州总管，他很有政绩。

一年多后，云州总管贺娄子干去世，皇上哀悼叹惜很久，因而对侍臣们说：“榆林是国家的重镇，怎能再得到像贺娄子干那样的人才去镇守呢？”几天后，皇上说：“我想可以镇守榆林的，没有比杜彦更合适的。”于是调杜彦当云州总管。

突厥人一来进犯，杜彦就擒斩来敌，北方胡人害怕，胡马不敢到边塞来。

几年后，朝廷又追录他前后的功勋，赐他儿子杜宝虔为承县公爵。

开皇十八年(598)，辽东战争打响，杜彦以行军总管身份，随汉王杨谅到达营州。

皇上因杜彦通晓军事，令他总管五十营的军事。

回朝后，授他朔州总管。

突厥人又进犯云州，皇上命杨素打跑他们。

此后皇上仍担心突厥为害，因杜彦一向为突厥人所惧怕，又授他为云州总管。

不久，因病调回京师，去世，时年六十岁。

他儿子杜宝虔，在大业末年，任文城郡丞。

○高劢

高劢字敬德，渤海郡条县人，北齐太尉、清河王高岳的儿子。

他从小聪明敏捷，风度翩翩，以仁孝闻名，为北齐显祖所宠爱。

七岁时，袭爵为清河王。

十四岁，任青州刺史。

历任右卫将军、领军大将军、祠部尚书、开府仪同三司，后改封为乐安王。

他生性刚正，很有才干，很为当时人所重视。

斛律明月很推重、尊敬他，每每有征讨，就以他为副手。

他升任侍中、尚书右仆射。

到北齐后主被北周兵打败后，高劢奉太后回到邺都。

当时宦官放纵，仪同苟子溢尤其得到宠幸，高劢将杀他示众，太后救他，才放了他。

刘文殊悄悄对高劢说：“苟子溢这些东西，他们一开口，就能成为你的大祸。

你怎能这样？”高劢卷起袖子说：“现在，西边的强寇一天天侵犯过来，朝中大臣又多反叛，都是因为这些东西玩弄权术，致使士族瓦解。

如能今日杀了他们，我即使明天被杀，也没什么遗恨。”刘文殊很感惭愧。

到了邺都，高劢劝北齐后主说：“五品官以上的家眷，全部集中在三台之上，而威胁他们说：‘如不打胜仗，就烧死他们。’这些人怜惜妻子儿女，肯定会死战，可以打败敌军。”后主不听，于是抛弃邺都，向东逃跑。

高劢总是殿后，被北周军俘虏。

周武帝见了，与他交谈，很高兴，因问北齐灭亡的原因。

高劢一开口，就流眼泪，悲痛不已，武帝也为之动容。

授他为开府仪同三司。

隋高祖为北周丞相后，对高劢说：“北齐之所以灭亡，是因为任用奸佞小人。

你家父子，忠良之名闻于邻国，应该好好自爱。”高劢再次拜谢说：“高劢我是亡齐的末枝，世世代代承蒙国家的恩典和宠幸，却不能扶助国家，以致齐国灭亡。

既承宽宥，恩宠已多，何况我滥竽充数，冒领名位，以致加速了人民对官府的批评。”高祖很器重他，以他考查扬州之事。

后授为楚州刺史，人民很安定。

此前，楚州城北有伍子胥的庙，当地民俗敬鬼神，去祈祷的必定要用牛用酒，以至破产。

高劢感叹说：“伍子胥是贤人，怎能损害百姓呢？”于是告谕所部，从此就停止了祭子胥，百姓多赖此生存下来。

开皇七年(587)，转任光州刺史，上奏平定陈国的五大策略，又上表章说：“我听说，夷平凶徒，翦除强暴，这是帝王的大功；取得乱国，占领亡邦，这是过去贤人的雅命。

因此有苗违命，终兴两阶之舞；有扈不服，终召六师讨伐。

这都是为了安宁统一天下，帮助百姓。

自从往日晋代失政，天网断绝，群凶于是蜂起，三方因而鼎立。

陈氏乘这机运，从细微中崛起，陈文帝、陈废帝纵其长矛，窃据吴州、会稽；陈叔宝放纵昏虐，毒害金陵。

近年来，陈叔宝更加荒淫悖逆，母鸡打鸣，亲近小人，正在大兴劳役，积骨数以千计，防守疆场的，一守就长达三年！有的罪行败露了，就沉湎于王侯家里；有的奔驰骏马，公开在大街上作恶。

有功的不赏赐，无辜的被杀戮。

烽火天天报警，却不以为担心；沉溺酒色之中，不知纲纪为何物。

苍天厌恶这种乱德之君，妖怪实由常人兴起，那里有时空地方常有大声，有时行路人共传鬼怪，有时刳人肝以祭天狗星，有时陈叔宝又舍身为佛以镇妖魔鬼怪。

人神都已怨愤，灾异屡屡发生，天时人事要亡陈国，昭然可知。

我以平庸之才，承蒙大恩，屡经藩国重任，与陈国邻接，秘密侦察仇敌，知道他们的动静。

天讨有罪，此即其时。

若我国兵车雷动，军舰电发，我虽是无用之辈，也请效鹰犬之劳。”高祖看了表章，夸奖了他，答以诏书，予以鼓励。

到大举讨伐陈国时，以高劢为行军总管，随宜阳公王世积攻下陈国的江州。

高劢因战功拜授上开府，赐缣采三千段。

陇右的各部羌人几次为边患，朝廷因高劢有威名，授他为洮州刺史。

高劢一到洮州，就大兴恩威，当地百姓和四周夷民都高兴地归顺他，那些散居在山谷间的羌人，相率到刺史府上拜谒刺史，前后来的，有几千户。

洮州的豪右和奸猾之徒绝迹，道不拾遗，高劢在任几年，洮州称得上是治理好的。

后来遇上吐谷浑来进犯，高劢生病不能作战，贼人于是大肆抢掠而去。

司法部门上奏高劢失丢了人口，又说他受了羌人的贿赂，竟然坐罪被免职。

后来他在家中去世，时年五十六岁。

他儿子高士廉，最有名。

上一篇：列传·卷十九

下一篇：列传·卷二十一

全   文：隋书

