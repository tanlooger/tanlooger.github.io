---
---
---
title: ○周罗
---

周罗，字公布，九江寻阳人也。父法暠，仕梁冠军将军、始兴太守、通直散骑常侍、南康内史，临蒸县侯。罗年十五，善骑射，好鹰狗，任侠放荡，收聚亡命，阴习兵书。从祖景彦诫之曰：“吾世恭谨，汝独放纵，难以保家。若不丧身，必将灭吾族。”罗终不改。陈宣帝时，以军功授开远将军、句容令。后从大都督吴明彻与齐师战于江阳，为流矢中其左目。齐师围明彻于宿预也，诸军相顾，莫有斗心。罗跃马突进，莫不披靡。太仆卿萧摩诃因而副之，斩获不可胜计。进师徐州，与周将梁士彦战于彭城，摩诃临阵坠马，罗进救，拔摩诃于重围之内，勇冠三军。明彻之败也，罗全众而归，拜光远将军、钟离太守。十一年，授使持节、都督霍州诸军事。平山贼十二洞，除右军将军、始安县伯，邑四百户，总管检校扬州内外诸军事。赐金银三千两，尽散之将士，分赏骁雄。陈宣帝深叹美之。出为晋陵太守，进爵为侯，增封一千户。除太仆卿，增封并前一千六百户。寻除雄信将军，使持节、都督豫章十郡诸军事、豫章内史。狱讼庭决，不关吏手，民怀其惠，立碑颂德焉。　至德中，除持节，都督南川诸军事。江州司马吴世兴密奏罗甚得人心，拥众岭表，意在难测，陈主惑焉。萧摩诃、鲁广达等保明之。外有知者，或劝其反，罗拒绝之。军还，除太子左卫率，信任逾重，时参宴席。陈主曰：“周左率武将，诗每前成，文士何为后也？”都官尚书孔范对曰：“周罗执笔制诗，还如上马入阵，不在人后。”自是益见亲礼。出督湘州诸军事，还拜散骑常侍。

晋王广之伐陈也，都督巴峡缘江诸军事，以拒秦王俊，军不得渡，相持逾月。遇丹阳陷，陈主被擒，上江犹不下，晋王广遣陈主手书命之，罗与诸将大临三日，放兵士散，然后乃降。高祖慰谕之，许以富贵。罗垂泣而对曰：“臣荷陈氏厚遇，本朝沦亡，无节可纪。陛下所赐，获全为幸，富贵荣禄，非臣所望。”高祖甚器之。贺若弼谓之曰：“闻公郢、汉捉兵，即知扬州可得。王师利涉，果如所量。”罗答曰：“若得与公周旋，胜负未可知也。”其年秋，拜上仪同三司，鼓吹羽仪，送之于宅。先是，陈裨将羊翔归降于我，使为乡导，位至上开府，班在罗上。韩擒于朝堂戏之曰：“不知机变，立在羊翔之下，能无愧乎？”罗答曰：“昔在江南，久承令问，谓公天下节士。今日所言，殊匪诚臣之论。”擒有愧色。其年冬，除豳州刺史，俄转泾州刺史，母忧去职。未期，复起，授豳州刺史，并有能名。

十八年，起辽东之役，徵为水军总管。自东莱泛海，趣平壤城，遭风，船多飘没，无功而还。十九年，突厥达头可汗犯塞，从杨素击之。虏众甚盛，罗白素曰：“贼阵未整，请击之。”素许焉，与轻勇二十骑直冲虏阵，从申至酉，短兵屡接，大破之。进位大将军。仁寿元年，为东宫右虞候率，赐爵义宁郡公，食邑一千五百户。俄转右卫率。炀帝即位，授右武候大将军。汉王谅反，诏副杨素讨平之，进授上大将军。其年冬，帝幸洛阳。陈主卒，罗请一临哭，帝许之。缞绖送至墓所，葬还，释服而后入朝。帝甚嘉尚，世论称其有礼。时谅馀党据晋、绛等三州未下，诏罗行绛、晋、吕三州诸军事，进兵围之。为流矢所中，卒于师，时年六十四。送柩还京，行数里，无故舆马自止，策之不动，有飘风旋绕焉。绛州长史郭雅稽颡咒曰：“公恨小寇未平邪？寻即除殄，无为恋恨。”于是风静马行，见者莫不悲叹。其年秋七月，子仲隐梦见罗曰：“我明日当战。”其灵坐所有弓箭刀剑，无故自动，若人带持之状。绛州城陷，是其日也。赠柱国、右翊卫大将军，谥曰壮。赠物千段。子仲安，官至上开府。

○周法尚

周法尚，字德迈，汝南安成人也。祖灵起，梁直閤将军、义阳太守、庐桂二州刺史。父炅，定州刺史、平北将军。法尚少果劲有风概，好读兵书。年十八，为陈始兴王中兵参军，寻加伏波将军。其父卒后，监定州事，督父本兵。数有战功，迁使持节、贞毅将军、散骑常侍，领齐昌郡事，封山阴县侯，邑五千户。以其兄武昌县公法僧代为定州刺史。

法尚与长沙王叔坚不相能，叔坚言其将反。陈宣帝执禁法僧，发兵欲取法尚。其下将吏皆劝之归北，法尚犹豫未决。长史殷文则曰：“乐毅所以辞燕，良由不犹已。事势如此，请早裁之。”法尚遂归于周。宣帝甚优宠之，拜开府、顺州刺史，封归义县公，邑千户。赐良马五匹，女妓五人，彩物五百段，加以金带。陈将樊猛济江讨之，法尚遣部曲督韩明诈为背己，奔于陈，伪告猛曰：“法尚部兵不愿降北，人皆窃议，尽欲叛还。若得军来，必无斗者，自当于阵倒戈耳。”猛以为然，引师急进。法尚乃阳为畏惧，自保于江曲。猛陈兵挑战，法尚先伏轻舸于浦中，又伏精锐于古村之北，自张旗帜，迎流拒之。战数合，伪退登岸，投古村，猛舍舟逐之，法尚又疾走。行数里，与村北军合，复前击猛。猛退走赴船，既而浦中伏舸取其舟楫，建周旗帜。猛于是大败，仅以身免，虏八千人。

高祖为丞相，司马消难作乱，阴遣上开府段珣率兵阳为助守，因欲夺其城。法尚觉其诈，闭门不纳，珣遂围之。于时仓卒，兵散在外，因率吏士五百人守拒二十日。外无救援，自度力不能支，遂拔所领，弃城遁走。消难虏其母弟及家累三百人归于陈。高祖受禅，拜巴州刺史，破三鵶叛蛮于铁山，复从柱国王谊击走陈寇。迁衡州总管四州诸军事，改封谯郡公，邑二千户。后上幸洛阳，召之，及引见，赐金钿酒钟一双，彩五百段，良马十五匹，奴婢三百口，给鼓吹一部。法尚固辞，上曰：“公有大功于国，特给鼓吹者，欲令公乡人知朕之宠公也。”固与之。岁馀，转黄州总管。上降密诏，使经略江南，伺候动静。及伐陈之役，以行军总管隶秦孝王，率舟师三万出于樊口。陈城州刺史熊门超出师拒战，击破之，擒超于阵。转鄂州刺史，寻迁永州总管，安集岭南，赐缣五百段，良马五匹，仍给黄州兵三千五百人为帐内。陈桂州刺史钱季卿、南康内史柳璇、西衡州刺史邓暠、阳山太守毛爽等前后诣法尚降。陈定州刺史吕子廓据山洞反，法尚引兵逾岭，子廓兵众日散，与千馀人走保岩险，其左右斩之而降。赐彩五百段，奴婢五十口，并银瓮宝带，良马十匹。十年，寻转桂州总管，仍为岭南安抚大使。

后数年入朝，以本官宿卫。赐彩三百段，米五百石，绢五百匹。未几，桂州人李光仕举兵作乱，令法尚与上柱国王世积讨之。法尚驰往桂州，发岭南兵，世积出岳州，征岭北军，俱会于尹州。光仕来逆战，击走之。世积所部多遇瘴，不能进，顿于衡州，法尚独讨之。光仕帅劲兵保白石洞，法尚捕得其弟光略、光度，大获家口。其党有来降附，辄以妻子还之。居旬日，降者数千人。法尚捕兵列阵，以当光仕，亲率奇兵，蔽林设伏。两阵始交，法尚驰击其栅，栅中人皆走散，光仕大溃，追斩之。赐奴婢百五十口，黄金百五十两，银百五十斤。仁寿中，遂州獠叛，复以行军总管讨平之。巂州乌蛮叛，攻陷州城，诏令法尚便道击之。军将至，贼弃州城，散走山谷间，法尚捕不能得。于是遣使慰谕，假以官号，伪班师，日行二十里。军再舍，潜遣人觇之，知其首领尽归栅，聚饮相贺。法尚选步骑数千人，袭击破之，获其渠帅数千人，虏男女万馀口。赐奴婢百口，物三百段，蜀马二十匹。军还，检校潞州事。

炀帝嗣位，转云州刺史。后三岁，转定襄太守，进位金紫光禄大夫。时帝幸榆林，法尚朝于行宫。内史令元寿言于帝曰：“汉武出塞，旍旗千里。今御营之外，请分为二十四军，日别遣一军发，相去三十里，旗帜相望，钲鼓相闻，首尾连注，千里不绝。此亦出师之盛者也。”法尚曰：“不然，兵亘千里，动间山川，卒有不虞，四分五裂。腹心有事，首尾未知，道阻且长，难以相救。虽是故事，此乃取败之道也。”帝不怿曰：“卿意以为如何？”法尚曰：“结为方阵，四面外距，六宫及百官家口并住其间。若有变起，当头分抗，内引奇兵，出外奋击，车为壁垒，重设钩陈，此与据城理亦何异！若战而捷，抽骑追奔，或战不利，屯营自守。臣谓牢固万全之策也。”帝曰：“善。”因拜左武卫将军，赐良马一匹，绢三百匹。

明年，黔安夷向思多反，杀将军鹿愿，围太守萧造，法尚与将军李景分路讨之。法尚击思多于清江，破之，斩首三千级。还，从讨吐谷浑，法尚别出松州道，逐捕亡散，至于青海。赐奴婢一百口，物二百段，马七十匹。出为敦煌太守，寻领会宁太守。辽东之役，以舟师指朝鲜道，会杨玄感反，与将军宇文述，来护儿等破之。以功进右光禄大夫，赐物九百段。时有齐郡人王薄、孟让等举兵为盗，众十馀万，保长白山。频战，每挫其锐。赐奴婢百口。明年，复临沧海，在军疾甚，谓长史崔君肃曰：“吾再临沧海，未能利涉，时不我与，将辞人世。立志不果，命也如何！”言毕而终，时年五十九。赠武卫大将军，谥曰僖。有子六人。长子绍基，灵寿令，少子绍范，最知名。

○李景

李景，字道兴，天水休官人也。父超，周应、戎二州刺史。景容貌奇伟，膂力过人，美须髯，骁勇善射。平齐之役，颇有力焉，授仪同三司。以平尉迥，进位开府，赐爵平寇县公，邑千五百户。开皇九年，以行军总管从王世积伐陈，陷陈有功，进位上开府，赐奴婢六十口，物千五百段。及高智慧等作乱江南，复以行军总管从杨素击之。别平仓岭，还授鄜州刺史。十七年，辽东之役，为马军总管。及还，配事汉王。高祖奇其壮武，使袒而观之，曰：“卿相表当位极人臣。”寻从史万岁击突厥于大斤山，别路邀贼，大破之。后与上明公杨纪送义成公主于突厥，至恆安，遇突厥来寇。时代州总管韩洪为虏所败，景率所领数百人援之。力战三日，杀虏甚众，赐物三千段，授韩州刺史。以事王故，不之官。仁寿中，检校代州总管。汉王谅作乱并州，景发兵拒之。谅遣刘暠袭景，战于城东。升楼射之，无不应弦而倒。选壮士击之，斩获略尽。谅复遣岚州刺史乔钟葵率劲勇三万攻之。景战士不过数千，加以城池不固，为贼冲击，崩毁相继。景且战且筑，士卒皆殊死斗，屡挫贼锋。司马冯孝慈、司法参军吕玉并骁勇善战，仪同三司侯莫陈乂多谋画，工拒守之术。景知将士可用，其后推诚于此三人，无所关预，唯在阁持重，时出抚循而已。月馀，朔州总管杨义臣以兵来援，合击，大破之。先是，景府内井中甃上生花如莲，并有龙见，时变为铁马甲士。又有神人长数丈见于城下，其迹长四尺五寸。景问巫，对曰：“此是不祥之物，来食人血耳。”景大怒，推出之。旬日而兵至，死者数万焉。景寻被征入京，进位柱国，拜右武卫大将军，赐缣九千匹，女乐一部，加以珍物。

景智略非所长，而忠直为时所许，帝甚信之。击叛蛮向思多，破之，赐奴婢八十口。明年，击吐谷浑于青海，破之，进位光禄大夫。赐奴婢六十口，缣二千匹。五年，车驾西巡，至天水，景献食于帝。帝曰：“公，主人也。”赐坐齐王暕之上。至陇川宫，帝将大猎，景与左武卫大将军郭衍俱有难言，为人所奏。帝大怒，令左右Ξ之，竟以坐免。岁余，复位，与宇文述等参掌选举。明年，攻高丽武厉城，破之，赐爵苑丘侯，物一千段。八年，出浑弥道。九年，复出辽东。及旋师，以景为殿。高丽追兵大至，景击走之。赉物三千段，进爵滑国公。杨玄感之反也，朝臣子弟多预焉，而景独无关涉。帝曰：“公诚直天然，我之梁栋也。”赐以美女。帝每呼李大将军而不名，其见重如此。十二年，帝令景营辽东战具于北平，赐御马一匹，名师子吉。会幽州贼杨仲绪率众万馀人来攻北平，景督兵击破之，斩仲绪。于时盗贼蜂起，道路隔绝，景遂召募，以备不虞。武贲郎将罗艺与景有隙，遂诬景将反。帝遣其子慰谕之曰：“纵人言公窥天阙，据京师，吾无疑也。”后为高开道所围，独守孤城，外无声援，岁馀，士卒患脚肿而死者十将六七，景抚循之，一无离叛。辽东军资多在其所，粟帛山积，既逢离乱，景无所私焉。及帝崩于江都，辽西太守邓暠率兵救之，遂归柳城。后将还幽州，在道遇贼，见害。契丹、靺轲素感其恩，闻之莫不流涕，幽、燕人士于今伤惜之。有子世谟。

○慕容三藏

慕容三藏，燕人也。父绍宗，齐尚书左仆射、东南道大行台。三藏幼聪敏，多武略，颇有父风。仕齐，释褐太尉府参军事，寻迁备身都督。武平初，袭爵燕郡公，邑八百户。其年，败周师于孝水，又破陈师于寿阳，转武卫将军。又败周师于河阳，授武卫大将军。又转右卫将军，别封范阳县公，食邑千户。周师入邺也，齐后主失守东遁，委三藏等留守邺宫。齐之王公以下皆降，三藏犹率麾下抗拒周师。及齐平，武帝引见，恩礼甚厚，诏曰：“三藏父子诚节着闻，宜加荣秩。”授开府仪同大将军。其年，稽胡叛，令三藏讨平之。开皇元年，授吴州刺史。九年，奉诏持节凉州道黜陟大使。其年，岭南酋长王仲宣反，围广州，诏令柱国、襄阳公韦洸为行军总管，三藏为副。至广州，与贼交战，洸为流矢所中，卒，诏令三藏检校广州道行军事。十年，贼众四面攻围，三藏固守月馀。城中粮少矢尽，三藏以为不可持久，遂自率骁锐，夜出突围击之。贼众败散，广州获全。以功授大将军，赐奴婢百口，加以金银杂物。十二年，授廓州刺史。州极西界，与吐谷浑邻接，奸宄犯法者皆迁配彼州，流人多有逃逸。及三藏至，招纳绥抚，百姓爱悦，繦负日至，吏民歌颂之。高祖闻其能，屡有劳问。其年，当州畜产繁孳，获醍醐奉献，赉物百段。十三年，州界连云山响，称万年者三，诏颁郡国，仍遣使醮于山所。其日景云浮于上，雉间兔驯坛侧，使还具以闻，上大悦。十五年，授叠州总管。党项羌时有翻叛，三藏随便讨平之，部内夷夏咸得安辑。仁寿元年，改封河内县男。大业元年，授和州刺史。三年，转任淮南郡太守，所在有惠政。其年，改授金紫光禄大夫。大业七年卒。

三藏从子遐，为澶水丞，汉王反，抗节不从，以诚节闻。

○薛世雄

薛世雄，字世英，本河东汾阴人也，其先寓居关中。父回，字道弘，仕周，官至泾州刺史。开皇初，封舞阴郡公，领漕渠监，以年老致事，终于家。世雄为儿童时，与群辈游戏，辄画地为城郭，令诸儿为攻守之势，有不从令者，世雄辄挞之，诸儿畏惮，莫不齐整。其父见而奇之，谓人曰：“此儿当兴吾家矣。”年十七，从周武帝平齐，以功拜帅都督。开皇时，数有战功，累迁仪同三司、右亲卫车骑将军。炀帝嗣位，番禺夷、獠相聚为乱，诏世雄讨平之。迁右监门郎将。从帝征吐谷浑，进位通议大夫。

世雄性廉谨，凡所行军破敌之处，秋毫无犯，帝由是嘉之。帝尝从容谓群臣曰：“我欲举好人，未知诸君识不？”群臣咸曰：“臣等何能测圣心。”帝曰：“我欲举者薛世雄。”群臣皆称善。帝复曰：“世雄廉正节概，有古人之风。”于是超拜右翊卫将军。岁馀，以世雄为玉门道行军大将，与突厥启民可汗连兵击伊吾。师次玉门，启民可汗背约，兵不至，世雄孤军度碛。伊吾初谓隋军不能至，皆不设备，及闻世雄兵已度碛，大惧，请降，诣军门上牛酒。世雄遂于汉旧伊吾城东筑城，号新伊吾，留银青光禄大夫王威以甲卒千馀人戍之而还。天子大悦，进位正议大夫，赐物二千段。辽东之役，以世雄为沃沮道军将，与宇文述同败绩于平壤。还次白石山，为贼所围百馀重，四面矢下如雨。世雄以羸师为方阵，选劲骑二百先犯之，贼稍却，因而纵击，遂破之而还。所亡失多，竟坐免。明年，帝复征辽东，拜右候卫将军，兵指蹋顿道。军至乌骨城，会杨玄感作乱，班师。帝至柳城，以世雄为东北道大使，行燕郡太守，镇怀远。于时突厥颇为寇盗，缘边诸郡多苦之，诏世雄发十二郡士马，巡塞而还。十年，复从帝至辽东，迁左御卫大将军，仍领涿郡留守。未几，李密逼东都，中原骚动，诏世雄率幽、蓟精兵将击之。军次河间，营于郡城南，河间诸县并集兵，依世雄大军为营，欲讨窦建德。建德将家口遁，自选精锐数百，夜来袭之。先犯河间兵，溃奔世雄营。时遇雰雾晦冥，莫相辨识，军不得成列，皆腾栅而走，于是大败。世雄与左右数十骑遁入河间城，惭恚发病，归于涿郡，未几而卒，时年六十三。有子万述、万淑、万钧、万彻，并以骁武知名。

○王仁恭

王仁恭，字元实，天水上邽人也。祖建，周凤州刺史。父猛，鄯州刺史。仁恭少刚毅修谨，工骑射。弱冠，州补主簿，秦孝王引为记室，转长道令，迁车骑将军。从杨素击突厥于灵武，以功拜上开府，赐物三千段。以骠骑将军典蜀王军事。山獠作乱，蜀王命仁恭讨破之，赐奴婢三百口。及蜀王以罪废，官属多罹其患。上以仁恭素质直，置而不问。炀帝嗣位，汉王谅举兵反，从杨素击平之。以功进位大将军，拜吕州刺史，赐帛四千匹，女妓十人。岁馀，转卫州刺史，寻改为汲郡太守，有能名。征入朝，帝呼上殿，劳勉之，赐杂彩六百段，良马二匹。迁信都太守，汲郡吏民扣马号哭于道，数日不得出境，其得人情如此。辽东之役，以仁恭为军将。及帝班师，仁恭为殿，遇贼，击走之。进授左光禄大夫，赐绢六千段，马四十匹。明年，复以军将指扶馀道，帝谓之曰：“往者诸军多不利，公独以一军破贼。古人云，败军之将不可以言勇，诸将其可任乎？今委公为前军，当副所望也。”赐良马十匹，黄金百两。仁恭遂进军，至新城，贼数万背城结阵，仁恭率劲骑一千击破之。贼婴城拒守，仁恭四面攻围。帝闻而大悦，遣舍人诣军劳问，赐以珍物。进授光禄大夫，赐绢五千匹。会杨玄感作乱，其兄子武贲郎将仲伯预焉，仁恭由是坐免。寻而突厥屡为寇患，帝以仁恭宿将，频有战功，诏复本官，领马邑太守。其年，始毕可汗率骑数万来寇马邑，复令二特勤将兵南过。时郡兵不满三千，仁恭简精锐逆击，破之。其二特勤众亦溃，仁恭纵兵乘之，获数千级，并斩二特勤。帝大悦，赐缣三千匹。其后突厥复入定襄，仁恭率兵四千掩击，斩千馀级，大获六畜而归。于时天下大乱，百姓饥馁，道路隔绝，仁恭颇改旧节，受纳货贿，又不敢辄开仓廪，赈恤百姓。其麾下校尉刘武周与仁恭侍婢奸通，恐事泄，将为乱，每宣言郡中曰：“父老妻子冻馁，填委沟壑，而王府君闭仓不救百姓，是何理也！”以此激怒众，吏民颇怨之。其后仁恭正坐事，武周率其徒数十人大呼而入，因害之，时年六十。武周于是开仓赈给，郡内皆从之，自称天子，署置百官，转攻傍郡。

○权武

权武，字武挵，天水人也。祖超，魏秦州刺史。父袭庆，周开府，从武元皇帝与齐师战于并州，被围百馀重。袭庆力战矢尽，短兵接战，杀伤甚众，刀矛皆折，脱胄掷地，向贼大骂曰：“何不来斫头也！”贼遂杀之。武以忠臣子，起家拜开府，袭爵齐郡公，邑千二百户。武少果劲，勇力绝人，能重甲上马。尝倒投于井，未及泉，复跃而出，其拳捷如此。从王谦破齐服龙等五城，增邑八百户。平齐之役，攻陷邵州，别下六城，以功增邑三百户。宣帝时，拜劲捷左旅上大夫，进位上开府。高祖为丞相，引置左右。及受禅，增邑五百户。后六岁，拜淅州刺史。伐陈之役，以行军总管从晋王出六合，还拜豫州刺史。在职数年，以创业之旧，进位大将军，检校潭州总管。其年，桂州人李世贤作乱，武以行军总管与武候大将军虞庆则击平之。庆则以罪诛，功竟不录，复还于州。多造金带，遗岭南酋领，其人复答以宝物，武皆纳之，由是致富。后武晚生一子，与亲客宴集，酒酣，遂擅赦所部内狱囚。武常以南越边远，治从其俗，务适便宜，不依律令，而每言当今法急，官不可为。上令有司案其事，皆验。上大怒，命斩之。武于狱中上书，言其父为武元皇帝战死于马前，以此求哀。由是除名为民。仁寿中，复拜大将军，封邑如旧。未几，授太子右卫率。炀帝即位，拜右武卫大将军，坐事免，授桂州刺史。俄转始安太守。久之，征拜右屯卫大将军，寻坐事除名。卒于家。有子弘。

○吐万绪

吐万绪，字长绪，代郡鲜卑人也。父通，周郢州刺史。绪少有武略，在周，起家抚军将军，袭爵元寿县公。数从征伐，累迁大将军、少司武。高祖受禅，拜襄州总管，进封谷城郡公，邑二千五百户。寻转青州总管，颇有治名。岁馀，突厥寇边，朝廷以绪有威略，徙为朔州总管，甚为北夷所惮。其后高祖潜有吞陈之志，转徐州总管，令修战具。及大举济江，以绪领行军总管，与西河公纥豆陵、洪景屯兵江北。及陈平，拜夏州总管。晋王广之在籓也，颇见亲遇，及为太子，引为左虞候率。炀帝嗣位，汉王谅时镇并州，帝恐其为变，拜绪晋、绛二州刺史，驰传之官。绪未出关，谅已遣兵据蒲坂，断河桥，绪不得进。诏绪率兵从杨素击破之，拜左武候将军。大业初，转光禄卿。贺若弼之遇谗也，引绪为证，绪明其无罪，由是免官。岁馀，守东平太守。未几，帝幸江都，路经其境，迎谒道傍。帝命升龙舟，绪因顿首陈谢往事。帝大悦，拜金紫光禄大夫，太守如故。辽东之役，请为先锋，帝嘉之，拜左屯卫大将军，率马步数万指盖马道。及班师，留镇怀远，进位左光禄大夫。时刘元进作乱江南，以兵攻润州，帝征绪讨之。绪率众至杨子津，元进自茅浦将渡江，绪勒兵击走。绪因济江，背水为栅。明旦，元进来攻，又大挫之，贼解润州围而去。绪进屯曲阿，元进复结栅拒。绪挑之，元进出战，阵未整，绪以骑突之，贼众遂溃，赴江水而死者数万。元进挺身夜遁，归保其垒。伪署仆射硃燮、管崇等屯于毗陵，连营百馀里。绪乘势进击，复破之，贼退保黄山。绪进军围之，贼穷蹙请降，元进、硃燮仅以身免。于阵斩管崇及其将军陆顗等五千馀人，收其子女三万馀口，送江都宫。进解会稽围。元进复据建安，帝令进讨之，绪以士卒疲敝，请息甲待至来春。帝不悦，密令求绪罪失，有司奏绪怯懦违诏，于是除名为民，配防建安。寻有诏征诣行在所，绪郁郁不得志，还至永嘉，发疾而卒。

○董纯

董纯，字德厚，陇西成纪人也。祖和，魏太子左卫率。父升，周柱国。纯少有膂力，便弓马。在周仕历司御上士、典驭下大夫，封固始县男，邑二百户。从武帝平齐，以功拜仪同，进爵大兴县侯，增邑通前八百户。高祖受禅，进爵汉曲县公，累迁骠骑将军。后以军功进位上开府。开皇末，以劳旧擢拜左卫将军，寻改封顺政县公。汉王谅作乱并州，以纯为行军总管、河北道安抚副使，从杨素击平之。以功拜柱国，进爵为郡公，增邑二千户。转左备身将军，赐女妓十人，缣彩五千匹。数年，转左骁卫将军、彭城留守。齐王暕之得罪也，纯坐与交通，帝庭谴之曰：“汝阶缘宿卫，以至大官，何乃附傍吾儿，欲相离间也？”纯曰：“臣本微贱下才，过蒙奖擢，先帝察臣小心，宠逾涯分，陛下重加收采，位至将军。欲竭馀年，报国恩耳。比数诣齐王者，徒以先帝、先后往在仁寿宫，置元德太子及齐王于膝上，谓臣曰：‘汝好看此二儿，勿忘吾言也。’臣奉诏之后，每于休暇出入，未尝不诣王所。臣诚不敢忘先帝之言。于时陛下亦侍先帝之侧。”帝改容曰：“诚有斯旨。”于是舍之。后数日，出为汶山太守。岁馀，突厥寇边，朝廷以纯宿将，转为榆林太守。虏有至境，纯辄击却之。会彭城贼帅张大彪、宗世模等众至数万，保悬薄山，寇掠徐、兖。帝令纯讨之。纯初闭营不与战，贼屡挑之不出，贼以纯为怯，不设备，纵兵大掠。纯选精锐击之，合战于昌虑，大破之，斩首万馀级，筑为京观。贼魏骐驎众万馀人，据单父，纯进击，又破之。及帝重征辽东，复以纯为彭城留守。东海贼彭孝才众数千，掠怀仁县，转入沂水，保五不及山。纯以精兵击之，擒孝才于阵，车裂之，馀党各散。时百姓思乱，盗贼日益，纯虽频战克捷，所在蜂起。有人谮纯怯懦，不能平贼，帝大怒，遣使锁纯诣东都。有司见帝怒甚，遂希旨致纯死罪，竟伏诛。

○赵才

赵才，字孝才，张掖酒泉人也。祖隗，魏银青光禄大夫、乐浪太守。　父寿，周顺政太守。才少骁武，便弓马，性粗悍，无威仪。周世为舆正上士。高祖受禅，屡以军功　迁上仪同三司。配事晋王，及王为太子，拜右虞候率。炀帝即位，转左备身骠骑，后迁右骁卫将军。帝以才籓邸旧臣，渐见亲待。才亦恪勤匪懈，所在有声。岁余，转右候卫将军。从征吐谷浑，以为行军总管，率卫尉卿刘权、兵部侍郎明雅等出合河道，与贼相遇，击破之，以功进位金紫光禄大夫。及辽东之役，再出碣石道，还授左候卫将军。俄迁右候卫大将军。时帝每有巡幸，才恆为斥候，肃遏奸非，无所回避。在途遇公卿妻子有违禁者，才辄丑言大骂。多所援及，时人虽患其不逊，然才守正，无如之何。十年　驾幸汾阳宫，以才留守东都。十二年，帝在洛阳，将幸江都。才见四海土崩，恐为社稷之患，自以荷恩深重，无容坐看亡败，于是入谏曰：“今百姓疲劳，府藏空竭，盗贼蜂起，禁令不行。愿陛下还京师，安兆庶，臣虽愚蔽，敢以死请。”帝大怒，以才属吏。旬日，帝意颇解，乃令出之。帝遂幸江都，待遇逾昵。时江都粮尽，将士离心，内史侍郎虞世基、秘书监袁充等多劝帝幸丹阳。帝廷议其事，才极陈入京之策，世基盛言渡江之便。帝默然无言，才与世基相忿而出。宇文化及弑逆之际，才时在苑北，化及遣骁果席德方矫诏追之。才闻诏而出，德方命其徒执之，以诣化及。化及谓才曰：“今日之事，只得如此，幸勿为怀。”才默然不对。化及忿才无言，将杀之，三日乃释。以本官从事，郁郁不得志。才尝对化及宴饮，请劝其同谋逆者一十八人杨士览等酒，化及许之。才执杯曰：“十八人止可一度作，勿复馀处更为。”诸人默然不对。行至聊城，遇疾。俄而化及为窦建德所破，才复见虏。心弥不平，数日而卒，时年七十三。

仁寿、大业间，有兰兴浴、贺兰蕃，俱为武候将军，刚严正直，不避强御，咸以称职知名。

史臣曰：罗、法尚、李景、世雄、慕容三藏并以骁武之姿，当有事之日，致兹富贵，自取之也。仁恭初在汲郡，以清能显达，后居马邑，以贪吝败亡，鲜克有终，惜矣！吐万绪、董纯各以立效当年，取斯高秩。绪请息兵见责，纯遭谮毁被诛。大业之季，盗可尽乎！淫刑暴逞，能不及焉！赵才虽人而无仪，志在强直，固拒世基之议，可谓不苟同矣。权武素无行检，不拘刑宪，终取黜辱，宜哉。

关键词：隋书,列传

解释翻译[挑错/完善]

○周法尚

周法尚字德迈，汝南安成人。

祖父周灵起，梁国直阁将军、义阳太守、庐桂二州刺史。

父亲周炅，定州刺史、平北将军。

周法尚小时就果敢勇毅，有气概，好读兵书。

十八岁，任陈国始兴王的中兵参军，不久授为伏波将军。

其父死后，他监管定州事，管他父亲生前的兵。

数有战功，升任使持节、贞毅将军、散骑常侍，兼管齐昌郡事，封为山阴县侯，食邑五千户。

让他兄长武昌县公周法僧代任定州刺史。

周法尚与长沙王陈叔坚关系不好，叔坚说他将要谋反。

陈宣帝抓了周法僧，发兵想抓周法尚。

法尚的部下都劝他到北方去，法尚犹豫不决。

长史殷文则说：“乐毅所以离开燕国，实在因为不得已。

事已如此，请早作决断。”法尚就归顺了北周。

周宣帝很优待他，授他开府、顺州刺史，封为归义县公，食邑千户。

赐他良马五匹，女乐五人，纟采物五百段，加上金带。

陈国将领樊猛渡江讨伐他，他派部曲督韩明假装背叛他投奔陈军，骗樊猛说：“周法尚的部队不想投降北周，人人都在私下议论，都想回来。

如得军来，他们必无战斗力，自然会在阵前倒戈。”樊猛以为然，率兵急进。

周法尚于是假装惧怕，自保于长江。

樊猛陈兵挑战，法尚先埋伏轻舟在浦中，又埋伏精兵于古村之北，自张旗帜，逆流抵抗敌军。

几次交战，法尚假装登岸，投向古村。

樊猛弃船追赶，法尚又猛跑，跑了几里，与村北部队会合，又转而上前进攻樊猛。

樊猛退走往船上去，但浦中的伏兵已把他们的船都搞走了，树上了北周的旗帜。

樊猛于是大败，仅仅自己逃脱了，被俘虏八千人。

隋高祖为北周丞相后，司马消难作难造反，他偷偷地派上开府段王旬率兵假装帮周法尚守城，想就此夺城。

法尚发觉了他们的诈谋，闭门不纳，段王旬于是围城。

当时很仓猝，士兵散在城外，法尚因此率兵士五百人拒守二十天。

外无援兵，他估计力不能支，于是带领余部弃城逃走。

司马消难俘虏了他的母亲和弟弟及家中僮仆三百人投奔陈国去。

高祖受北周禅让后，授法尚巴州刺史，在铁山击破三亚鸟叛蛮，又随柱国王谊打走陈国贼寇。

他升任衡州总管、四州诸军事，改封为谯郡公，食邑二千户。

后来皇上巡幸洛阳，召他，到引见皇上时，皇上赐他金钿酒锺一双，纟采缣五百段，良马十五匹，奴婢三百口，给鼓吹一部。

法尚坚持推辞，皇上说：“你对国家有大功，特别给你一部鼓吹，是想让你的乡亲们知道我很宠爱你。”一定要给他。

过了一年多，转任黄州总管。

皇上降下密诏，让他经略江南，伺候动静。

伐陈战争打响后，他以行军总管身份，隶属于秦孝王，率水军三万出于樊口。

陈国城州刺史熊门超出兵拒战。

法尚打败他们，在阵前活捉了熊门超。

转任鄂州刺史，不久升任永州总管，安抚岭南。

赐他缣纟采五百段，良马五匹，仍给黄州兵三千五百人为其帐内近侍。

陈国的桂州刺史钱季卿、南康内史柳王睿、西衡州刺史邓詗、阳山太守毛爽等，先后到法尚处投降。

陈国的定州刺史吕子廓占据山洞谋反，法尚率兵到岭南，吕子廓的兵众一天天散去，只和一千多人逃走守险，其左右杀了他而投降。

赐他缣纟采五百段，奴婢五十口，和银瓮、宝带，良马十匹。

开皇十年(590)，转任桂州总管，仍担任岭南安抚大使。

几年后入朝，以本官身份当宿卫。

赐他缣纟采三百段，米五百石，绢五百匹。

不久，桂州人李光仕举兵作乱，皇上令法尚与上柱国王世积讨敌。

法尚飞奔桂州，调岭南兵；王世积出岳州，调岭北兵，在尹州相会。

李光仕来迎战，法尚、世积打败了他。

王世积所部多遇瘴气，不能前进，驻在衡州，法尚部独自讨敌。

李光仕率劲旅保住白石洞，法尚捕得他弟弟光略、光度，大获家人。

光仕的余党有来投降的，就把妻儿还给他。

过了十天，投降的几千人。

法尚派兵列阵，以挡光仕。

他自己亲率奇兵，在树林中埋伏。

两阵刚交战，法尚冲过去攻击光仕的军营，军营中的人都逃散了，光仕部溃逃，法尚追斩了他。

皇上赐法尚奴婢一百五十口，黄金一百五十两，白银一百五十斤。

仁寿中(601～604)，遂州獠反叛，他又以行军总管身份讨平他们。

辒州的乌蛮反叛，攻陷州城，下诏令法尚作主攻击。

法尚军将到，贼人抛弃州城，逃散到山谷之间，法尚无法捕捉。

于是派使者去安慰他们，给他们一些官号，假装班师，一天走二十里。

官军再次扎营时，法尚偷偷派人侦察，知道叛军首领全归军营，聚在一起饮酒庆贺。

法尚挑步兵骑兵几千人，袭击破敌，俘虏其首领、部下几千人，男女人口一万多。

朝廷赐法尚奴婢百口，缣纟采三百段，蜀马二十匹。

部队回来，他检校潞州事。

炀帝继位后，法尚转任云州刺史。

三年后，转任定襄太守，升任金紫光禄大夫。

当时炀帝巡幸榆林，法尚在行宫朝见炀帝。

内史令元寿对炀帝说：“汉武帝出塞，旌旗千里。

现在御营之外，请分为二十四军，每天派一军出发，相距三十里，旗旗相望，战鼓相闻，首尾相连，千里不绝。

这也是出兵的盛大场面啊！”法尚说：“不然，部队连绵上千里，动不动就被山川阻隔，突然有什么不测之事，就会四分五裂。

腹心有事，首尾不知，道路险阻而且漫长，难以互相救援。

虽然这是汉武故事，也是自取失败的办法。”炀帝不高兴，说：“你以为如何？”法尚说：“结为方阵，四面外距。

六宫和百官家属都住在阵里头。

如有变故，自当分头抗敌，内引奇兵，出外奋击，车为壁垒，重设钩陈。

这与据城之理有何不同？如果打了胜仗，可抽出骑兵追击敌人；如果作战不利，也可安营自守。

我说这是牢固万全之策。”炀帝说：“好！”因此授他左武卫将军，赐他良马一匹，绢帛三百匹。

次年，黔安夷向思多造反，杀了将军鹿愿，包围了太守萧造。

法尚与将军李景分路讨敌。

法尚在清江打破向思多军，斩首三千多级。

还京后，随炀帝征讨吐谷浑。

法尚另出松州道，追捕逃亡者，一直追到青海。

赐他奴婢一百人，布帛二百段，良马七十匹。

出京为敦煌太守，不久任会宁太守。

辽东战争爆发后，他率水军直指朝鲜道。

刚好杨玄感造反，法尚与将军宇文述、来护儿等打败叛军。

他因功升任右光禄大夫，赐物九百段。

当时，齐郡人王薄、孟让等举兵为盗，有十几万人，依保长白山。

法尚屡与其战，屡挫其锐。

炀帝赐他奴婢百口。

次年，再临沧海，在军中病重，对长史崔君肃说：“我再临沧海，不能涉海，时不我与，我将辞别人世。

我的大志未能实现，这是我的命，我怎么办啊！”言毕而终，时年五十九岁。

追赠他为武卫大将军，谥号叫“僖”。

有六个儿子。

长子周绍基，灵寿县令；小儿子周绍范，最有名。

○李景

李景字道兴，天水休官人。

父亲李超，北周的应、戎二州刺史。

李景容貌奇伟，膂力过人，美须髯，骁勇善射。

平定北齐，他颇有功劳，授为仪同三司。

因平定尉迟迥之功，升为开府，赐爵平寇县公，食邑一千五百户。

开皇九年(589)，他以行军总营身份，随王世积讨伐陈国，他冲锋陷阵，立有战功，升为上开府，赐奴婢六十口，缣纟采一千五百段。

高智慧等人在江南造反作乱，他又以行军总管身份随杨素讨伐，另外平定仓岭，还京后授他..州刺史。

开皇十七年(597)，辽东战争中，他任骑兵总管。

回朝后，调他侍奉汉王杨谅。

高祖惊奇于他的壮武，让他袒衣而观之，说：“从你的相貌来看，你会位极人臣。”不久，他随史万岁在大斤山攻击突厥人。

他别路拦击贼人，大破突厥军。

后来，他和上明公杨纪送义成公主到突厥去，到了恒安，遇突厥人来犯。

当时代州总管韩洪被突厥打败，李景率领几百人援救他。

力战三天，杀死很多突厥人。

赐他缣纟采三千段，授他为韩州刺史。

因为他侍奉汉王的缘故，不赴韩州到任。

仁寿年间(601～604)，检校代州总管。

汉王杨谅在并州造反，李景发兵抵抗。

杨谅派刘嵩袭击李景，战于城东。

他上楼射敌，无不应弦而倒。

然后挑选壮士进击，差不多把官军杀死、俘虏光了。

杨谅又派岚州刺史乔钟葵率劲旅三万人攻城。

李景部下不过几千人，加上城池不固，被反贼冲击，城墙一处处相继被摧垮。

李景一边作战一边筑城，士兵都殊死作战，屡屡挫败反贼。

司马冯孝慈、司法参军吕玉，都骁勇善战，仪同三司侯莫陈..足智多谋，工于拒敌守城之术。

李景知道将士可用，其后对这三个推心置腹，无所隐晦，他呆在阁里持重考虑，时时出去安抚将士，看看情况而已。

过了一个多月，朔州总管杨义臣率兵来援，两下合力，大破叛军。

此前，李景府中的井里的..上，生长出莲花状的花朵，并有龙出现，时时变为铁马甲士。

又有神人，身高几丈出现在城下，其脚印有四尺五寸长。

李景问巫术之士，回答说：“这是不祥之物，来吃人血罢了。”李景大怒，把他推了出去。

过了上十天，叛军来了，死者有几万。

李景随即被征调入长安，升任柱国，授为右武卫大将军，赐他缣纟采九千段，女乐一部，外加奇珍之物。

李景的智慧谋略不怎么样，但忠诚正直被时人赞许，皇上很信任他。

他攻击反叛的蛮子向思多，打破叛军，赐奴婢八十口。

次年，在青海攻击吐谷浑，打败吐谷浑，因此升任光禄大夫，赐奴婢六十个，缣纟采二千匹。

大业五年(609)，炀帝西幸，到了天水，李景给炀帝敬献食物。

炀帝说：“你是这儿的主人。”赐他坐在齐王杨日柬之上。

到了陇川宫，炀帝将痛痛快快打猎，李景与左武卫大将军郭衍都有表示为难的话，被人上告。

炀帝大怒，令左右把他抬起来往地下摔，竟然因此免官。

过了一年多，官复原职，与宇文述等人参与掌管选拔官员的事务。

次年，进攻高丽的武厉城，打破该城，赐爵苑丘侯，缣纟采一千段。

大业八年(612)，率部出浑弥道。

九年(613)，再出辽东。

班师回朝时，让李景所部殿后。

高丽追兵大至，李景打跑了他们。

赐他缣纟采三千段，晋爵位为滑国公。

杨玄感造反时，朝廷大臣及其子弟大多参预其事，而李景与此无关。

炀帝说：“你诚实正直，出自本性，你是我的栋梁啊！”赐给他美女。

炀帝每每叫他“李大将军”，而不叫他的名字，他就是这样被看重。

大业十二年(616)，炀帝命令李景在北平营造将用于辽东战争的器具，赐给他御马一匹，名叫“狮子驹”。

碰上幽州反贼杨仲绪率部一万多人来进攻北平，李景率部打败反贼，斩了杨仲绪。

那时盗贼蜂起，道路隔断，李景于是招募兵马，以备不测。

武贲郎将罗艺与李景有矛盾，于是诬告李景谋反。

炀帝派人送来他的儿子，并安慰他说：“纵然有人说你想谋反，想占据京师，我也不会怀疑你。”李景后被高开道所包围，独守孤城，外无援兵。

过了一年多，士卒得脚肿病而死的快到十分之六、七，李景安抚他们，没有一个背叛他而离去的。

辽东战争要用的军用物资大多在他这里，粮食、布帛堆积如山，又遭到丧难，李景一点都没有把这些物资化为己有。

到炀帝在江都被害后，辽西太守邓曰高率兵救他，他于是回到了柳城。

后来，他将回到幽州去，在路上遇上贼人，被害。

契丹、革末革曷一向感戴他的恩典，听说他被害，没有不伤心落泪的。

幽州、燕州的人士，到现在仍然为他痛惜伤心。

有儿子名叫李世谟。

上一篇：列传·卷二十九

下一篇：列传·卷三十一

全   文：隋书

