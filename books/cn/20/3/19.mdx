---
---
---
title: 王长述
---

王长述，京兆霸城人也。祖罴，魏太尉。父庆远，周淮州刺史。长述幼有仪范，年八岁，周太祖见而异之，曰：“王公有此孙，足为不朽。”解褐员外散骑侍郎，封长安县伯。累迁抚军将军、银青光禄大夫、太子舍人。长述早孤，少为祖罴所养，及罴薨，居丧过礼，有诏褒异之。免丧，袭封扶风郡公，邑三千户。除中书舍人，修起居注，改封龙门郡公。从于谨平江陵有功，增邑五百户。周受禅，又增邑通前四千七百户。拜宾部大夫。出为晋州刺史，转玉壁总管长史。寻授司宪大夫，出拜广州刺史。甚有威惠，吏人怀之，在任数年，蛮夷归之者三万馀户。朝议嘉之，就拜大将军。后历襄、仁二州总管，并有能名。及高祖为丞相，授信州总管，部内夷、獠犹有未宾，长述讨平之，进位上大将军。王谦作乱益州，遣使致书于长述，因执其使，上其书，又陈取谦之策。上大悦，前后赐黄金五百两，授行军总管，率众讨谦。以功进位柱国。开皇初，复献平陈之计，修营战舰，为上流之师。上善其能，频加赏劳，下书曰：“每览高策，深相嘉叹，命将之日，当以公为元帅也。”后数岁，以行军总管击南宁，未至，道病卒。上甚伤惜之，令使者吊祭，赠上柱国、冀州刺史，谥曰庄。子谟嗣。谟弟轨，大业末，东郡通守。少子文楷，起部郎。

○李衍

李衍，字拔豆，辽东襄平人也。父弼，周太师。衍少专武艺，慷慨有志略。周太祖时，释褐千牛备身，封怀仁县公。加开府，改封普宁县公，迁义州刺史。寻从韦孝宽镇玉壁城，数与贼战，敌人惮之。及平齐，以军功进授大将军，改封真乡郡公，拜左宫伯，赐杂彩三百匹，奴婢二十口，赐子仲威爵浮阳郡公。后历定、鄜二州刺史。及王谦作乱，高祖以衍为行军总管，从梁睿击平之。进位上大将军，赐缣二千匹。开皇元年，又以行军总管讨叛蛮，平之。进位柱国，赐帛二千匹。寻检校利州总管事。明年，突厥犯塞，以行军总管率众讨之，不见虏而还。转介州刺史。后数年，朝廷将有事江南，诏衍于襄州道营战船。及大举伐陈，授行军总管，从秦王俊出襄阳道，以功赐帛三千匹，米六百石。拜安州总管，颇有惠政，岁馀，以疾还京师，卒于家，时年五十七。子仲威嗣。

衍弟子长雅，尚高祖女襄国公主，袭父纶爵，为河阳郡公。开皇初，拜将军、散骑常侍，历内史侍郎、河州刺史、检校秦州总管。

衍从孙密，别有传。

○伊娄谦

伊娄谦，字彦恭，本鲜卑人也。其先代为酋长，随魏南迁。祖信，中部太守。父灵，相、隆二州刺史。谦性忠直，善辞令。仕魏为直阁将军。周受禅，累迁宣纳上士，使持节、车骑大将军。武帝将伐齐，引入内殿，从容谓曰：“朕将有事戎马，何者为先？”谦对曰：“愚臣诚不足以知大事，但伪齐僭擅，跋扈不恭，沈溺倡优，耽昏曲蘖。其折冲之将斛律明月已毙，谗人之口，上下离心，道路仄目。若命六师，臣之愿也。”帝大笑，因使谦与小司寇拓拔伟聘齐观衅。帝寻发兵。齐主知之，令其仆射阳休之责谦曰：“贵朝盛夏征兵，马首何向？”谦答曰：“仆凭式之始，未闻兴师。设复西增白帝之城，东益巴丘之戍，人情恆理，岂足怪哉！”谦参军高遵以情输于齐，遂拘留谦不遣。帝克并州，召谦劳之曰：“朕之举兵，本俟卿还；不图高遵中为叛逆，乖朕宿心，遵之罪也。”乃执遵付谦，任令报复。谦顿首请赦之，帝曰：“卿可聚众唾面，令知愧也。”谦跪曰：“以遵之罪，又非唾面之责。”帝善其言而止。谦竟待遵如初。其宽厚仁恕，皆此类也。寻赐爵济阳县伯，累迁前驱中大夫。大象中，进爵为侯，加位开府。高祖作相，授亳州总管，俄征还京。既平王谦，谦耻与逆人同名，因尔称字。高祖受禅，以彦恭为左武候将军，俄拜大将军，进爵为公。数年，出为泽州刺史，清约自处，甚得人和。以疾去职，吏人攀恋，行数百里不绝。数岁，卒于家，时年七十。子杰嗣。

○田仁恭

田仁恭，字长贵，平凉长城人也。父弘，周大司空。仁恭性宽仁，有局度。在周以明经为掌式中士。后以父军功赐爵鹑阴子。大冢宰宇文护引为中外兵曹。后数载，复以父功拜开府仪同三司，迁中外府掾。从护征伐，数有战功，改封襄武县公，邑五百户。从武帝平齐，加授上开府，进封淅阳郡公，增邑二千户，拜幽州总管。宣帝时，进爵雁门郡公。高祖为丞相，征拜小司马，进位大将军。从韦孝宽破尉迟迥于相州，拜柱国。高祖受禅，进上柱国，拜太子太师，甚见亲重，尝幸其第，宴饮极欢，礼赐殊厚。奉诏营庙社，进爵观国公，增邑通前五千户。未几，拜右武卫大将军。岁馀，卒官，时年四十七。赠司空，谥曰敬。子世师嗣。次子德懋，在《孝义传》。

时有任城郡公王景、鲜虞县公谢庆恩，并官至上柱国。大义公辛遵及其弟韶，并官至柱国。高祖以其俱佐命功臣，特加崇贵，亲礼与仁恭等。事皆亡失云。

○元亨

元亨，字德良，一名孝才，河南洛阳人也。父季海，魏司徒、冯翊王，遇周、齐分隔，季海遂仕长安。亨时年数岁，与母李氏在洛阳。齐神武帝以亨父在关西，禁锢之。其母则魏司空李冲之女也，素有智谋，遂诈称冻馁，请就食于荥阳。齐人以其去关西尚远，老妇弱子，不以为疑，遂许之。李氏阴托大豪李长寿，携亨及孤侄八人，潜行草间，得至长安。周太祖见而大悦，以亨功臣子，甚优礼之。亨年十二，魏恭帝在储宫，引为交友。释褐千牛备身。大统末，袭爵冯翊王，邑千户。授拜之日，悲恸不能自胜。俄迁通直散骑常侍，历武卫将军、勋州刺史，改封平凉王。周闵帝受禅，例降为公。明、武时，历陇州刺史、御正大夫、小司马。宣帝时，为洛州刺史。高祖为丞相，遇尉迟迥作乱，洛阳人梁康、邢流水等举兵应迥。旬日之间，众至万馀。州治中王文舒潜与梁康相结，将图亨。亨阴知其谋，乃选关中兵，得二千人为左右，执文舒斩之，以兵袭击梁康、邢流水，皆破之。高祖受禅，征拜太常卿，增邑七百户。寻出为卫州刺史，加大将军。卫土俗薄，亨以威严镇之，在职八年，风化大洽。后以老病，表乞骸骨，吏人诣阙上表，请留卧治，上嗟叹者久之。其年，亨以笃疾，重请还京，上令使者致医药，问动静，相望于道。岁馀，卒于家，时年六十九。谥曰宣。

○杜整

杜整，字皇育，京兆杜陵人也。祖盛，魏直阁将军、颍川太守。父辟，渭州刺史。整少有风概，九岁丁父忧，哀毁骨立，事母以孝闻。及长，骁勇有膂力，好读孙、吴《兵法》。魏大统末，袭爵武乡侯。周太祖引为亲信。后事宇文护子中山公训，甚被亲遇。俄授都督。明帝时，为内侍上士，累迁仪同三司，拜武州刺史。从武帝平齐，加上仪同，进爵平原县公，邑千户，入为勋曹中大夫。高祖为丞相，进位开府。及受禅，加上开府，进封长广郡公，俄拜左武卫将军。在职数年，以母忧去职，起令视事。开皇六年，突厥犯塞，诏遣卫王爽总戎北伐，以整为行军总管兼元帅长史。至合川，无虏而还。整密进取陈之策，上善之，于是以行军总管镇襄阳。寻病卒，时年五十五。高祖闻而伤之，赠帛四百匹，米四百石，谥曰襄。子楷嗣。官至开府。

整弟肃，亦少有志行。开皇初，为通直散骑常侍、北地太守。

○李彻

李彻，字广达，朔方岩绿人也。父和，开皇初为柱国。彻性刚毅，有器干，伟容仪，多武艺。大冢宰宇文护引为亲信，寻拜殿中司马，累迁奉车都尉。护以彻谨厚有才具，甚礼之。护子中山公训为蒲州刺史，护令彻以本官从焉。未几，拜车骑大将军、仪同三司。武帝时，从皇太子西征吐谷浑，以功赐爵同昌县男，邑三百户。后从帝拔晋州。及帝班师，彻与齐王宪屯鸡栖原。齐主高纬以大军至，宪引兵西上，以避其锋。纬遣其骁将贺兰豹子率劲骑蹑宪，战于晋州城北。宪师败，彻与杨素、宇文庆等力战，宪军赖以获全。复从帝破齐师于汾北，乘胜下高壁，拔晋阳，擒高湝于冀州，俱有力焉。录前后功，加开府，别封蔡阳县公，邑千户。宣帝即位，从韦孝宽略定淮南，每为先锋。及淮南平，即授淮州刺史，安集初附，甚得其欢心。高祖受禅，加上开府，转云州刺史。岁馀，征为左武卫将军。及晋王广之镇并州也，朝廷妙选正人有文武才干者，为之僚佐。上以彻前代旧臣，数持军旅，诏彻总晋王府军事，进爵齐安郡公。时蜀王秀亦镇益州，上谓侍臣曰：“安得文同王子相，武如李广达者乎？”其见重如此。

明年，突厥沙钵略可汗犯塞，上令卫王爽为元帅，率众击之，以彻为长史。遇虏于白道，行军总管李充言于爽曰：“周、齐之世，有同战国，中夏力分，其来久矣。突厥每侵边，诸将辄以全军为计，莫能死战。由是突厥胜多败少，所以每轻中国之师。今者沙钵略悉国内之众，屯据要险，必轻我而无备，精兵袭之，可破也。”爽从之。诸将多以为疑，唯彻奖成其计，请与同行。遂与充率精骑五千，出其不意，掩击大破之。沙钵略弃所服金甲，潜草中而遁。以功加上大将军。沙钵略因此屈膝称籓。未几，沙钵略为阿拔所侵，上疏请援。以彻为行军总管，率精骑一万赴之。阿拔闻而遁去。及军还，复领行军总管，屯平凉以备胡寇，封安道郡公。开皇十年，进位柱国。及晋王广转牧淮海，以彻为扬州总管司马，改封德广郡公。寻徙封城阳郡公。其后突厥犯塞，彻复领行军总管击破之。

左仆射高颎之得罪也，以彻素与颎相善，因被疏忌，不复任使。后出怨言，上闻而召之，入卧内赐宴，言及平生，因遇鸩而卒。大业中，其妻宇文氏为孽子安远诬以咒诅，伏诛。

○崔彭

崔彭，字子彭，博陵安平人也。祖楷，魏殷州刺史。父谦，周荆州总管。彭少孤，事母以孝闻。性刚毅，有武略，工骑射。善《周官》、《尚书》，略通大义。周武帝时，为侍伯上士，累转门正上士。及高祖为丞相，周陈王纯镇齐州，高祖恐纯为变，遣彭以两骑征纯入朝。彭未至齐州三十里，因诈病，止传舍，遣人谓纯曰：“天子有诏书至王所，彭苦疾，不能强步，愿王降临之。”纯疑有变，多将从骑至彭所。彭出传舍迎之，察纯有疑色，恐不就征，因诈纯曰：“王可避人，将密有所道。”纯麾从骑，彭又曰：“将宣诏，王可下马。”纯遽下，彭顾其骑士曰：“陈王不从诏征，可执也。”骑士因执而锁之。彭乃大言曰：“陈王有罪，诏征入朝，左右不得辄动。”其从者愕然而去。高祖见而大悦，拜上仪同。及践阼，迁监门郎将，兼领右卫长史，赐爵安阳县男。数岁，转车骑将军，俄转骠骑，恆典宿卫。性谨密，在省闼二十馀年，每当上在仗，危坐终日，未尝有怠惰之容，上甚嘉之。上每谓彭曰：“卿当上日，我寝处自安。”又尝曰：“卿弓马固以绝人，颇知学不？”彭曰：“臣少爱《周礼》、《尚书》，每于休沐之暇，不敢废也。”上曰：“试为我言之。”彭因说君臣戒慎之义，上称善。观者以为知言。后加上开府，迁备身将军。

上尝宴达头可汗使者于武德殿，有鸽鸣于梁上。上命彭射之，既发而中。上大悦，赐钱一万。及使者反，可汗复遣使于上曰：“请得崔将军一与相见。”上曰：“此必善射闻于虏庭，所以来请耳。”遂遣之。及至匈奴中，可汗召善射者数十人，因掷肉于野，以集飞鸢，遣其善射者射之，多不中。复请彭射之，彭连发数矢，皆应弦而落，突厥相顾，莫不叹服。可汗留彭不遣百馀日，上赂以缯彩，然后得归。仁寿末，进爵安阳县公，邑二千户。

炀帝即位，迁左领军大将军。从幸洛阳，彭督后军。时汉王谅初平，馀党往往屯聚，令彭率众数万镇遏山东，复领慈州事。帝以其清，赐绢五百匹。未几而卒，时年六十三。帝遣使吊祭，赠大将军，谥曰肃。子宝德嗣。

史臣曰：王长述等，或出总方岳，或入司禁旅，咸着声绩，以功名终，有以取之也。伊娄谦志量弘远，不念旧恶，请赦高遵之罪，有国士之风焉。崔彭巡警岩廊，毅然难犯，御侮之寄，有足称乎！

关键词：隋书,列传

解释翻译[挑错/完善]

○李彻

李彻字广达，朔方岩绿人。

父亲李和，开皇初年为柱国。

李彻生性刚毅，有才干，仪表魁伟，多有武艺。

大冢宰宇文护把他当亲信，继而授他殿中司马，累次升迁到奉车都尉。

宇文护因李彻忠厚有才，很礼遇他。

宇文护的儿子中山公宇文训当蒲州刺史，宇文护令李彻以本官身份跟着他。

不久，李彻任车骑大将军、仪同三司。

周武帝时，李彻随皇太子西征吐谷浑，因有军功，赐爵为同昌县男爵，食邑三百户。

后随周武帝攻占晋州。

武帝班师后，李彻与齐王宇文宪驻兵于鸡栖原。

北齐国主高纬率大军到，宇文宪引兵西上，以躲避其锋锐。

高纬派其骁将贺兰豹子率劲旅追击宇文宪，双方大战于晋州城北。

宇文宪战败，李彻和杨素、宇文庆等人力战，宇文宪的部队才得以保全。

李彻又随周武帝打败北齐军于汾水之北，乘胜攻占高壁，攻下晋阳，擒拿高谐于冀州，李彻都出了大力。

连同李彻前后的功勋，朝廷加授他开府，又封他为蔡阳县公爵，食邑一千户。

周宣帝即位后，李彻随韦孝宽略定淮南，每次都当先锋。

淮南平定后，就授李彻为淮州刺史，安抚那些刚刚归顺的人，很得他们的欢心。

隋高祖受北周禅让后，加授他上开府，转任他为云州刺史。

一年多后，调他当左武卫将军。

晋王杨广镇守并州后，朝廷选拔正直而有文才武略者，当他的僚属辅佐。

皇上因李彻是前代旧臣，多掌军旅，有诏让李彻总管晋王府的军事，并晋其爵为齐安郡公。

当时蜀王杨秀也镇守益州，皇上对侍臣们说：“怎能得到文如王子相、武如李广达那样的人呢？”他就是这样被看重。

次年，突厥的沙钵略可汗进犯边塞，皇上命令卫王杨爽为元帅，率部打击敌人，以李彻为长史。

官军在白道遇上敌军，行军总管李充对杨爽说：“北周、北齐那时，就像战国时代一样，中原都被武力瓜分了，由来已久啊。

突厥每次侵犯边塞，诸将就以保全部队为上计，所以没有能够死战的。

因此突厥胜多败少，所以每每轻视中原的军队。

现在，沙钵略全部带来了国内的军队，占据险要之地，必然轻视我军而无防备。

用精兵袭击他，可以破敌。”杨爽听了他的话。

诸将大多怀疑，只有李彻赞成这一计谋，请求与军同行。

李彻于是与李充率精锐的骑兵五千，出其不意，袭击敌军，大破突厥。

沙钵略丢下所穿的金甲，从草中潜逃了。

李彻因战功加升为上大将军。

沙钵略因此屈膝称臣。

不久，沙钵略被阿拔侵犯，上书朝廷，请求增援。

朝廷以李彻为行军总管，率精骑一万赴敌。

阿拔闻讯逃走。

部队回来后，又让李彻兼任行军总管，驻扎在平凉，以防备胡人。

封李彻为安道郡公爵。

开皇十年(590)，李彻升为柱国。

晋王杨广转而镇守淮海后，以李彻为扬州总管司马，改封为德广郡公爵，不久徙封城阳郡公爵。

此后突厥人进犯边塞，李彻又兼任行军总管，打败了他们。

左仆射高赹得罪被杀后，因李彻一向与高赹交好，因此被疏远猜忌，不再被重用。

李彻后来口出怨言。

高祖知道了叫他去，在卧室内赐宴。

酒席上谈到平生之事，李彻因此被下毒毒死。

大业中(605～616)，他的妻子宇文氏，因被逆子李安远诬告有咒诅之事，被杀。

○崔彭

崔彭字子彭，博陵安平人。

祖父崔楷，西魏殷州刺史。

父亲崔谦，北周荆州总管。

崔彭小时即成孤儿，侍奉母亲，以孝顺闻名。

他生性刚毅，有武略，工于骑马射箭。

爱读《周官》、《尚书》，略通大义。

北周武帝时，他任侍伯上士，累次升迁，到转任门正上士。

隋高祖为北周丞相后，北周陈王宇文纯镇守齐州，高祖怕宇文纯有变，派崔彭带两个骑兵去，调宇文纯入朝。

崔彭到离齐州三十里时，诈称有病，住在驿站里，派人去对宇文纯说：“皇上有诏书到王爷这里来，但崔彭苦于生病，不能勉强走路，请王爷降临到那里去。”宇文纯怀疑有变故，因此多带骑兵到崔彭的住所。

崔彭出驿站迎接他，看宇文纯有怀疑之色，怕他不愿被调动，因此骗宇文纯说：“王爷可避开他人，我将秘密告诉你事情。”宇文纯挥开随从的骑兵。

崔彭又说：“将要宣读诏书，王爷可以下马了。”宇文纯立即下马。

崔彭对他的骑士说：“陈王不服从调动，可抓起来！”骑士因此把陈王抓起来捆住。

崔彭于是大声说：“陈王有罪，有诏书调他入朝，左右不得乱动！”陈王的随从惊愕离去。

高祖见了很高兴，授崔彭为上仪同。

隋高祖即位后，崔彭升任监门郎将，兼任右卫长史，赐爵安阳县男。

几年后，转任车骑将军，继而转任骠骑将军，总是负责守卫皇宫。

他生性严谨细密，在任二十多年，凡是给皇上执仗时，总是整天端端正正地坐着，从未有疲倦松懈的样子，皇上很赞赏他。

皇上常对崔彭说：“你给我值班执仗的时候，我就连睡觉都放心了。”又曾对他说：“你的弓马武艺，超过常人，但你读过书没有？”崔彭说：“我小时爱读《周礼》、《尚书》，每当有空，不敢荒废。”皇上说：“试着给我说说看。”崔彭因此说君臣要注意的一些事，皇上称赞说很好。

旁观者认为他讲得很对。

后来加授他为上开府，升任备身将军。

皇上曾在武德殿宴请达头可汗的使者，有个鸽子在屋梁上鸣叫。

皇上让崔彭射下它，他一发即中。

皇上很高兴，赐他一万钱。

使者返回突厥，达头可汗又派使者来，对皇上说：“请求与崔将军一见。”皇上说：“这肯定是善射的大名传到突厥，所以来请相见。”于是派崔彭去。

到了匈奴，达头可汗召集几十个善射的，把肉掷到原野上，以引来飞鸢，让善射者射之，多未射中。

又请崔彭射之，崔彭连发几箭，飞鸢都应声而落地。

突厥人面面相觑，没有不叹服的。

可汗把崔彭留在那里一百多天，仍不放他回来。

皇上送可汗缯采，他才得以回朝。

仁寿末年，崔彭晋爵为安阳县公，食邑二千户。

炀帝即位后，崔彭任左领军大将军。

隋炀帝到洛阳，崔彭督管后军。

当时刚刚平定汉王杨谅，其余党往往相聚。

炀帝令崔彭率部几万镇守华山以东，又兼管慈州之事。

炀帝因他清廉，赐他绢帛五百匹。

崔彭不久去世，时年六十三岁。

炀帝派使者去吊祭，追赠他为大将军。

谥号叫“肃”。

他儿子崔宝德继承爵禄。

上一篇：列传·卷十八

下一篇：列传·卷二十

全   文：隋书

