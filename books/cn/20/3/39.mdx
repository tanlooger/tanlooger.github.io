---
---
---
title: ○酷吏
---

夫为国之体有四焉：一曰仁义，二曰礼制，三曰法令，四曰刑罚。仁义礼制，政之本也，法令刑罚，政之末也。无本不立，无末不成。然教化远而刑罚近，可以助化而不可以专行，可以立威而不可以繁用。《老子》曰：“其政察察，其人缺缺。”又曰：“法令滋章，盗贼多有。”然则令之烦苛，吏之严酷，不能致理，百代可知。考览前载，有时而用之矣。昔秦任狱吏，赭衣满道。汉革其风，矫枉过正。禁网疏阔，遂漏吞舟，大奸巨猾，犯义侵礼。故刚克之吏，摧拉凶邪，一切禁奸，以救时弊，虽垂教义，或有所取焉。高祖膺期，平一江左，四海九州，服教从义。至于威行郡国，力折公侯，乘传赋人，探丸斫吏者，所在蔑闻焉。无曩时之弊，亦已明矣。士文等功不足纪，才行无闻，遭遇时来，叨窃非据，肆其褊性，多行无礼，君子小人，咸罹其毒。凡厥所莅，莫不懔然。居其下者，视之如蛇虺，过其境者，逃之如寇仇。与人之恩，心非好善，加人之罪，事非疾恶。其所笞辱，多在无辜，察其所为，豺狼之不若也。无禁奸除猾之志，肆残虐幼贱之心，君子恶之，故编为《酷吏传》也。

○厍狄士文

厍狄士文，代人也。祖干，齐左丞相。父敬，武卫将军、肆州刺史。士文性孤直，虽邻里至亲莫与通狎。少读书。在齐袭封章武郡王，官至领军将军。周武帝平齐，山东衣冠多迎周师，唯士文闭门自守。帝奇之，授开府仪同三司、随州刺史。高祖受禅，加上开府，封湖陂县子，寻拜贝州刺史。性清苦，不受公料，家无余财。其子常啖官厨饼，士文枷之于狱累日，杖之一百，步送还京。僮隶无敢出门，所买盐菜，必于外境。凡有出入，皆封署其门，亲旧绝迹，庆吊不通。法令严肃，吏人股战，道不拾遗。有细过，必深文陷害。尝入朝，遇上置酒高会，赐公卿入左藏，任取多少。人皆极重，士文独口衔绢一匹，两手各持一匹。上问其故，士文曰：“臣口手俱满，余无所须。”上异之，别加赏物，劳而遣之。士文至州，发擿奸隐，长吏尺布升粟之赃，无所宽贷。得千余人而奏之，上悉配防岭南，亲戚相送，哭泣之声遍于州境。至岭南，遇瘴疠死者十八九，于是父母妻子唯哭士文。士文闻之，令人捕捉，挝捶盈前，而哭者弥甚。有京兆韦焜为贝州司马，河东赵达为清河令，二人并苛刻，唯长史有惠政。时人为之语曰：“刺史罗刹政，司马蝮蛇瞋，长史含笑判，清河生吃人。”上闻而叹曰：“士文之暴，过于猛兽。”竟坐免。未几，以为雍州长史，士文谓人曰：“我向法深，不能窥候要贵，必死此官矣。”及下车，执法严正，不避贵戚，宾客莫敢至门，人多怨望。士文从父妹为齐氏嫔，有色，齐灭之后，赐薛国公长孙览为妾。览妻郑氏性妒，谮之于文献后，后令览离绝。士文耻之，不与相见。后应州刺史唐君明居母忧，娉以为妻，由是士文、君明并为御史所劾。士文性刚，在狱数日，愤恚而死。家无余财，有子三人，朝夕不继，亲友无内之者。

○田式

田式，字显标，冯翊下邦人也。祖安兴，父长乐，仕魏，俱为本郡太守。式性刚果，多武艺，拳勇绝人。周明帝时，年十八，授都督，领乡兵。后数载，拜渭南太守，政尚严猛，吏人重足而立，无敢违法者。迁本郡太守，亲故屏迹，请托不行。武帝闻而善之，进位仪同三司，赐爵信都县公，擢拜延州刺史。从帝平齐，以功加上开府，徙为建州刺史，改封梁泉县公。高祖总百揆，尉迥作乱邺城，从韦孝宽击之。以功拜大将军，进爵武山郡公。及受禅，拜襄州总管，专以立威为务。每视事于外，必盛气以待其下，官属股栗，无敢仰视。有犯禁者，虽至亲昵，无所容贷。其女婿京兆杜宁，自长安省之，式诫宁无出入。宁久之不得还，窃上北楼，以畅羁思。式知之，笞宁五十。其所爱奴，尝诣式白事，有虫上其衣衿，挥袖拂去之。式以为慢己，立棒杀之。或僚吏奸赃，部内劫盗者，无问轻重，悉禁地牢中，寝处粪秽，令其苦毒，自非身死，终不得出。每赦书到州，式未暇读，先召狱卒，杀重囚，然后宣示百姓。其刻暴如此。由是为上所谴，除名为百姓。式惭恚不食，妻子至其所，辄怒，唯侍僮二人给使左右。从家中索椒，欲以自杀，家人不与。阴遣所侍僮诣市买毒药，妻子又夺而弃之。式恚卧。其子信时为仪同，至式前流涕曰：“大人既是朝廷旧臣，又无大过。比见公卿放辱者多矣，旋复升用，大人何能久乎？乃至于此！”式欻然而起，抽刀斫信，信遽走避之，刃中于阈。上知之，以式为罪己之深，复其官爵。寻拜广州总管，卒官。

○燕荣

燕荣，字贵公，华阴弘农人也。父偘，周大将军。荣性刚严，有武艺，仕周为内侍上士。从武帝伐齐，以功授开府仪同三司，封高邑县公。高祖受禅，进位大将军，封落丛郡公，拜晋州刺史。从河间王弘击突厥，以功拜上柱国，迁青州总管。荣在州，选绝有力者为伍伯，吏人过之者，必加诘问，辄楚挞之，创多见骨。奸盗屏迹，境内肃然。他州县人行经其界者，畏若寇仇，不敢休息。上甚善之。后因入朝觐，特加劳勉。荣以母老，请每岁入朝，上许之。及辞，上赐宴于内殿，诏王公作诗以饯之。伐陈之役，以为行军总管，率水军自东莱傍海，入太湖，取吴郡。既破丹阳，吴人共立萧瓛为主，阻兵于晋陵，为宇文述所败，退保包山。荣率精甲五千蹑之，瓛败走，为荣所执，晋陵、会稽悉平。检校扬州总管。寻征为右武候将军。突厥寇边，以为行军总管，屯幽州。母忧去职。明年，起为幽州总管。荣性严酷，有威容，长史见者，莫不惶惧自失。范阳卢氏，代为着姓，荣皆署为吏卒以屈辱之。鞭笞左右，动至千数，流血盈前，饮啖自若。尝按部，道次见丛荆，堪为笞棰，命取之，辄以试人。人或自陈无咎，荣曰：“后若有罪，当免尔。”及后犯细过，将挝之，人曰：“前日被杖，使君许有罪宥之。”荣曰：“无过尚尔，况有过邪！”榜棰如旧。荣每巡省管内，闻官人及百姓妻女有美色，辄舍其室而淫之。贪暴放纵日甚。是时元弘嗣被除为幽州长史，惧为荣所辱，固辞。上知之，敕荣曰：“弘嗣杖十已上罪，皆须奏闻。”荣忿曰：“竖子何敢弄我！”于是遣弘嗣监纳仓粟，飏得一糠一秕，辄罚之。每笞虽不满十，然一日之中，或至三数。如是历年，怨隙日构，荣遂收付狱，禁绝其粮。弘嗣饥馁，抽衣絮，杂水咽之。其妻诣阙称冤，上遣考功侍郎刘士龙驰驿鞫问。奏荣虐毒非虚，又贼秽狼籍，遂征还京师，赐死。先是，荣家寝室无故有蛆数斛，从地坟出。未几，荣死于蛆出之处。有子询。

○赵仲卿

赵仲卿，天水陇西人也。父刚，周大将军。仲卿性粗暴，有膂力，周齐王宪甚礼之。从击齐，攻临秦、统戎、威远、伏龙、张壁等五城，尽平之。又击齐将段孝先于姚襄城，苦战连日，破之。以功授大都督，寻典宿卫。平齐之役，以功迁上仪同，兼赵郡太守。入为畿伯中大夫。王谦作乱，仲卿使在利州，即与总管豆卢勣发兵拒守。为谦所攻，仲卿督兵出战，前后一十七阵。及谦平，进位大将军，封长垣县公，邑千户。高祖受禅，进爵河北郡公。开皇三年，突厥犯塞，以行军总管从河间王弘出贺兰山。仲卿别道俱进，无虏而还。复镇平凉，寻拜石州刺史。法令严猛，纤微之失，无所容舍，鞭笞长史，辄至二百。官人战忄栗，无敢违犯，盗贼屏息，皆称其能。迁兖州刺史，未之官，拜朔州总管。于时塞北盛兴屯田，仲卿总管统之。微有不理者，仲卿辄召主掌，挞其胸背，或解衣倒曳于荆棘中。时人谓之猛兽。事多克济，由是收获岁广，边戍无馈运之忧。会突厥启民可汗求婚于国，上许之。仲卿因是间其骨肉，遂相攻击。十七年，启民窘迫，与隋使长孙晟投通汉镇。仲卿率骑千余驰援之，达头不敢逼。潜遣人诱致启民所部，至者二万余家。其年，从高颎指白道以击达头。仲卿率兵三千为前锋，至族蠡山，与虏相遇，交战七日，大破之。追奔至乞伏泊，复破之，虏千余口，杂畜万计。突厥悉众而至，仲卿为方阵，四面拒战。经五日，会高颎大兵至，合击之，虏乃败走。追度白道，逾秦山七百余里。时突厥降者万余家，上命仲卿处之恆安。以功进位上柱国，赐物三千段。朝廷虑达头掩袭启民，令仲卿屯兵二万以备之，代州总管韩洪、永康公李药王、蔚州刺史刘隆等，将步骑一万镇恆安。达头骑十万来寇，韩洪军大败，仲卿自乐宁镇邀击，斩首虏千余级。明年，督役筑金河、定襄二城，以居启民。时有表言仲卿酷暴者，上令御史王伟按之，并实，惜其功不罪也。因劳之曰：“知公清正，为下所恶。”赐物五百段。仲卿益恣，由是免官。仁寿中，检校司农卿。蜀王秀之得罪，奉诏往益州穷按之。秀宾客经过之处，仲卿必深文致法，州县长吏坐者太半。上以为能，赏婢奴五十口，黄金二百两，米粟五千石，奇宝杂物称是。炀帝嗣位，判兵部、工部二曹尚书事。其年，卒，时年六十四。谥曰肃。赠物五百段。子弘嗣。

崔弘度弟弘升

崔弘度，字摩诃衍，博陵安平人也。祖楷，魏司空。父说，周敷州刺史。弘度膂力绝人，仪貌魁岸，须面甚伟。性严酷。年十七，周大冢宰宇文护引为亲信。寻授都督，累转大都督。时护子中山公训为蒲州刺史，令弘度从焉。尝与训登楼，至上层，去地四五丈，俯临之，训曰：“可畏也。”弘度曰：“此何足畏！”欻然掷下，至地无损伤。训以其拳捷，大奇之。后以战勋，授仪同。从武帝灭齐，进位上开府，邺县公，赐物三千段，粟麦三千石，奴婢百口，杂畜千计。寻从汝南公宇文神举破卢昌期于范阳。宣帝嗣位，从郧国公韦孝宽经略淮南。弘度与化政公宇文忻、司水贺娄子干至肥口，陈将潘琛率兵数千来拒战，隔水而阵。忻遣弘度谕以祸福，琛至夕而遁。进攻寿阳，降陈守将吴文立，弘度功最。以前后勋，进位上大将军，袭父爵安平县公。及尉迥作乱，以弘度为行军总管，从韦孝宽讨之。弘度募长安骁雄数百人为别队，所当无不披靡。弘度妹先适迥子为妻，及破邺城，迥窘迫升楼，弘度直上龙尾追之。迥弯弓将射弘度，弘度脱兜鍪谓迥曰：“相识不？今日各图国事，不得顾私。以亲戚之情，谨遏乱兵，不许侵辱。事势如此，早为身计，何所待也？”迥掷弓于地，骂大丞相极口而自杀。弘度顾其弟弘升曰：“汝可取迥头。”弘升遂斩之，进位上柱国。时行军总管例封国公，弘度不时杀迥，致纵恶言，由是降爵一等，为武乡郡公。开皇初，突厥入寇，弘度以行军总管出原州以拒之。虏退，弘度进屯灵武。月余而还，拜华州刺史。纳其妹为秦孝王妃。寻迁襄州总管。弘度素贵，御下严急，动行捶罚，吏人詟气，闻其声，莫不战栗。所在之处，令行禁止，盗贼屏迹。梁王萧琮来朝，上以弘度为江陵总管，镇荆州。弘度未至，而琮叔父严拥居人以叛，弘度追之不及。陈人惮弘度，亦不敢窥荆州。平陈之役，以行军总管从秦孝王出襄阳道。及陈平，赐物五千段。高智慧等作乱，复以行军总管出泉门道，隶于杨素。弘度与素，品同而年长，素每屈下之，一旦隶素，意甚不平，素言多不用。素亦优容之。及还，检校原州事，仍领行军总管以备胡，无虏而还，上甚礼之，复以其弟弘升女为河南王妃。仁寿中，检校太府卿。自以一门二妃，无所降下，每诫其僚吏曰：“人当诚恕，无得欺诳。”皆曰：“诺。”后尝食鳖，侍者八九人，弘度一一问之曰：“鳖美乎？”人惧之，皆云：“鳖美。”弘度大骂曰：“佣奴何敢诳我？汝初未食鳖，安知其美？”俱杖八十。官属百工见之者，莫不流汗，无敢欺隐。时有屈突盖为武候骠骑，亦严刻，长安为之语曰：“宁饮三升酢，不见崔弘度。宁茹三升艾，不逢屈突盖。”然弘度理家如官，子弟斑白，动行捶楚，闺门整肃，为当时所称。未几，秦王妃以罪诛，河南王妃复被废黜。弘度忧恚，谢病于家，诸弟乃与之别居，弥不得志。炀帝即位，河南王为太子，帝将复立崔妃，遣中使就第宣旨。使者诣弘升家，弘度不之知也。使者返，帝曰：“弘度有何言？”使者曰：“弘度称有疾不起。”帝默然，其事竟寝。弘度忧愤，未几，卒。

弘升字上客，在周为右侍上士。尉迥作乱相州，与兄弘度击之，以功拜上仪同。寻加上开府，封黄台县侯，邑八百户。高祖受禅，进爵为公，授骠骑将军。宿卫十余年，以勋旧迁慈州刺史。数岁，转郑州刺史。后以戚属之故，待遇愈隆，迁襄州总管。及河南王妃罪废，弘升亦免官。炀帝即位，历冀州刺史、信都太守，进位金紫光禄大夫，转涿郡太守。辽东之役，检校左武卫大将军事，指平壤。与宇文述等同败绩，奔还，发病而卒，时年六十。

○元弘嗣

元弘嗣，河南洛阳人也。祖刚，魏渔阳王。父经，周渔阳郡公。弘嗣少袭爵，十八为左亲卫。开皇九年，从晋王平陈，以功授上仪同。十四年，除观州总管长史，在州专以严峻任事，吏人多怨之。二十年，转幽州总管长史。于时燕荣为总管，肆虐于弘嗣，每被笞辱。弘嗣心不伏，荣遂禁弘嗣于狱，将杀之。及荣诛死，弘嗣为政，酷又甚之。每推鞫囚徒，多以酢灌鼻，或襜弋其下窍，无敢隐情，奸伪屏息。仁寿末，授木工监，修营东都。大业初，炀帝潜有取辽东之意，遣弘嗣往东莱海口监造船。诸州役丁苦其捶楚，官人督役，昼夜立于水中，略不敢息，自腰以下，无不生蛆，死者十三四。寻迁黄门侍郎，转殿内少监。辽东之役，进位金紫光禄大夫。明年，帝复征辽东，会奴贼寇陇右，诏弘嗣击之。及玄感作乱，逼东都，弘嗣屯兵安定。或告之谋应玄感者，代王侑遣使执之，送行在所。以无反形当释，帝疑不解，除名，徙日南，道死，时年四十九。有子仁观。

○王文同

王文同，京兆颍阳人也。性明辩，有干用。开皇中，以军功拜仪同，寻授桂州司马。炀帝嗣位，征为光禄少卿，以忤旨，出为恆山郡丞。有一人豪猾，每持长吏长短，前后守令咸惮之。文同下车，闻其名，召而数之。因令左右剡木为大橛，埋之于庭，出尺余，四角各埋小橛。令其人踣心于木橛上，缚四支于小橛，以棒殴其背，应时溃烂。郡中大骇，吏人相视慑气。及帝征辽东，令文同巡察河北诸郡。文同见沙门斋戒菜食者，以为妖妄，皆收系狱。比至河间，召诸郡官人，小有迟违者，辄皆覆面于地而箠杀之。求沙门相聚讲论，及长老共为佛会者数百人，文同以为聚结惑众，尽斩之。又悉裸僧尼，验有淫状非童男女者数千人，复将杀之。郡中士女号哭于路，诸郡惊骇，各奏其事。帝闻而大怒，遣使者达奚善意驰锁之，斩于河间，以谢百姓，仇人剖其棺，脔其肉而啖之，斯须咸尽。

史臣曰：御之良者，不在于烦策，政之善者，无取于严刑。故虽宽猛相资，德刑互设，然不严而化，前哲所重。士文等运属钦明，时无桀黠，未闲道德，实怀残忍。贼人肌体，同诸木石，轻人性命，甚于刍狗。长恶不悛，鲜有不及，故或身婴罪戮，或忧恚颠陨。凡百君子，以为有天道焉。呜呼！后来之士，立身从政，纵不能为子高门以待封，其可令母扫墓而望丧乎？

关键词：隋书,列传

解释翻译[挑错/完善]

○厍狄士文

厍狄士文是代州人。

祖父厍狄干，担任过齐朝的左丞相。

父亲厍狄敬，任过武卫将军、肆州刺史之职。

士文生性孤傲耿直，即使是邻里至亲也没人同他很亲近的。

年轻时喜欢读书。

在齐朝时，他世袭为章武郡王，官职到了领军将军。

周武帝平定齐朝后，太行山以东有身份的人大多出迎周朝的军队，只有士文闭门不出。

周武帝认为他不同凡响，就授他开府仪同三司、随州刺史。

高祖称帝后，士文被授官上开府，封为湖陂县子爵，不久拜官贝州刺史。

他本性清苦，不接纳公物，故家中无剩余的财物。

他的儿子曾经吃了官厨中的饼子，士文知道后用枷锁套上送到狱中多日，还打了一百杖，又徒步把他送回京城。

士文的仆从不敢随便出门，就是买食盐小菜也一定要到外地去买。

只要出门，就贴上封条。

亲戚朋友也不跟他来往，贺喜吊丧之事也不互相通问。

士文执法严肃，官吏们闻知而两腿打战。

于是当时路不拾遗。

如果别人有小的过失，他一定会夸大事实滥用法律而加以陷害。

士文入朝时，正碰上皇上大摆宴席，皇上赏赐大臣到偏房藏物之所任意拿东西。

别的大臣都拿了很重的财物，只有士文口含一匹绢，两手各拿一匹。

皇上问他拿得少的原因，士文说：“我口手都拿满了，再无处可拿了。”皇上认为他很特别，就另加赏物，慰劳他，让他回去。

士文回到州以后，揭发隐藏的坏人坏事。

长吏有一尺布一升粟的隐藏，士文也严惩不贷。

他一共举发一千多人，皇上就把他们发配去防守岭南。

亲戚都来送别，哭泣之声传遍州境。

到了岭南，遇上瘴气而死的人十个就有八九个。

于是这些死者的亲属都哭骂士文。

士文听了派人去捕捉，用马鞭在门前打他们，但是他们哭骂得更厉害了。

有京兆人韦火昆担任贝州司马，河东人赵达担任清河县令，二人都很苛刻，只有长吏实行仁政。

当时有人作歌说：“刺史像罗刹一样施暴政，司马像蝮蛇一样发怒，长吏是含笑的判官，清河县令活活地吃人。”皇上听了这事后感叹说：“士文实行暴政比猛兽还厉害。”最后因这事士文被免职。

不久，士文又出任雍州长史，他对人说：“我一向执法很严，对当政者不能察颜观色，对权贵不巴结，一定会死在这个官位上。”他一到任，执法严正，不回避贵戚，宾客都不敢进他的家门，人们大都怨恨他。

士文的堂妹曾是北齐的嫔妃，有姿色，齐朝被灭以后，就把她赐给了薛国公长孙览作妾。

长孙览的妻子郑氏生性嫉妒，在文献皇后面前暗中说她的坏话，皇后就命令长孙览休了她。

士文把这件事当作一种耻辱，不跟她相见。

后来应州刺史唐君明在母丧期间，将士文的堂妹聘以为妻。

因此，士文、唐君明都被御史所弹劾。

士文生性刚烈，在狱中几天，愤闷地死去。

他家中没有剩余的财物。

有三个儿子，吃了上顿没有下顿，亲友中也没有人接纳他们。

○崔弘度

崔弘度字摩诃衍，博陵安平人。

祖父崔楷，魏国司空。

父亲崔说，北周敷州刺史。

弘度膂力过人，仪貌魁伟，脸上长满胡须。

他生性严酷。

十七岁时，北周大冢宰宇文护引之为亲信，继而授他为都督，累次提拔至大都督。

当时，宇文护的儿子、中山公宇文训为蒲州刺史，让崔弘度跟着他。

崔弘度曾和宇文训登楼，到了顶层，离地四五丈。

俯视下面，宇文训说：“可怕。”崔弘度说：“这有什么可怕的？”一下子跳下去，到地上，一点伤都没有。

宇文训因他勇武敏捷，大感惊奇。

弘度后因有战功，授为仪同。

随北周武帝消灭北齐，升任上开府、邺县公，赐缣纟采三千段，粮食三千石，奴婢百口，各种牲畜数以千计。

随后，随汝南公宇文神举在范阳打败卢昌期。

北周宣帝继位后，弘度随郧国公韦孝宽经略淮南。

弘度和化政公宇文忻、司水贺娄子干到了肥口，陈国将领潘琛率兵几千来战，隔水布阵。

宇文忻派崔弘度晓谕祸福，潘琛到晚上就逃走了。

进攻寿阳，俘虏陈国守将吴文立，崔弘度的功劳最大。

因他前后的功劳，升任上大将军，袭父爵为安平县公。

尉迟迥造反，朝廷以崔弘度为行军总管，随韦孝宽讨伐他。

弘度招募长安的骁勇几百人，别为一队，所向无敌。

崔弘度的妹妹此前嫁给尉迟迥的儿子为妻，到破邺城时，尉迟迥窘迫中跑到楼上去，弘度一直追上龙尾。

尉迟迥将弯弓射他，弘度脱下兜鍪对尉迟迥说：“认得吗？今天各为国事，不得顾私情。

但因我们的亲戚之情，我约束乱兵，不让侵辱你的家人。

事已如此，早点为你打算吧，你还等什么呢？”尉迟迥把弓箭丢到地上，大骂大丞相杨坚，然后自杀。

弘度对他弟弟弘升说：“你可取尉迟迥人头。”弘升就砍下他的人头。

弘度升任上柱国。

当时，凡是行军总管，照例都要封为国公。

弘度没有及时杀掉尉迟迥，以至让他大骂丞相，因此弘度降爵一等，封为武乡郡公。

开皇初，突厥进犯，弘度以行军总管身份出原州道拒敌。

突厥退兵后，弘度进而屯兵灵武。

一个多月后回京，授为华州刺史。

他妹妹嫁给秦孝王为王妃。

不久弘度升为襄州总管。

弘度一向显贵，待下属很严急，动不动就打罚，官吏们连气都不敢出。

听到他的声音，没有不吓得发抖的。

他所到之处，令行禁止，盗贼绝迹。

梁王萧琮来朝，皇上以崔弘度为江陵总管，镇守荆州。

弘度未到，而萧琮的叔父萧岩拥众反叛，弘度追之不及。

陈国人怕弘度，也不敢窥探荆州。

平定陈国时，以弘度为行军总管，随秦孝王出襄阳道。

平陈后，赐他缣纟采五千段。

高智慧等人造反作乱，他又以行军总管身份出泉门道，归杨素指挥。

崔弘度与杨素，官阶相同，年纪又大一些，杨素每每在弘度之下。

一旦归杨素指挥，弘度心里很不服气，杨素的话他大多不听。

杨素也宽待、容忍他。

回朝后，弘度检校原州事，仍兼任行军总管，以防备胡人。

无敌而回京，皇上很礼遇他。

又把他弟弟弘升的女儿嫁给河南王为王妃。

仁寿中(601～604)，弘度检校太府卿。

他自以为一家之中有两个王妃，从未屈居人下。

他每每告诫部下们说：“人要忠诚老实，不能骗人。”部下都说：“是！”后来曾经吃鳖，侍奉他的有八、九个人。

弘度一一问他们说：“鳖的味道鲜美吗？”他们都怕他，都说：“鳖的味道很鲜美。”弘度大骂说：“奴才怎敢骗我！你们并未吃鳖，怎知它味道鲜美？”每人都打八十杖。

僚属、百工见了他，没有不吓得流汗的，不敢隐瞒欺骗他。

当时有个叫屈突盖的，任武侯骠骑，也很苛酷。

长安人有民谣说：“宁饮三升酢，不见崔弘度。

宁茹三升艾，不逢屈突盖。”但是，崔弘度治家就如为官一样，子弟们老得头发都白了，他仍然动不动就毒打。

他家门规矩，倒是被当时人称赞。

不久，秦孝王王妃因罪被杀，河南王王妃又被废掉。

崔弘度忧愤，推说有病，呆在家里。

诸弟又与他分居，他更不得志。

炀帝即位后，河南王被立为太子。

炀帝将再立崔氏王妃，派使者到崔家府第宣读圣旨。

使者到弘升家去，弘度不知道这事。

使者回宫，炀帝说：“弘度有什么话？”使者说：“弘度说有病，没起床。”炀帝默然不语，这事就完了。

弘度忧愤，不久死去。

上一篇：列传·卷三十八

下一篇：列传·卷四十

全   文：隋书

