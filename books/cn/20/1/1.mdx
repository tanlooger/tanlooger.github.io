---
---
---
title: 高祖上
---

高祖文皇帝，姓杨氏，讳坚，弘农郡华阴人也。汉太尉震八代孙铉，仕燕为北平太守。铉生元寿，后魏代为武川镇司马，子孙因家焉。元寿生太原太守惠嘏，嘏生平原太守烈，烈生宁远将军祯，祯生忠，忠即皇考也。皇考从周太祖起义关西，赐姓普六茹氏，位至柱国、大司空、隋国公。薨，赠太保，谥曰桓。

皇妣吕氏，以大统七年六月癸丑夜生高祖于冯翊般若寺，紫气充庭。有尼来自河东，谓皇妣曰：“此儿所从来甚异，不可于俗间处之。”尼将高祖舍于别馆，躬自抚养。皇妣尝抱高祖，忽见头上角出，遍体鳞起。皇妣大骇，坠高祖于地。尼自外入见曰：“已惊我儿，致令晚得天下。”为人龙颔，额上有五柱入顶，目光外射，有文在手曰“王”。长上短下，沈深严重。初入太学，虽至亲昵不敢狎也。

年十四，京兆尹薛善辟为功曹。十五，以太祖勋授散骑常侍、车骑大将军、仪同三司，封成纪县公。十六，迁骠骑大将军，加开府。周太祖见而叹曰：“此儿风骨，不似代间人。”明帝即位，授右小宫伯，进封大兴郡公。帝尝遣善相者赵昭视之，昭诡对曰：“不过作柱国耳。”既而阴谓高祖曰：“公当为天下君，必大诛杀而后定。善记鄙言。”武帝即位，迁左小宫伯。出为隋州刺史，进位大将军。后征还，遇皇妣寝疾三年，昼夜不离左右，代称纯孝。宇文护执政，尤忌高祖，屡将害焉，大将军侯伏、侯寿等匡护得免。其后袭爵隋国公。武帝聘高祖长女为皇太子妃，益加礼重。齐王宪言于帝曰：“普六茹坚相貌非常，臣每见之，不觉自失。恐非人下，请早除之。”帝曰：“此止可为将耳。”内史王轨骤言于帝曰：“皇太子非社稷主，普六茹坚貌有反相。”帝不悦，曰：“必天命有在，将若之何！”高祖甚惧，深自晦匿。

建德中，率水军三万，破齐师于河桥。明年，从帝平齐，进位柱国。与宇文宪破齐任城王高湝于冀州，除定州总管。先是，定州城西门久闭不行，齐文宣帝时，或请开之，以便行路。帝不许，曰：“当有圣人来启之。”及高祖至而开焉，莫不惊异。寻转亳州总管。宣帝即位，以后父征拜上柱国、大司马。大象初，迁大后丞、右司武，俄转大前疑。每巡幸，恆委居守。时帝为《刑经圣制》，其法深刻。高祖以法令滋章，非兴化之道，切谏，不纳。高祖位望益隆，帝颇以为忌。帝有四幸姬，并为皇后，诸家争宠，数相毁谮。帝每忿怒，谓后曰：“必族灭尔家！”因召高祖，命左右曰：“若色动，即杀之。”高祖既至，容色自若，乃止。

大象二年五月，以高祖为扬州总管，将发，暴有足疾，不果行。乙未，帝崩。时静帝幼冲，未能亲理政事。内史上大夫郑译、御正大夫刘昉以高祖皇后之父，众望所归，遂矫诏引高祖入总朝政，都督内外诸军事。周氏诸王在籓者，高祖悉恐其生变，称赵王招将嫁女于突厥为词以征之。丁未，发丧。庚戌，周帝拜高祖假黄钺、左大丞相，百官总己而听焉。以正阳宫为丞相府，以郑译为长史，刘昉为司马，具置僚佐。宣帝时，刑政苛酷，群心崩骇，莫有固志。至是，高祖大崇惠政，法令清简，躬履节俭，天下悦之。

六月，赵王招、陈王纯、越王盛、代王达、滕王逌并至于长安。相州总管尉迟迥自以重臣宿将，志不能平，遂举兵东夏。赵、魏之士，从者若流，旬日之间，众至十余万。又宇文胄以荥州，石愻以建州，席毗以沛郡，毗弟叉罗以兖州，皆应于迥。迥遣子质于陈请援。高祖命上柱国、郧国公韦孝宽讨之。雍州牧毕王贤及赵、陈等五王，以天下之望归于高祖，因谋作乱。高祖执贤斩之，寝赵王等之罪，因诏五王剑履上殿，入朝不趋，用安其心。

七月，陈将陈纪、萧摩诃等寇广陵，吴州总管于顗转击破之。广陵人杜乔生聚众反，刺史元义讨平之。韦孝宽破尉迟迥于相州，传首阙下，余党悉平。初，迥之乱也，郧州总管司马消难据州响应，淮南州县多同之。命襄州总管王谊讨之，消难奔陈。荆、郢群蛮乘衅作乱，命亳州总管贺若谊讨平之。先是，上柱国王谦为益州总管，既见幼主在位，政由高祖，遂起巴蜀之众，以匡复为辞。高祖方以东夏、山南为事，未遑致讨。谦进兵屯剑阁，陷始州。至是，乃命行军元帅、上柱国梁睿讨平之，传首阙下。巴蜀阻险，人好为乱，于是更开平道，毁剑阁之路，立铭垂诫焉。五王阴谋滋甚，高祖赍酒肴以造赵王第，欲观所为。赵王伏甲以宴高祖，高祖几危，赖元胄以济，语在胄传。于是诛赵王招、越王盛。

九月，以世子勇为洛州总管、东京小冢宰。壬子，周帝诏曰：“假黄钺、使持节、左大丞相、都督内外诸军事、上柱国、大冢宰、隋国公坚，感山河之灵，应星辰之气，道高雅俗，德协幽显。释巾登仕，晋绅倾属，开物成务，朝野承风。受诏先皇，弼谐寡薄，合天地而生万物，顺阴阳而抚四夷。近者内有艰虞，外闻妖寇，以鹰鹯之志，运帷帐之谋，行两观之诛，扫万里之外。遐迩清肃，实所赖焉。四海之广，百官之富，俱禀大训，咸餐至道。治定功成，栋梁斯托，神猷盛德，莫二于时。可授大丞相，罢左、右丞相之官，余如故。”冬十月壬申，诏赠高祖曾祖烈为柱国、太保、都督徐兖等十州诸军事、徐州刺史、隋国公，谥曰康；祖祯为柱国、太傅、都督陕蒲等十三州诸军事、同州刺史、隋国公，谥曰献；考忠为上柱国、太师、大冢宰、都督冀定等十三州诸军事、雍州牧。诛陈王纯。癸酉，上柱国、郧国公韦孝宽卒。十一月辛未，诛代王达、膝王逌。

十二月甲子，周帝诏曰：

天大地大，合其德者圣人；一阴一阳，调其气者上宰。所以降神载挺，陶铸群生，代苍苍之工，成巍巍之业。假黄钺、使持节、大丞相、都督内外诸军事、上柱国、大冢宰、隋国公，应百代之期，当千龄之运，家隆台鼎之盛，门有翊赞之勤。心同伊尹，必致尧舜，情类孔丘，宪章文武。爰初入仕，风流映世，公卿仰其轨物，搢绅谓为师表。入处禁闱，出居籓政，芳猷茂绩，问望弥远。往平东夏，人情未安，燕南赵北，实为天府，拥节杖旄，任当连率，柔之以德，导之以礼，畏之若神，仰之若日，芳风美迹，歌颂独存。淮海榛芜，多历年代，作镇南鄙，选众惟贤，威震殊俗，化行黔首。任掌钅句陈，职司邦政，国之大事，朝寄更深，銮驾巡游，留台务广。周公陕西之任，仅可为伦，汉臣关内之重，未足相况。

及天崩地坼，先帝升遐，朕以眇年，奄经荼毒，亲受顾命，保乂皇家。奸人乘隙，潜图宗社，无君之意已成，窃发之期有日。英规潜运，大略川回，匡国庇人，罪人斯得。两河遘乱，三魏称兵，半天之下，汹汹鼎沸。祖宗之基已危，生人之命将殆。安陆作衅，南通吴越，蜂飞虿聚，江汉骚然，巴蜀鸱张，翻将问鼎，秦途更阻，汉门重闭。画筹帷帐，建出师车，诸将禀其谋，壮士感其义，不违时日，咸得清荡。九功远被，七德允谐，百僚师师，四门穆穆。光景照临之地，风云去来之所，允武允文，幽明同德，骤山骤水，遐迩归心。使朕继踵上皇，无为以治，声高宇宙，道格天壤。伊尹辅殷，霍光佐汉，方之蔑如也。

昔营丘、曲阜，地多诸国，重耳、小白，锡用殊礼。萧何优赞拜之仪，番君越公侯之爵。姬、刘以降，代有令谟，宜崇典礼，宪章自昔。可授相国，总百揆，去都督内外诸军事、大冢宰之号，进公爵为王，以隋州之崇业，郧州之安陆、城阳，温州之宜人，应州之平靖、上明，顺州之淮南，士州之永川，昌州之广昌、安昌，申州之义阳、淮安，息州之新蔡、建安，豫州之汝南、临颍、广宁、初安，蔡州之蔡阳，郢州之汉东二十郡为隋国。剑履上殿，入朝不趋，赞拜不名，备九锡之礼，加玺绂、远游冠、相国印、绿綟绶，位在诸侯王上。隋国置丞相已下，一依旧式。

高祖再让，不许。乃受王爵、十郡而已。诏进皇祖、考爵并为王，夫人为王妃。辛巳，司马消难以陈师寇江州，刺史成休宁击却之。

大定元年春二月壬子，令曰：“已前赐姓，皆复其旧。”是日，周帝诏曰：“伊、周作辅，不辞殊礼之锡，桓、文为霸，允应异物之典，所以表格天之勋，彰不代之业。相国隋王，前加典策，式昭大礼，固守谦光，丝言未纟孛。宜申显命，一如往旨。王功必先人，赏存后己，退让为本，诚乖朕意。宜命百辟，尽诣王宫，众心克感，必令允纳。如有表奏，勿复通闻。”癸丑，文武百官诣閤敦劝，高祖乃受。甲寅，策曰：

咨尔假黄钺、使持节、大丞相、都督内外诸军事、上柱国、大冢宰隋王：天覆地载，藉人事以财成；日往月来，由王道而盈昃。五气陶铸，万物流形。谁代上玄之工，斯则大圣而已。曰惟先正，翊亮皇朝。种德积善，载诞上相。精采不代，风骨异人。匡国济时，除凶拨乱。百神奉职，万国宅心。殷相以先知悟人，周辅乃弘道于代，方斯蔑如也。今将授王典礼，其敬听朕命：

朕以不德，早承丕绪，上灵降祸，夙遭愍凶。妖丑觊觎，密图社稷，宫省之内，疑虑惊心。公受命先皇，志在匡弼，辑谐内外，潜运机衡，奸人慑惮，谋用丕显，俾赘旒之危，为太山之固。是公重造皇室，作霸之基也。伊我祖考之代，任寄已深，入掌禁兵，外司籓政，文经武略，久播朝野。戎轩大举，长驱晋魏，平阳震熊罴之势，冀部耀貔豹之威。初平东夏，人情未一，丛台之北，易水之南，西距井陉，东至沧海，比数千里，举袂如帷。委以连城，建旌杖节，教因其俗，刑用轻典，如泥从印，犹草随风。此又公之功也。吴越不宾，多历年代，淮海之外，时非国有。爰整其旅，出镇于亳，武以威物，文以怀远。群盗自奔，外户不闭，人黎慕义，襁负而归。自北之风，化行南国。此又公之功也。宣帝御宇，任重宗臣，入典八屯，外司九伐。禁卫勤巡警之务，治兵得搜狩之礼。此又公之功也。銮驾游幸，频委留台，文武注意，军国谘禀。万事咸理，反顾无忧。此又公之功也。朕在谅暗，公实总己。磐石之宗，奸回者众，招引无赖，连结群小。往者国衰甫尔，已创阴谋，积恶数旬，昆吾方稔。泣诛磬甸，宗庙以宁。此又公之功也。尉迥猖狂，称兵邺邑，欲长戟而指北阙，强弩而围南斗，凭陵三魏之间，震惊九州之半，聚徒百万，悉成蛇豕，淇水洹水，一饮而竭。人之死生，翻系凶竖，寿之长短，不由司命。公乃戒彼鹰扬，出车练卒，誓苍兕于河朔，建瓴水于山东。口授兵书，手画行阵，量敌制胜，指日克期。诸将遵其成旨，壮士感其大义，轻死忘生，转斗千里，旗鼓奋发，如火燎毛。玄黄变漳河之水，京观比爵台之峻。百城氛昆，一旦廓清。此又公之功也。青土连率，跨据东秦，藉负海之饶，倚连山之险，望三辅而将逐鹿，指六国而愿连鸡，风雨之兵，助鬼为虐。本根既拔，枝叶自殒，屈法申恩，示以大信。此又公之功也。申部残贼，充斥一隅，蝇飞蚁聚，攻州略地。播以玄泽，迷更知反，服而舍之，无费遗镞。此又公之功也。宇文胄亲则宗枝，外籓岩邑，影响邺贼，有同就燥，迫胁吏人，叛换城戍。偏师讨蹙，遂入网罗，束之武牢，有同囹圄，事穷将军，如伏国刑。此又公之功也。檀让、席毗，拥众河外。陈韩梁郑，宋卫邹鲁，村落成枭獍之墟，人庶为豺狼之饵。强以陵弱，大则吞小，城有昼闭，巷无行人。授律出师，随机扫定，让既授首，毗亦枭悬。此又公之功也。司马消难与国亲姻，作镇安陆，性多嗜欲，意好贪聚。属城子女，劫掠靡余，部人货财，多少具罄。擅诛刺举之使，专杀仪台之臣。惧罪畏威，动而内。蚕食郡县，鸩毒华夷，闻有王师，自投南裔。帝唐崇山之罚，仅可方此，大汉流御之刑，是亦相匹。逋逃入薮，荆郢用安。此又公之功也。王谦在蜀，翻为厉阶，闭剑阁之门，塞灵关之宇，自谓五丁复起，万夫莫向。分阃推毂，尝不逾时，风驰席卷，一举大定，擒斩凶恶，扫地无遗。此又公之功也。陈顼因循伪业，自擅金陵，屡遣丑徒，趑趄江北。公指麾籓镇，无不摧殄。方置文深之柱，非止慰佗之拜。此又公之功也。

公有济天下之勤，重之以明德，始于辟命，屈己登庸。素业清徽，声掩廊庙，雄规神略，气盖朝野。序百揆而穆四门，耻一匡之举九合。尊贤崇德，尚齿贵功，录旧旌善，兴亡继绝。宽猛相济，彝伦攸叙，敦睦帝亲，崇奖王室。星象不拆，阴阳自调，玄冥祝融，如奉太公之召；雨师风伯，似应成王之宰。祥风嘉气，触石摇林，瑞兽异禽，游园鸣阁。至功至德，可大可久，尽品物之和，究杳冥之极。

朕又闻之，昔者明王设官胙土，营丘四履，得征五侯，参墟宠章，异其礼物。故籓屏作固，垂拱责成，沈默岩廊，不下堂席。公道高往烈，赏薄前王。朕以眇身，托于兆人之上，求诸故实，甚用惧焉。往加大典，宪章在昔，谦以自牧，未应朝礼，日月不居，便已隔岁，时谈物议，其谓朕何！今进授相国总百揆，以申州之义阳等二十郡为隋国。今命使持节、太傅、上柱国、杞国公椿，大宗伯、大将军、金城公赵煚，授相国印绶。相国礼绝百辟，任总群官，旧职常典，宜与事革。昔尧臣太尉，舜佐司空，姬旦相周，霍光辅汉，不居籓国，唯在天朝。其以相国总百揆，去众号焉。上所假节、大丞相、大冢宰印绶。

又加九锡，其敬听朕后命：以公执律修德，慎狱恤刑，为其训范，人无异志，是用锡公大辂、戎辂各一，玄牡二驷。公勤心地利，所宝人天，崇本务农，公私殷阜，是用锡公衮冕之服，赤舄副焉。公乐以移风，雅以变俗，遐迩胥悦，天地咸和，是用锡公轩悬之乐，六佾之舞。公仁风德教，覃及海隅，荒忽幽遐，回首内向，是用锡公硃户以居。公水镜人伦，铨衡庶职，能官流咏，遗贤必举，是用锡公纳陛以登。公执钧于内，正性率下，犯义无礼，罔不屏黜，是用锡公武贲之士三百人。公元本阙。是用锡公鈇钺各一。公威严夏日，精厉秋霜，猾夏必诛，顾眄天壤，扫清奸宄，折冲无外，是用锡公彤弓一、彤矢百，卢弓十、卢矢千。惟公孝通神明，肃恭祀典，尊严如在，情切幽明，是用锡公秬鬯一卣，珪瓒副焉。隋国置丞相以下，一遵旧式。往钦哉！其敬循往策，祗服大典，简恤尔庶功，对扬我太祖之休命。

于是建台置官。

丙辰，诏王冕十有二旒，建天子旌旗，出警入跸，乘金根车，驾六马，备五时副车，置旄头云蒨，乐舞八佾，设钟虡宫悬。王妃为王后，长子为太子。前后三让，乃受。

俄而周帝以众望有归，乃下诏曰：“元气肇辟，树之以君，有命不恆，所辅惟德。天心人事，选贤与能，尽四海而乐推，非一人而独有。周德将尽，妖孽递生，骨肉多虞，籓维构衅，影响同恶，过半区宇，或小或大，图帝图王，则我祖宗之业，不绝如线。相国隋王，睿圣自天，英华独秀，刑法与礼仪同运，文德共武功俱远。爱万物其如己，任兆庶以为忧。手运玑衡，躬命将士，芟夷奸宄，刷荡氛昆，化通冠带，威震幽遐。虞舜之大功二十，未足相比，姬发之合位三五，岂可足论。况木行已谢，火运既兴，河洛出革命之符，星辰表代终之象。烟云改色，笙簧变音，狱讼咸归，讴歌尽至。且天地合德，日月贞明，故以称大为王，照临下土。朕虽寡昧，未达变通，幽显之情，皎然易识。今便祗顺天命，出逊别宫，禅位于隋，一依唐虞、汉魏故事。”高祖三让，不许。遣兼太傅、上柱国、杞国公椿奉册曰：

咨尔相国隋王：粤若上古之初，爰启清浊，降符授圣，为天下君。事上帝而理兆人，和百灵而利万物，非以区宇之富，未以宸极为尊。大庭、轩辕以前，骊连、赫胥之日，咸以无为无欲，不将不迎。遐哉其详不可闻已，厥有载籍，遗文可观。圣莫逾于尧，美未过于舜。尧得太尉，已作运衡之篇，舜遇司空，便叙精华之竭。彼褰裳脱屣，贰宫设飨，百辟归禹，若帝之初。斯盖上则天时，不敢不授，下祗天命，不可不受。汤代于夏，武革于殷，干戈揖让，虽复异揆，应天顺人，其道靡异。自汉迄晋，有魏至周，天历逐狱讼之归，神鼎随讴歌之去。道高者称帝，录尽者不王，与夫文祖、神宗，无以别也。

周德将尽，祸难频兴，宗戚奸回，咸将窃发。顾瞻宫阙，将图宗社，籓维连率，逆乱相寻。摇荡三方，不合如砺，蛇行鸟攫，投足无所。王受天明命，叡德在躬，救颓运之艰，匡坠地之业，拯大川之溺，扑燎原之火，除群凶于城社，廓妖氛于远服，至德合于造化，神用洽于天壤。八极九野，万方四裔，圆首方足，罔不乐推。往岁长星夜扫，经天昼见，八风比夏后之作，五纬同汉帝之聚，除旧之征，昭然在上。近者赤雀降祉，玄龟效灵，钟石变音，蛟鱼出穴，布新之贶，焕焉在下。九区归往，百灵协赞，人神属望，我不独知。仰祗皇灵，俯顺人愿，今敬以帝位禅于尔躬。天祚告穷，天禄永终。于戏！王宜允执厥和，仪刑典训，升圆丘而敬苍昊，御皇极而抚黔黎，副率土之心，恢无疆之祚，可不盛欤！

遣大宗伯、大将军、金城公赵煚奉皇帝玺绂，百官劝进。高祖乃受焉。

开皇元年二月甲子，上自相府常服入宫，备礼即皇帝位于临光殿。设坛于南郊，遣使柴燎告天。是日，告庙，大赦，改元。京师庆云见。易周氏官仪，依汉、魏之旧。以柱国、相国司马、渤海郡公高颎为尚书左仆射兼纳言，相国司录、沁源县公虞庆则为内史监兼吏部尚书，相国内郎、咸安县男李德林为内史令，上开府、汉安县公韦世康为礼部尚书，上开府、义宁县公元晖为都官尚书，开府、民部尚书、昌国县公元岩为兵部尚书，上仪同、司宗长孙毗为工部尚书，上仪同、司会杨尚希为度支尚书，上柱国、雍州牧、邗国公杨惠为左卫大将军。乙丑，追尊皇考为武元皇帝，庙号太祖，皇妣为元明皇后。遣八使巡省风俗。丙寅，修庙社。立王后独孤氏为皇后，王太子勇为皇太子。丁卯，以大将军、金城郡公赵煚为尚书右仆射，上开府、济阳侯伊娄彦恭为左武候大将军。己巳，以周帝为介国公，邑五千户，为隋室宾。旌旗车服礼乐，一如其旧。上书不为表，答表不称诏。周氏诸王，尽降为公。辛未，以皇弟同安郡公爽为雍州牧。乙亥，封皇弟邵国公慧为滕王，同安公爽为卫王；皇子雁门公广为晋王，俊为秦王，秀为越王，谅为汉王。以上柱国、并州总管、申国公李穆为太师，上柱国、邓国公窦炽为太傅，上柱国、幽州总管、任国公于翼为太尉，观国公田仁恭为太子太师，武德郡公柳敏为太子太保，济南郡公孙恕为太子少傅，开府苏威为太子少保。丁丑，以晋王广为并州总管，以陈留郡公杨智积为蔡王，兴城郡公杨静为道王。戊寅，以官牛五千头分赐贫人。三月辛巳，高平获赤雀，太原获苍乌，长安获白雀，各一。宣仁门槐树连理，众枝内附。壬午，白狼国献方物。甲申，太白昼见。乙酉，又昼见。以上柱国元景山为安州总管。丁亥，诏犬马器玩口味不得献上。戊子，弛山泽之禁。以上开府、当亭县公贺若弼为楚州总管，和州刺史、新义县公韩擒虎为庐州总管。己丑，盩厔县献连理树，植之宫庭。辛卯，以上柱国、神武郡公窦毅为定州总管。戊戌，以太子少保苏威兼纳言、吏部尚书，余官如故。庚子，诏曰：“自古帝王受终革代，建侯锡爵，多与运迁。朕应箓受图，君临海内，载怀沿革，事有不同。然则前帝后王，俱在兼济，立功立事，爵赏仍行。苟利于时，其致一揆，何谓物我之异，无计今古之殊。其前代品爵，悉可依旧。”丁未，梁主萧岿使其太宰萧岩、司空刘义来贺。四月辛巳，大赦。壬午，太白、岁星昼见。戊戌，太常散乐并放为百姓。禁杂乐百戏。辛丑，陈散骑常侍韦鼎、兼通直散骑常侍王瑳来聘于周，至而上已受禅，致之介国。是月，发稽胡修筑长城，二旬而罢。五月戊子，封邗国公杨雄为广平王，永康郡公杨弘为河间王。辛未，介国公薨，上举哀于朝堂，以其族人洛嗣焉。六月癸未，诏以初受天命，赤雀降祥，五德相生，赤为火色，其郊及社庙，依服冕之仪，而朝会之服，旗帜牺牲，尽令尚赤。戎服以黄。秋七月乙卯，上始服黄，百僚毕贺。庚午，靺鞨酋长贡方物。八月壬午，废东京官。突厥阿波可汗遣使贡方物。甲午，遣行军元帅乐安公元谐击吐谷浑于青海，破而降之。九月戊申，战亡之家，遣使赈给。庚午，陈将周罗攻陷胡墅，萧摩诃寇江北。辛未，以越王秀为益州总管，改封为蜀王。壬申，以上柱国、薛国公长孙览，上柱国、宋安公元景山并为行军元帅以伐陈，仍命尚书左仆射高颎节度诸军。突厥沙钵略可汗遣使贡方物。是月，行五铢钱。冬十月乙酉，百济王扶余昌遣使来贺，授昌上开府、仪同三司、带方郡公。戊子，行新律。壬辰，行幸岐州。十一月乙卯，以永昌郡公窦荣定为右武候大将军。丁卯，遣兼散骑侍郎郑捴使于陈。己巳，有流星，声如隤墙，光烛于地。十二月戊寅，以申州刺史尔硃敞为金州总管。甲申，以礼部尚书韦世康为吏部尚书。己丑，以柱国元衮为廓州总管，兴势郡公卫玄为淮州总管。庚子，至自岐州。壬寅，高丽王高阳遣使朝贡，授阳大将军、辽东郡公。太子太保柳敏卒。

二年春正月癸丑，幸上柱国王谊第。庚申，幸安成长公主第。陈宣帝殂，子叔宝立。辛酉，置河北道行台尚书省于并州，以晋王广为尚书令。置河南道行台尚书省于洛州，以秦王俊为尚书令。置西南道行台尚书省于益州，以蜀王秀为尚书令。戊辰，陈遣使请和，归我胡墅。辛未，高丽、百济并遣使贡方物。甲戌，诏举贤良。二月己丑，诏高颎等班师。庚寅，以晋王广为左武卫大将军，秦王俊为右武卫大将军，馀官并如故。辛卯，幸赵国公独孤陀第。庚子，京师雨土。三月戊申，开渠，引杜阳水于三畴原。四月丁丑，以宁州刺史窦荣定为左武候大将军。庚寅，大将军韩僧寿破突厥于鸡头山；上柱国李充破突厥于河北山。五月戊申，以上柱国、开府长孙平为度支尚书。己酉，旱，上亲省囚徒。其日大雨。己未，高宝宁寇平州，突厥入长城。庚申，以豫州刺史皇甫绩为都官尚书。壬戌，太尉、任国公于翼薨。甲子，改传国玺曰受命玺。六月壬午，以太府卿苏孝慈为兵部尚书，雍州牧、卫王爽为原州总管。甲申，使使吊于陈国。乙酉，上柱国李充破突厥于马邑。戊子，以上柱国叱李长叉为兰州总管。辛卯，以上开府尔硃敞为徐州总管。丙申，诏曰：“朕祗奉上玄，君临万国，属生人之敝，处前代之宫。常以为作之者劳，居之者逸，改创之事，心未遑也。而王公大臣陈谋献策，咸云羲、农以降，至于姬、刘，有当代而屡迁，无革命而不徙。曹、马之后，时见因循，乃末代之晏安，非往圣之宏义。此城从汉，凋残日久，屡为战场，旧经丧乱。今之宫室，事近权宜，又非谋筮从龟，瞻星揆日，不足建皇王之邑，合大众所聚，论变通之数，具幽显之情同心固请，词情深切。然则京师百官之府，四海归向，非朕一人之所独有。苟利于物，其可违乎！且殷之五迁，恐人尽死，是则以吉凶之土，制长短之命。谋新去故，如农望秋，虽暂劬劳，其究安宅。今区宇宁一，阴阳顺序，安安以迁，勿怀胥怨。龙首山川原秀丽，卉物滋阜，卜食相土，宜建都邑，定鼎之基永固，无穷之业在斯。公私府宅，规模远近，营构资费，随事条奏。”仍诏左仆射高颎、将作大匠刘龙、巨鹿郡公贺娄子干、太府少卿高龙叉等创造新都。秋八月癸巳，以左武候大将军窦荣定为秦州总管。十月癸酉，皇太子勇屯兵咸阳以备胡。庚寅，上疾愈，享百僚于观德殿。赐钱帛，皆任其自取，尽力而出。辛卯，以营新都副监贺娄子干为工部尚书。十一月丙午，高丽遣使献方物。十二月辛未，上讲武于后园。甲戌，上柱国窦毅卒。丙子，名新都曰大兴城。乙酉，遣沁源公虞庆则屯弘化备胡。突厥寇周槃，行军总管达奚长儒击之，为虏所败。丙戌，赐国子生经明者束帛。丁亥，亲录囚徒。

三年春正月庚子，将入新都，大赦天下。禁大刀长槊。癸亥，高丽遣使来朝。二月己巳朔，日有蚀之。壬申，宴北道勋人。癸酉，陈遣兼散骑常侍贺彻、兼通直散骑常侍萧褒来聘。突厥寇边。甲戌，泾阳获毛龟。癸未，以左卫大将军李礼成为右武卫大将军。三月丁未，上柱国、鲜虞县公谢庆恩卒。己酉，以上柱国达奚长儒为兰州总管。丙辰，雨，常服入新都。京师醴泉出。丁巳，诏购求遗书于天下。庚申，宴百僚，班赐各有差。癸亥，城榆关。夏四月己巳，上柱国、建平郡公于义卒。庚午，吐谷浑寇临洮，洮州刺史皮子信死之。辛未，高丽遣使来朝。壬申，以尚书右仆射赵煚兼内史令。丁丑，以滕王瓒为雍州牧。己卯，卫王爽破突厥于白道。庚辰，行军总管阴寿破高宝宁于黄龙。甲申，旱，上亲祈雨于国城之西南。丙戌，诏天下劝学行礼。以济北郡公梁远为汶州总管。己丑，陈郢州城主张子讥遣使请降，上以和好，不纳。辛卯，遣兼散骑常侍薛舒、兼通直散骑常侍王劭使于陈。癸巳，上亲雩。甲午，突厥遣使来朝。五月癸卯，行军总管李晃破突厥于摩那渡口。甲辰，高丽遣使来朝。乙巳，梁太子萧琮来贺迁都。丁未，靺鞨贡方物。戊申，幽州总管阴寿卒。辛酉，有事于方泽。壬戌，行军元帅窦荣定破突厥及吐谷浑于凉州。丙寅，赦黄龙死罪已下。六月庚午，以卫王爽子集为遂安郡王。戊寅，突厥遣使请和。庚辰，行军总管梁远破吐谷浑于尔汗山，斩其名王。壬申，以晋州刺史燕荣为青州总管。己丑，以河间王弘为宁州总管。乙未，幸安成长公主第。秋七月辛丑，以豫州刺史周摇为幽州总管。壬戌，诏曰：“行仁蹈义，名教所先，厉俗敦风，宜见褒奖。往者山东河表，经此妖乱，孤城远守，多不自全。济阴太守杜猷身陷贼徒，命悬寇手，郡省事范台玫倾产营护，免其戮辱。眷言诚节，实有可嘉，宜超恆赏，用明沮劝。台玫可大都督、假湘州刺史。”丁卯，日有蚀之。八月丁丑，靺鞨贡方物。己卯，以右武卫大将军李礼成为襄州总管。壬午，遣尚书左仆射高颎出宁州道，内史监虞庆则出原州道，并为行军元帅以击胡。戊子，上有事于太社。九月壬子，幸城东，观稼谷。癸丑，大赦天下。冬十月甲戌，废河南道行台省，以秦王俊为秦州总管。十一月己酉，发使巡省风俗，因下诏曰：“朕君临区宇，深思治术，欲使生人从化，以德代刑，求草莱之善，旌闾里之行。民间情伪，咸欲备闻。已诏使人，所在赈恤，扬镳分路，将遍四海，必令为朕耳目。如有文武才用，未为时知，宜以礼发遣，朕将铨擢。其有志节高妙，越等超伦，亦仰使人就加旌异，令一行一善，奖劝于人。远近官司，遐迩风俗，巨细必纪，还日奏闻。庶使不出户庭，坐知万里。”庚辰，陈遣散骑常侍周坟、通直散骑常侍袁彦来聘。陈主知上之貌异世人，使彦画像持去。甲午，罢天下诸郡。闰十二月乙卯，遣兼散骑常侍曹令则、通直散骑常侍魏澹使于陈。戊午，以上柱国窦荣定为右武卫大将军，刑部尚书苏威为民部尚书。

四年春正月甲子，日有蚀之。己巳，有事于太庙。辛未，有事于南郊。壬申，梁主萧岿来朝。甲戌，大射于北苑，十日而罢。壬午，齐州水。辛卯，渝州获兽似麋，一角同蹄。壬辰，班新历。二月乙巳，上饯梁主于霸上。丁未，靺鞨贡方物。突厥苏尼部男女万馀人来降。庚戌，幸陇州。突厥可汗阿史那玷率其属来降。夏四月己亥，敕总管、刺史父母及子年十五已上，不得将之官。庚子，以吏部尚书虞庆则为尚书右仆射，瀛州刺史杨尚希为兵部尚书，毛州刺史刘仁恩为刑部尚书。甲辰，以上柱国叱李长叉为信州总管。丁未，宴突厥、高丽、吐谷浑使者于大兴殿。丁巳，以上大将军贺娄子干为榆关总管。五月癸酉，契丹主莫贺弗遣使请降，拜大将军。丙子，以柱国冯昱为汾州总管。乙酉，以汴州刺史吕仲泉为延州总管。六月庚子，降囚徒。乙巳，以鸿胪卿乙弗实为冀州总管，上柱国豆卢勣为夏州总管。壬子，开渠，自渭达河，以通运漕。戊午，秦王俊来朝。秋七月丙寅，陈遣兼散骑常侍谢泉、兼通直散骑常侍贺德基来聘。八月甲午，遣十使巡省天下。戊戌，卫王爽来朝。是日，以秦王俊纳妃，宴百僚，颁赐各有差。壬寅，上柱国、太傅、邓国公窦炽薨。丁未，宴秦王官属，赐物各有差。壬子，享陈使。乙卯，陈将夏侯苗请降，上以通和，不纳。九月甲子，幸襄国公主第。乙丑，幸霸水，观漕渠，赐督役者帛各有差。己巳，上亲录囚徒。庚午，契丹内附。甲戌，驾幸洛阳，关内饥也。癸未，太白昼见。冬十一月壬戌，遣兼散骑常侍薛道衡、通直散骑常侍豆卢实使于陈。癸亥，以榆关总管贺娄子干为云州总管。

五年春正月戊辰，诏行新礼。三月戊午，以尚书左仆射高颎为左领军大将军，上柱国宇文忻为右领军大将军。夏四月甲午，契丹主多弥遣使贡方物。壬寅，上柱国王谊谋反，伏诛。乙巳，诏征山东马荣伯等六儒。戊申，车驾至自洛阳。五月甲申，诏置义仓。梁主萧岿殂，其太子琮嗣立。遣上大将军元契使于突厥阿波可汗。秋七月庚申，陈遣兼散骑常侍王话、兼通直散骑常侍阮卓来聘。丁丑，以上柱国宇文庆为凉州总管。壬午，突厥沙钵略上表称臣。八月丙戌，沙钵略可汗遣子库合真特勤来朝。甲辰，河南诸州水，遣民部尚书邳国公苏威赈给之。戊申，有流星数百，四散而下。己酉，幸栗园。九月丁巳，至自栗园。乙丑，改鲍陂曰杜陂，霸水为滋水。陈将湛文彻寇和州，仪同三司费宝首获之。丙子，遣兼散骑常侍李若、兼通直散骑常侍崔君赡使于陈。冬十月壬辰，以上柱国杨素为信州总管，朔州总管吐万绪为徐州总管。十一月甲子，以上大将军源雄为朔州总管。丁卯，晋王广来朝。十二月丁未，降囚徒。戊申，以上柱国达奚长儒为夏州总管。

六年春正月甲子，党项羌内附。庚午，班历于突厥。辛未，以柱国韦洸为安州总管。壬申，遣民部尚书苏威巡省山东。二月乙酉，山南荆、淅七州水，遣前工部尚书长孙毗赈恤之。丙戌，制刺史上佐每岁暮更入朝，上考课。丁亥，发丁男十一万修筑长城，二旬而罢。乙未，以上柱国崔弘度为襄州总管。庚子，大赦天下。三月己未，洛阳男子高德上书，请上为太上皇，传位皇太子。上曰：“朕承天命，抚育苍生，日旰孜孜，犹恐不逮。岂学近代帝王，事不师古，传位于子，自求逸乐者哉！”癸亥，突厥沙钵略遣使贡方物。夏四月己亥，陈遣兼散骑常侍周磻、兼通直散骑常侍江椿来聘。秋七月辛亥，河南诸州水。乙丑，京师雨毛，如马鬃尾，长者二尺余，短者六七寸。八月辛卯，关内七州旱，免其赋税。遣散骑常侍裴豪、兼通直散骑常侍刘顗聘于陈。戊申，上柱国、太师、申国公李穆薨。闰月己酉，以河州刺史段文振为兰州总管。丁卯，皇太子镇洛阳。辛未，晋王广、秦王俊并来朝。丙子，上柱国、郕国公梁士彦，上柱国、杞国公宇文忻，柱国、舒国公刘昉，以谋反伏诛。上柱国、许国公宇文善坐事除名。九月辛巳，上素服御射殿，诏百僚射，赐梁士彦三家资物。丙戌，上柱国、宋安郡公元景山卒。庚子，以上柱国李询为隰州总管。辛丑，诏大象已来死事之家，咸命赈恤。冬十月己酉，以河北道行台尚书令、并州总管、晋王广为雍州牧，余官如故；兵部尚书杨尚希为礼部尚书。癸丑，置山南道行台尚书省于襄州，以秦王俊为尚书令。丙辰，以芳州刺史骆平难为叠州刺史，衡州总管周法尚为黄州总管。甲子，甘露降于华林园。

七年春正月癸巳，有事于太庙。乙未，制诸州岁贡三人。二月丁巳，祀朝日于东郊。己巳，陈遣兼散骑常侍王亨、兼通直散骑常侍王来聘。壬申，车驾幸醴泉宫。是月，发丁男十万余修筑长城，二旬而罢。夏四月己酉，幸晋王第。庚戌，于扬州开山阳渎，以通运漕。突厥沙钵略可汗卒，其子雍虞闾嗣立，是为都蓝可汗。癸亥，颁青龙符于东方总管、刺史，西方以驺虞，南方以硃雀，北方以玄武。甲戌，遣兼散骑常侍杨同、兼通直散骑常侍崔儦使于陈。以民部尚书苏威为吏部尚书。五月乙亥朔，日有蚀之。己卯，雨石于武安、滏阳间十余里。秋七月己丑，卫王爽薨，上发丧于门下外省。八月丙午，以怀州刺史源雄为朔州总管。庚申，梁主萧琮来朝。九月乙酉，梁安平王萧岩掠于其国以奔陈。辛卯，废梁国，曲赦江陵。以梁主萧琮为柱国，封莒国公。冬十月庚申，行幸同州，以先帝所居，降囚徒。癸亥，幸蒲州。丙寅，宴父老，上极欢，曰：“此间人物，衣服鲜丽，容止闲雅，良由仕宦之乡，陶染成俗也。”十一月甲午，幸冯翊，亲祠故社。父老对诏失旨，上大怒，免其县官而去。戊戌，至自冯翊。

关键词：隋书,帝纪

解释翻译[挑错/完善]

(上)

高祖文皇帝姓杨名坚，是弘农郡华阴人。

高祖的远祖是曾在汉朝做过太尉的杨震，杨震的八代子孙叫杨铉，曾在燕做过北平太守。

杨铉生杨元寿，杨元寿在北魏做武川镇司马，子孙因而就在那里居住。

杨元寿生太原太守杨惠嘏，杨惠嘏生平原太守杨烈，杨烈生宁远将军杨祯，杨祯生杨忠，杨忠就是高祖的父亲。

杨忠跟从周太祖在关西起兵，周太祖赐他姓普六茹，官位升到柱国、大司空、隋国公。

杨忠死后追封为太保，谥号“桓”。

高祖的母亲吕氏，在大统七年(541)六月十三日夜，在冯翊般若寺生下高祖，当时，紫气弥漫厅堂。

有一个从河东来的尼姑对高祖的母亲说：“这个孩子的来历很特别，不可在凡俗中喂养。”尼姑将高祖安置在客馆，亲自抚养。

高祖的母亲曾抱着高祖，忽然看见高祖头上长出角来，浑身出现鳞片。

高祖的母亲十分害怕，以致让高祖掉在地上。

尼姑外出归来见此情景说：“已经惊骇我儿，致使他迟作国君。”高祖龙颜堂堂，额上有五根像柱子的印记连着头顶，目光外射，掌上有“王”字的纹理。

身材上长下短，深沉而威严。

初入太学，即使是至亲也只能和他亲昵而不敢轻忽他。

高祖十四岁时，京兆尹薛善征召他为功曹。

十五岁时，凭父亲的功勋被授散骑常侍、车骑大将军、仪同三司之职，封为成纪县公。

十六岁时，升骠骑大将军，加授开府。

周太祖看见高祖后赞叹地说：“这个孩子的模样气质，不像是世上的凡人！”周明帝继位，授高祖为右小宫伯，加封大兴郡公。

周明帝曾派善于相面的赵昭为高祖看相，赵昭对周明帝假装说：“不过是做柱国的面相罢了。”不久私下对高祖说：“您将要做天下的君主，但一定要大开杀戒之后才能安定天下。

请好好地记住我的话。”周武帝即位，高祖改任左小宫伯。

离京出任隋州刺史，升大将军。

后来武帝征召他回京城，遇上母亲卧病，三年之中，高祖昼夜服侍，不离左右，世人称他为孝子。

宇文护执政，特别忌恨高祖，屡次想陷害他，因大将军侯伏、侯寿等救助才免于被害。

其后高祖承袭隋国公的爵位。

周武帝聘高祖长女为皇太子妃以后，对高祖更加尊重。

齐王宇文宪对周武帝说：“普六茹坚相貌不同一般，我每次见他，都觉得不知所措。

恐怕他不会居于人下，请早除掉他。”周武帝说：“他只不过可作一个将军罢了。”内史王轨多次对周武帝说：“皇太子非社稷主，普六茹坚有反叛的相貌。”周武帝不高兴，说：“如果一定是天命，将怎么办？”高祖十分害怕，只得深深地隐藏自己的本来面目。

周武帝建德年间(572～578)，高祖率领水军三万，在河桥攻破北齐的军队。

第二年，跟周武帝平定北齐，进位柱国。

又与宇文宪在冀州攻破北齐任城王高氵皆，拜授为定州总管。

在此之前，定州城西门久闭不开。

齐文宣帝时，有人请求打开城门，以便于行路。

齐文宣帝不答应，说：“将会有圣人来打开它。”等到高祖到城下时，城门便开了，人们无不惊奇。

不久，高祖调任亳州总管。

周宣帝即位，高祖凭皇后之父的身份征拜为上柱国、大司马。

大象初年，升为大后丞、右司武，不久调任大前疑。

皇帝每次巡幸，总是委托高祖留守京师。

当时周宣帝制定《刑经圣制》，其法律非常苛刻。

高祖认为法令苛刻更容易滋长犯罪，不利于教化，恳切地劝谏，皇帝不采纳。

高祖的官职和威望越来越高，皇帝很猜忌。

皇帝有四个宠幸的妃子，都是皇后，四家争宠，多次相互诽谤诬陷。

皇帝常怒气冲冲地对高祖的女儿说：“一定要杀尽你们九族！”于是召见高祖，对左右侍卫说：“假如普六茹坚变了脸色，就杀死他。”高祖来后，镇定自若，于是作罢。

大象二年(580)五月，任命高祖为扬州总管。

将要去赴任，突然脚病发作，没有成行。

十一日，周宣帝去世。

周静帝即位时，年龄幼小，不能亲理朝政。

内史上大夫郑译、御正大夫刘日方以为高祖是皇后之父，是众望所归，于是假造诏书，召高祖入朝总理朝政，统领朝廷内外的军队。

宇文氏在藩国的国王，高祖担心他们谋反，于是以赵王宇文招将把女儿嫁给突厥为借口，征召诸王入京。

二十三日，为周宣帝发丧。

二十六日，周静帝拜高祖为假黄钺、左大丞相，文武百官汇集在高祖门下，听从调遣。

以正阳宫为丞相府，以郑译为长史，刘日方为司马，大小官员一一设置。

在周宣帝时，刑罚残酷，百姓害怕，人民没有为朝廷出力的想法。

到现在，高祖大力推崇仁政，法令清正简明，他自己也很节俭，因而天下老百姓都很高兴。

六月，赵王宇文招、陈王宇文纯、越王宇文盛、代王宇文达、滕王宇文荄都到达京城长安。

相州总管尉迟迥自以为是重臣老将，不服气，于是在东夏起兵谋反。

赵魏之士从者如流，十天之间，就聚集了十多万人。

而宇文胄在荥州，石荄孙心在建州，席毗在沛郡，席毗弟叉罗在兖州，都纷纷响应尉迟迥。

尉迟迥将儿子送到陈朝作人质，请求陈朝出兵援助。

高祖命令上柱国、郧国公韦孝宽征讨他们。

雍州牧毕王宇文贤和赵、陈等五王，因民心归向高祖，因而谋划造反作乱。

高祖抓住并杀死了宇文贤，不追究赵王等人的罪过。

于是下诏书，让五王佩剑上殿，入朝不小步快走，以安定他们的心。

七月，陈朝将领陈纪、萧摩诃等侵犯广陵，吴州总管于岂页打败了他们。

广陵人杜乔生聚众谋反，刺史元义平息了他。

韦孝宽在相州打败尉迟迥，把尉迟迥的首级传到京师，其余党羽全部铲平。

起初，尉迟迥作乱时，郧州总管司马消难据州响应，淮南的州县也大多应和。

高祖命令襄州总管王谊征讨他们，司马消难逃到陈朝。

荆、郢两地的南蛮趁机作乱，高祖命令亳州总管贺若谊平息了他们。

在此之前，上柱国王谦为益州总管，见周静帝年幼，由高祖理朝，就纠集巴、蜀之众，以挽救朝廷为借口，声讨高祖。

高祖正忙于东夏和山南的战事，没有余暇去征讨他们。

王谦进兵驻扎在剑阁，攻破始州。

等到平定尉迟迥后，高祖就命令行军元帅、上柱国梁睿征讨王谦，将王谦首级传到京师。

巴、蜀地势险要，百姓喜欢作乱，高祖于是另外开辟平坦的大道，毁弃剑阁的道路，并在此立石碑刻文字告诫他们。

宇文招等五王暗中谋反更急迫了，高祖准备酒菜送到赵王府，想看看赵王的所作所为。

赵王宴请高祖，四周埋伏着甲兵，高祖处境很危险，依赖元胄的帮助才脱险，《元胄传》里记载着这件事。

于是高祖杀了赵王宇文招、越王宇文盛。

九月，任命高祖长子杨勇为洛州总管、东京小冢宰。

三十日，周静帝下诏说：“假黄钺、使持节、左大丞相、都督内外诸军事、上柱国、大冢宰、隋国公杨坚，感山河之灵，应星辰之气，道德高尚而显著。

可授予大丞相之职，免去左、右丞相之官，余官如故。”十月二十日，周静帝下诏追封高祖的曾祖杨烈为柱国、太保、都督徐兖等十州诸军事、徐州刺史、隋国公，谥号康；追封高祖祖父杨祯为柱国、太傅、都督陕蒲等十三州诸军事、同州刺史、隋国公，谥号献；追封高祖父亲杨忠为上柱国、太师、大冢宰、都督冀定等十三州诸军事、雍州牧。

诛杀陈王宇文纯。

二十一日，上柱国、郧国公韦孝宽去世。

十一月十三日，诛杀代王宇文达、滕王宇文荄。

十二月二十日，周静帝下诏说：“假黄钺、使持节、大丞相、都督内外诸军事、上柱国、大冢宰、隋国公杨坚，可授相国之职，总理朝政，免去其都督内外诸军事、大冢宰之职。

爵位由公晋封为王。

将隋州的崇业，郧州的安陆、城阳，温州的宜人，应州的平靖、上明，顺州的淮南，士州的永川，昌州的广昌、安昌，申州的义阳、淮安，息州的新蔡、建安，豫州的汝南、临颍、广宁、初安，蔡州的蔡阳，郢州的汉东等二十个郡划为隋国的封地。

隋王可佩剑上殿，入朝时不必快步疾走，朝拜时不必通报姓名，备九锡之礼，加授玺绂、远游冠、相国印绶，地位在诸侯王之上。

隋国可设置丞相以下的各级官职，全部依照旧制。”高祖再三推辞，周静帝都不答应。

于是高祖才接受王位和十郡的封地。

周静帝又下诏追封高祖祖父、父亲为王，祖母、母亲为王妃。

三十日，司马消难率领陈朝的军队攻打江州，刺史成休宁打退了他。

周静帝大定元年(581)二月初二，周静帝令高祖恢复杨姓。

初三，文武百官到高祖府第敦劝高祖接受皇上的封赐，于是，高祖才接受。

初四，高祖建王府、设百官。

初六，周静帝下诏让高祖戴皇冠，建制天子旌旗，出入令人开路清道，乘坐金根车，用六匹马拉车，备五时副车，设置旄头云旗，乐舞用八佾，在宗庙悬挂钟；王妃为王后，长子为太子。

高祖推让再三才接受。

不久，周静帝因民心所向，派遣兼太傅、上柱国、杞国公宇文椿奉册令高祖继皇位。

又派遣大宗伯、大将军、金城公赵..捧皇帝玉玺，百官劝高祖即位。

高祖才受命即位。

高祖开皇元年(581)二月十四日，高祖穿便服从相府入宫，在临光殿行礼之后即皇帝位。

在南郊设坛，令使臣烧柴祭祀告天。

这天，禀告祖庙，大赦天下囚犯，改元。

京城有祥云出现。

高祖改北周官制、礼仪，依照汉、魏的旧制。

任命柱国、相国司马、渤海郡公高赹为尚书左仆射兼纳言，相国司录、泌源县公虞庆则为内史监兼吏部尚书，相国内郎、咸安县男李德林为内史令，上开府、汉安县公韦世康为礼部尚书，上开府、义宁县公元晖为都官尚书，开府、民部尚书、昌国县公元岩为兵部尚书，上仪同、司宗长孙毗为工部尚书，上仪同、司会杨尚希为度支尚书，上柱国、雍州牧、邗国公杨惠为左卫大将军。

十六日，追尊高祖父亲为武元皇帝，庙号为太祖，高祖的母亲为元明皇后。

派遣八使考察民风。

十七日，修建祖庙。

立王后独孤氏作皇后，王太子杨勇为皇太子。

十八日，任命大将军、金城郡公赵..为尚书右仆射，上开府、济阳侯伊娄彦恭为左武候大将军。

二十日，封周静帝为介国公，食邑五千户，为隋朝宾客。

介国公旌旗车马服饰礼乐，一切都像做皇帝时那样。

向高祖上书不叫表，高祖答表不叫诏。

北周诸王，全部降位为公。

二十二日，任命高祖之弟同安郡公杨爽为雍州牧。

二十六日，封高祖之弟邵国公杨惠为滕王，同安公杨爽为卫王；皇子雁门公杨广为晋王，杨俊为秦王，杨秀为越王，杨谅为汉王。

任命上柱国、并州总管、申国公李穆为太师，上柱国、邓国公窦炽为太傅，上柱国、幽州总管、任国公于翼为太尉，观国公田仁恭为太子太师，武德郡公柳敏为太子太保，济南郡公孙恕为太子少傅，开府苏威为太子少保。

二十八日，任命晋王杨广为并州总管，任命陈留郡公杨智积为蔡王，兴城郡公杨静为道王。

二十九日，将官府五千头牛分给贫民。

三月初二，在高平、太原、长安分别猎获赤雀、苍鸟和白雀各一只，宣仁门槐树连理，众枝向内伸展。

初三，白狼国进献土产。

初五，白天出现太白星，初六，再次出现。

高祖任命上柱国元景山为安州总管。

初八，高祖下诏令不许进献犬马器玩鲜味。

初九，解除对山泽的禁令。

任命上开府、当亭县公贺若弼为楚州总管，和州刺史、新义县公韩擒虎为庐州总管。

初十，周至县进献连理树，植在宫庭。

十二日，任命上柱国、神武郡公窦毅为定州总管。

十九日，任命太子少保苏威兼纳言、吏部尚书，其余官职不变。

二十八日，梁国国君萧岿派遣太宰萧岩、司空刘义来京城朝贺。

四月初二，高祖大赦天下囚犯。

初三，白天出现太白星、岁星。

十九日，将太常的各种乐工一起放出宫廷重作庶民，禁止上演杂乐百戏。

二十二日，陈朝散骑常侍韦鼎、兼通直散骑常侍王王差来问候北周，使者到了，高祖已经受禅即位，就把使者送到介国。

这月，遣派稽胡百姓修筑长城，二十天后停止。

五月十日，封邗国公杨雄为广平王，永康郡公杨弘为河间王。

二十三日，介国公逝世，高祖在朝廷为他吊唁，任命他的同族人宇文洛继承爵位。

六月二十九日，高祖下诏因即位之初，赤雀从天下降吉祥，五德相生，而赤是火的颜色，于是下诏令除冬至日在南郊祭天以及祭土神之日，仍按常规穿戴的礼仪外，其余的如朝会的穿戴，旗帜和祭祀用的牲口的颜色，一律用红色。

军服用黄色。

七月初八，高祖开始穿黄色衣服，百官全都祝贺。

二十三日，....酋长进奉土产。

八月初五，废置东京官员。

突厥阿波可汗派遣使者来朝进奉土产。

十七日，高祖派遣行军元帅乐安公元谐，在青海攻打吐谷浑，攻破并降服吐谷浑。

九月初二，高祖派遣使臣赈济阵亡将士的家属。

二十四日，陈朝将领周罗目侯攻破胡墅，萧摩诃侵犯长江之北。

二十五日，高祖任命越王杨秀为益州总管，改封为蜀王。

二十六日，任命上柱国、薛国公长孙览，上柱国、宋安公元景山，一起为行军元帅，以进攻陈朝，仍任命尚书左仆射高赹指挥众军。

突厥沙钵略可汗派遣使者上贡土产。

在这个月，开始用五铢钱。

十月初九，百济王扶余昌派遣使者来京城朝贺，高祖授扶余昌上开府、仪同三司、带方郡公。

十二日，实行新的法律。

十六日，高祖巡幸岐州。

十一月初十，高祖任命永昌郡公窦荣定为右武侯大将军。

二十二日，派遣兼散骑侍郎郑扌为出使陈朝。

二十四日夜，流星从天下划过，声音像倒塌城墙一样，星光照耀在大地上。

十二月初三，高祖任命申州刺史氽朱敞为金州总管。

初九，任命礼部尚书韦世康为吏部尚书。

十四日，任命柱国元兖为廓州总管，兴势郡公卫玄为淮州总管。

二十五日，高祖从岐州还京。

二十七日，高丽王高阳派遣使者上朝进贡，高祖授高阳为大将军、辽东郡公。

这天，太子太保柳敏去世。

开皇二年(582)正月初九，高祖巡幸上柱国王谊府第。

十六日，巡幸安成长公主府第。

这天，陈朝宣帝逝世，其子陈叔宝即位。

同日，在并州设置河北道行台尚书省，任命晋王杨广为尚书令。

在洛州设置河南道行台尚书省，任命秦王杨俊为尚书令。

在益州设置西南道行台尚书省，任命蜀王杨秀为尚书令。

十七日，陈朝派遣使者来京城请求讲和，归还胡墅。

二十四日，高丽、百济都派遣使者上贡土产。

二十六日，高祖下诏令天下推荐贤良之士。

二月十五日，高祖下诏令高赹等班师回朝。

十六日，任命晋王杨广为左武卫大将军，秦王杨俊为右武卫大将军，其余官职不变。

十七日，高祖巡幸赵国公独孤陀府第。

二十六日，京城降灰土。

三月初四，开渠，引杜阳水到三..原。

四月初四，高祖任命宁州刺史窦荣定为左武侯大将军。

十七日，大将军韩僧寿在鸡头山打破突厥，上柱国李充在河北山打败突厥军队。

五月初五，高祖任命上柱国、开府长孙平为度支尚书。

初六，因为天旱，高祖亲自探望囚徒。

这天下了大雨。

十五日，高宝宁侵犯平州，突厥人侵入长城。

十七日，任命豫州刺史皇甫绩为都官尚书。

十九日，太尉、任国公于翼去世。

二十一日，高祖把传国玺更名为受命玺。

六月初十，高祖任命太府卿苏孝慈为兵部尚书，雍州牧、卫王杨爽为原州总管。

十二日，派遣使者到陈国吊丧。

十三日，上柱国李充在马邑打败突厥军队。

二十六日，高祖任命上柱国叱李长叉为兰州总管。

二十九日，任命上开府尔朱敞为徐州总管。

七月二十四日，高祖诏左仆射高赹、将作大匠刘龙、钜鹿郡公贺娄子干、太府少卿高龙叉等营造新都。

八月二十二日，高祖任命左武侯大将军窦荣定为秦州总管。

十月初三，皇太子杨勇屯兵咸阳，以防备胡人的侵犯。

二十日，高祖疾病痊愈，在观德殿大宴百官，并赐给百官布帛钱币，由百官自己尽力去拿。

二十一日，任命营建新都的副监贺娄子干为工部尚书。

十一月初六，高丽派遣使者上贡土产。

十二月初二，高祖在后园讲习武事。

初五，上柱国窦毅去世。

初七，新都命名为大兴城。

十五日，派遣沁源公虞庆则带兵驻扎在弘化，防备胡人入侵。

突厥侵犯周..，行军总管达奚长儒阻击突厥军队，被敌军打败。

十七日，赏赐国子寺中的优秀者束帛。

十八日，高祖亲自讯视囚徒罪状记录。

开皇三年(583)，正月初一，高祖将迁入新都大兴城，大赦天下囚犯。

严禁使用大刀长矛。

二十四日，高丽国派遣使者来朝。

二月初一，出现日蚀。

初四，设宴款待北道勋人。

初五，陈朝派遣兼散骑常侍贺彻、兼通直散骑常侍萧褒来朝问候。

突厥侵犯边境。

初六，在泾阳捉到毛龟。

十五日，高祖任命左卫大将军李礼成为右武卫大将军。

三月初九，上柱国、鲜虞县公谢庆恩去世。

十一日，高祖任命上柱国达奚长儒为兰州总管。

十八日，下雨，高祖着便服进入新都大兴城。

京城从地下涌出甘美的泉水。

十九日，高祖下诏重金收购天下遗书。

二十二日，高祖宴请百官，按等级赏赐。

二十五日，修筑榆关城墙。

四月初二，上柱国、建平郡公于义去世。

初三，吐谷浑侵犯临洮，洮州刺史皮子信战死。

初四，高丽国派遣使者来朝。

初五，高祖任命尚书右仆射赵..兼内史令。

初十任命滕王杨王赞为雍州牧。

十二日，卫王杨爽在白道打败突厥军队。

十三日，行军总管阴寿在黄龙打败高宝宁。

十七日，因为干旱，高祖亲自在京城西南祭雨神求雨。

十九日，高祖下诏鼓励读书知礼。

任命济北郡公梁远为汶州总管。

二十二日，陈朝郢州城长官张子讥派遣使者来朝请求投降，高祖认为已和陈朝和好，不接受。

二十四日，高祖派遣兼散骑常侍薛舒、兼通直散骑常侍王劭出使陈朝。

二十六日，高祖亲自祭雨。

二十七日，突厥派遣使者来朝。

五月初六，行军总管李晃在摩那渡口打败突厥军队。

初七，高丽国派遣使者来朝。

初八，梁国太子萧琮来京城朝贺迁居新都。

初十，....上贡土产。

十三日，幽州总管阴寿去世。

二十四日，在方泽祭祀。

二十五日，行军元帅窦荣定在凉州打败突厥和吐谷浑的军队。

二十九日，赦免黄龙及犯死罪以外的官员。

六月初四，高祖任命卫王杨爽的儿子杨集为遂安郡王。

十二日，突厥派遣使者求和。

十四日，行军总管梁远在尔汗山打败吐谷浑军队，杀死了他们著名的王公。

二十六日，高祖任命晋州刺史燕荣为青州总管。

二十三日，任命河间王杨弘为宁州总管。

二十九日，高祖巡幸安成长公主府第。

七月初五，高祖任命豫州刺史周摇为幽州总管。

三十一日，日蚀。

八月十日，....上贡土产。

十二日，高祖任命右武卫大将军李礼成为襄州总管。

十五日，派遣尚书右仆射高赹出宁州道，内史监虞庆则出原州道，都为行军元帅，以攻打胡人。

二十一日，高祖到太社祭祀。

九月十七日，高祖巡幸城东，巡视庄稼。

十八日，大赦天下囚犯。

十月初九，高祖废除河南道行台省，任命秦王杨俊为秦州总管。

十一月十三日，高祖派使者巡视民风。

二十四日，陈朝派遣散骑常侍周坟、通直散骑常侍袁彦来朝问候。

陈后主知道高祖相貌奇异，令袁彦画高祖像带回去。

甲午日，撤销全国各郡。

闰十二月二十二日，高祖派遣兼散骑常侍曹令则、通直散骑常侍魏澹出使陈朝。

二十五日，高祖任命上柱国窦荣定为右武卫大将军，刑部尚书苏威为民部尚书。

开皇四年(584)正月初一，出现日蚀。

初六，高祖在太庙祭祀。

初八，在南郊祭祀。

初九，梁国国君萧岿来朝。

十一日，高祖在北苑打猎，十天结束。

十九日，齐州水灾。

二十八日，在渝州捕获一只像麋的野兽，有一只角长得如同蹄一样。

二十九日，颁布新的历法。

二月十三日，高祖在霸上为梁国国君萧岿饯行。

十五日，....上贡土产。

突厥苏尼部男女一万多人来投降。

十八日，高祖巡幸陇州。

突厥可汗阿史那玷率部属来投降隋朝。

四月初八，高祖下令总管、刺史的父母及他们十五岁以上的子女，不能带到官任上去。

初九，任命吏部尚书虞庆则为尚书右仆射，瀛州刺史杨尚希为兵部尚书，毛州刺史刘仁恩为刑部尚书。

十三日，任命上柱国叱李长叉为信州总管。

十六日，在大兴殿设宴款待突厥、高丽、吐谷浑使者。

二十六日，任命上大将军贺娄子干为榆关总管。

五月十二日，契丹国主莫贺弗派遣使者请求投降，被拜为大将军。

十五日，高祖任命柱国冯昱为汾州总管。

二十四日，任命汴州刺史吕仲泉为延州总管。

六月初十，高祖为囚徒减罪。

十五日，任命鸿胪卿乙弗萛为翼州总管，上柱国豆卢责力为夏州总管。

二十二日，开渠，从渭水到达黄河以便畅通漕运。

二十八日，秦王杨俊上朝。

七月初六，陈朝派遣兼散骑常侍谢泉、兼通直散骑常侍贺德基来朝问候。

八月初五，高祖派遣十位使臣巡视全国。

初九，卫王杨爽来朝。

这天，高祖为秦王杨俊纳妃子，宴请并按等级赏赐百官。

十三日，上柱国、太傅、邓国公窦炽去世。

十八日，设宴款待秦王的部属，并按官职赏赐物品。

二十三日，设宴款待陈朝使者。

二十六日，陈朝将领夏侯苗请求投降，高祖认为已与陈朝和好，不接受。

九月初五，高祖巡幸襄国公主府第。

初六，巡幸霸水，巡视漕运之渠，按级别赏赐督促修渠的官吏。

初十，高祖亲自讯视囚徒罪行记录。

十一日，契丹归附。

十五日，高祖巡幸洛阳，这是因为关内饥荒。

二十四日，白天见到太白星。

十一月初四，高祖派遣兼散骑常侍薛道衡、通直散骑常侍豆卢萛出使陈朝。

初五，任命榆关总管贺娄子干为云州总管。

开皇五年(585)正月十一日，高祖下诏实行新的礼制。

三月初二，高祖任命尚书左仆射高赹为左领军大将军，上柱国宇文忻为右领军大将军。

四月初八，契丹国主多弥派遣使者上贡土产。

十六日，上柱国王谊谋反，被诛杀。

十九日，高祖征召山东马荣伯等六位儒生。

二十二日，高祖从洛阳回京。

五月二十九日，高祖下诏设置防荒粮仓。

梁国国君萧岿去世。

他的太子萧琮继位。

高祖派遣上大将军元契出使突厥阿波可汗。

七月初六，陈朝派遣兼散骑常侍王话、兼通直散骑常侍阮卓来朝问候。

二十三日，高祖任命上柱国宇文庆为凉州总管。

二十八日，突厥沙钵略可汗向高祖上表称臣。

八月初二，沙钵略可汗派遣其子库合真特勤来朝。

二十日，黄河以南各州发水灾，高祖派遣民部尚书邳国公苏威赈灾。

二十四日，有数百流星从空中四散而下。

二十五日，高祖巡幸栗园。

九月初四，高祖从栗园归。

十二日，改鲍陂为杜陂，霸水为滋水。

陈朝将领湛文彻侵犯和州，仪同三司费宝首活捉了他。

二十三日，高祖派遣兼散骑常侍李若、兼通直散骑常侍崔君赡出使陈朝。

十月初九，高祖任命上柱国杨素为信州总管，朔州总管吐万绪为徐州总管。

十一月十二日，高祖任命上大将军源雄为朔州总管。

十五日，晋王杨广来朝。

十二月二十五日，为囚徒减罪。

二十六日，任命上柱国达奚长儒为夏州总管。

开皇六年(586)正月十三日，党项羌归附隋朝。

十九日，在突厥颁布历法。

二十日，高祖任命柱国韦氵光为安州总管。

二十一日，派遣民部尚书苏威巡视崤函以东各地。

二月初四，因为华山之南的荆、淅等七州水灾，高祖派遣前工部尚书长孙毗赈灾。

初五，高祖规定刺史上佐每年末入朝，上考课。

初六，派遣民工十一万修筑长城，二十天结束。

十四日，任命上柱国崔弘度为襄州总管。

十九日，大赦天下囚犯。

三月初八，洛阳男子高德上书，请高祖退位做太上皇，传位给皇太子。

高祖说：“我秉承天命，抚育黎民百姓，日以继夜，孜孜不倦，还担心不能达到目的，怎么能像近代帝王那样，做事不效仿古代圣贤兢兢业业，却传位给儿子，求得个人的安逸呢？”十二日，突厥沙钵略可汗派遣使者上贡土产。

四月十九日，陈朝派遣兼散骑常侍周銵、兼通直散骑常侍江椿来朝问候。

七月初二，黄河南边各州水灾。

十六日，京城上空降下如马鬃尾的毛，长的有二尺多，短的有六七寸。

八月十二日，因为关内七个州遭受旱灾，高祖免其赋税。

派遣散骑常侍裴豪、兼通直散骑常侍刘岂页到陈朝问候。

二十九日，上柱国、太师、申国公李穆去世。

闰八月初一，高祖任命河州刺史段文振为兰州总管。

十九日，皇太子杨勇镇守洛阳。

二十三日，晋王杨广、秦王杨俊一起来朝。

二十八日，上柱国、成阝国公梁士彦，上柱国、木巳国公宇文忻，柱国、舒国公刘日方，因谋反被杀。

上柱国、许国公宇文善因受牵连而被免职。

九月初四，高祖穿素服到射殿，召集百官投射，赏赐梁士彦等三家钱财布帛。

初九，上柱国、宋安郡公元景山去世。

二十三日，高祖任命上柱国李询为隰州总管。

二十四日，高祖下诏对从周静帝大象年间(579～581)以来死于战事的官兵家属，全部予以赈恤。

十月初二，任命河北道行台尚书令、并州总管、晋王杨广为雍州牧，其他官职不变；兵部尚书杨尚希为礼部尚书。

初六，在襄州设置山南道行台尚书省，任命秦王杨俊为尚书令。

初九，任命芳州刺史骆平难为叠州刺史，衡州总管周法尚为黄州总管。

十七日，有甘露降落在华林园。

开皇七年(587)正月十八日，高祖在太庙祭祀。

二十日，规定各州每年向朝廷推荐三个人。

二月十二日，在东郊祭祀朝阳。

二十五日，陈朝派遣兼散骑常侍王亨、兼通直散骑常侍王..来朝问候。

二十八日，高祖巡幸礼泉宫。

这月，派遣民工十多万人修筑长城，二十天结束。

四月初五，高祖驾临晋王杨广府第。

初六，在扬州开挖山阳渎，以便于畅通漕运。

突厥沙钵略可汗去世，他的儿子雍虞闾继位，这就是都蓝可汗。

二十九日，高祖分别给东西南北四方总管、刺史颁发青龙、驺虞、朱雀、玄武等符。

三十日，高祖派遣兼散骑常侍杨同、兼通直散骑常侍崔亻鹿出使陈朝。

任命民部尚书苏威为吏部尚书。

五月初一，出现日蚀。

初五，在武安、滏阳十多里之间落下陨石。

七月十六日，卫王杨爽去世，高祖在门下外省为卫王杨爽发丧。

八月初四，高祖任命怀州刺史源雄为朔州总管。

二十八日，梁国国君萧琮来朝。

九月十三日，梁国安平王萧岩掠夺梁国财宝，投奔陈朝。

十九日，高祖废除梁国，因情况特殊而赦免江陵。

任命原梁国国君萧琮为柱国，封莒国公。

十月十九日，高祖巡幸同州，因为这里是先帝曾住过的地方，所以为囚徒减罪。

二十二日，巡幸蒲州。

二十五日，设宴款待蒲州父老乡亲，高祖特别高兴，说：“这里的老百姓，衣服颜色华丽，容貌举止文静优雅，的确是因为官宦之乡长期陶冶濡染而养成的风俗。”十一月二十三日，巡幸冯翊，亲自祭祀土神。

父老对诏没有遵从旨意，高祖大怒，罢免县官之后离去。

二十七日，从冯翊回到京城。

上一篇：没有了

下一篇：帝纪·卷二

全   文：隋书

