---
---
---
title: 高祖下
---

八年春正月乙亥，陈遣散骑常侍袁雅、兼通直散骑常侍周止水来聘。二月庚子，镇星入东井。辛酉，陈人寇硖州。三月辛未，上柱国、陇西郡公李询卒。壬申，以成州刺史姜须达为会州总管。甲戌，遣兼散骑常侍程尚贤、兼通直散骑常侍韦恽使于陈。戊寅，诏曰：

昔有苗不宾，唐尧薄伐，孙皓僭虐，晋武行诛。有陈窃据江表，逆天暴物。朕初受命，陈顼尚存，思欲教之以道，不以龚行为令，往来修睦，望其迁善。时日无几，衅恶已闻。厚纳叛亡，侵犯城戍，勾吴闽越，肆厥残忍。于时王师大举，将一车书，陈顼反地收兵，深怀震惧，责躬请约，俄而致殒。矜其丧祸，仍诏班师。叔宝承风，因求继好，载伫克念，共敦行李。每见珪璪入朝，輶轩出使，何尝不殷勤晓喻，戒以惟新。而狼子之心，出而弥野。威侮五行，怠弃三正，诛翦骨肉，夷灭才良。据手掌之地，恣溪壑之险，劫夺闾阎，资产俱竭，驱蹙内外，劳役弗已。征责女子，擅造宫室，日增月益，止足无期，帷薄嫔嫱，有逾万数。宝衣玉食，穷奢极侈，淫声乐饮，俾昼作夜。斩直言之客，灭无罪之家，剖人之肝，分人之血。欺天造恶，祭鬼求恩，歌儛衢路，酣醉宫阃。盛粉黛而执干戈，曳罗绮而呼警跸，跃马振策，从旦至昏，无所经营，驰走不息。负甲持仗，随逐徒行，追而不及，即加罪谴。自古昏乱，罕或能比。介士武夫，饥寒力役，筋髓罄于土木，性命俟于沟渠。君子潜逃，小人得志，家家隐杀戳，各各任聚敛。天灾地孽，物怪人妖，衣冠钳口，道路以目。倾心翘足，誓告于我，日月以冀，文奏相寻。重以背德违言，摇荡疆埸，巴峡之下，海筮已西，江北江南，为鬼为蜮。死陇穷发掘之酷，生居极攘夺之苦。抄掠人畜，断截樵苏，市井不立，农事废寝。历阳广陵，窥觎相继，或谋图城邑，或劫剥吏人，昼伏夜游，鼠窜狗盗。彼则羸兵敝卒，来必就擒，此则重门设险，有劳籓捍。天之所覆，无非朕臣，每关听览，有怀伤恻。有梁之国，我南籓也，其君入朝，潜相招诱，不顾朕恩。士女深迫胁之悲，城府致空虚之叹。非直朕居人上，怀此无忘，既而百辟屡以为言，兆庶不堪其请，岂容对而不诛，忍而不救！近日秋始，谋欲吊人。益部楼船，尽令东骛，便有神龙数十，腾跃江流，引伐罪之师，向金陵之路，船住则龙止，船行则龙去，四日之内，三军皆睹，岂非苍旻爱人，幽明展事，降神先路，协赞军威！以上天之灵，助戡定之力，便可出师授律，应机诛殄，在斯举也，永清吴越。其将士粮仗，水陆资须，期会进止，一准别敕。

秋八月丁未，河北诸州饥，遣吏部尚书苏威赈恤之。九月丁丑，宴南征诸将，颁赐各有差。癸巳，嘉州言龙见。冬十月己亥，太白出西方。己未，置淮南行台省于寿春，以晋王广为尚书令。辛酉，陈遣兼散骑常侍王琬、兼通直散骑常侍许善心来聘，拘留不遣。甲子，将伐陈，有事于太庙。命晋王广、秦王俊、清河公杨素并为行军元帅以伐陈。于是晋王广出六合，秦王俊出襄阳，清河公杨素出信州，荆州刺史刘仁恩出江陵，宜阳公王世积出蕲春，新义公韩擒虎出庐江，襄邑公贺若弼出吴州，落丛公燕荣出东海，合总管九十，兵五十一万八千，皆受晋王节度。东接沧海，西拒巴蜀，旌旗舟楫，横亘数千里。曲赦陈国。有星孛于牵牛。十一月丁卯，车驾饯师。诏购陈叔宝位上柱国、万户公。乙亥，行幸定城，陈师誓众。丙子，幸河东。十二月庚子，至自河东。

九年春正月己巳，白虹夹日。辛未，贺若弼拔陈京口，韩擒虎拔陈南豫州。癸酉，以尚书右仆射虞庆则为右卫大将军。丙子，贺若弼败陈师于蒋山，获其将萧摩诃。韩擒虎进师入建邺，获其将任蛮奴，获陈主叔宝。陈国平，合州三十，郡一百，县四百。癸巳，遣使持节巡抚之。二月乙未，废淮南行台省。丙申，制五百家为乡，正一人；百家为里，长一人。丁酉，以襄州总管韦世康为安州总管。夏四月己亥，幸骊山，亲劳旋师。乙巳，三军凯入，献俘于太庙。拜晋王广为太尉。庚戌，上御广阳门宴将士，颁赐各有差。辛亥，大赦天下。己未，以陈都官尚书孔范，散骑常侍王瑳、王仪，御史中丞沈观等，邪佞于其主，以致亡灭，皆投之边裔。辛酉，以信州总管杨素为荆州总管，吏部侍郎宇文弼为刑部尚书，宗正少卿杨异为工部尚书。壬戌，诏曰：

往以吴越之野，群黎涂炭，干戈方用，积习未宁。今率土大同，含生遂性，太平之法，方可流行。凡我臣僚，澡身浴德，开通耳目，宜从兹始。丧乱已来，缅将十载，君无君德，臣失臣道，父有不慈，子有不孝，兄弟之情或薄，夫妇之义或违，长幼失序，尊卑错乱。朕为帝王，志存爱养，时有臻道，不敢宁息。内外职位，遐迩黎人，家家自修，人人克念，使不轨不法，荡然俱尽。兵可立威，不可不戢,刑可助化，不可专行。禁卫九重之余，镇守四方之外，戎旅军器，皆宜停罢。代路既夷，群方无事，武力之子，俱可学文，人间甲仗，悉皆除毁。有功之臣，降情文艺，家门子侄，各守一经，令海内翕然，高山仰止。京邑庠序，爰及州县，生徒受业，升进于朝，未有灼然明经高第，此则教训不笃，考课未精，明勒所由，隆兹儒训。官府从宦，丘园素士，心迹相表，宽弘为念，勿为跼促，乖我皇猷。朕君临区宇，于兹九载，开直言之路，披不讳之心，形于颜色，劳于兴寝。自顷逞艺论功，昌言乃众，推诚切谏，其事甚疏。公卿士庶，非所望也，各启至诚，匡兹不逮。见善必进，有才必举，无或噤默，退有后言。颁告天下，咸悉此意。

闰月甲子，以安州总管韦世康为信州总管。丁丑，颁木鱼符于总管、刺史，雌一雄一。己卯，以吏部尚书苏威为尚书右仆射。六月乙丑，以荆州总管杨素为纳言。丁丑，以吏部侍郎卢恺为礼部尚书。时朝野物议，咸愿登封。秋七月丙午，诏曰：“岂可命一将军，除一小国，遐迩注意，便谓太平。以薄德而封名山，用虚言而干上帝，非朕攸闻。而今以后，言及封禅，宜即禁绝。”八月壬戌，以广平王雄为司空。冬十一月壬辰，考使定州刺史豆卢通等上表，请封禅，上不许。庚子，以右卫大将军虞庆则为右武候大将军，右领军将军李安为右领军大将军。甲寅，降囚徒。十二月甲子，诏曰：“朕祗承天命，清荡万方。百王衰敝之后，兆庶浇浮之日，圣人遗训，扫地俱尽，制礼作乐，今也其时。朕情存古乐，深思雅道。郑卫淫声，鱼龙杂戏，乐府之内，尽以除之。今欲更调律吕，改张琴瑟。且妙术精微，非因教习，工人代掌，止传糟粕，不足达神明之德，论天地之和。区域之间，奇才异艺，天知神授，何代无哉！盖晦迹于非时，俟昌言于所好，宜可搜访，速以奏闻，庶睹一艺之能，共就九成之业。”仍诏太常牛弘、通直散骑常侍许善心、秘书丞姚察、通直郎虞世基等议定作乐。己巳，以黄州总管周法尚为永州总管。

十年春正月乙未，以皇孙昭为河南王，楷为华阳王。二月庚申，幸并州。夏四月辛酉，至自并州。五月乙未，诏曰：“魏末丧乱，宇县瓜分，役车岁动，未遑休息。兵士军人，权置坊府，南征北伐，居处无定。家无完堵，地罕包桑，恆为流寓之人，竟无乡里之号。朕甚愍之。凡是军人，可悉属州县，垦田籍帐，一与民同。军府统领，宜依旧式。罢山东河南及北方缘边之地新置军府。”六月辛酉，制人年五十，免役收庸。癸亥，以灵州总管王世积为荆州总管，淅州刺史元胄为灵州总管。秋七月癸卯，以纳言杨素为内史令。庚戌，上亲录囚徒。辛亥，高丽辽东郡公高阳卒。壬子，吐谷浑遣使来朝。八月壬申，遣柱国、襄阳郡公韦洸，上开府、东莱郡公王景，并持节巡抚岭南，百越皆服。冬十月甲子，颁木鱼符于京师官五品已上。戊辰，以永州总管周法尚为桂州总管。十一月辛卯，幸国学，颁赐各有差。丙午，契丹遣使朝贡。辛丑，有事于南郊。是月，婺州人汪文进、会稽人高智慧、苏州人沈玄懀皆举兵反，自称天子，署置百官。乐安蔡道人、蒋山李棱、饶州吴代华、永嘉沈孝澈、泉州王国庆、馀杭杨宝英、交趾李春等皆自称大都督，攻陷州县。诏上柱国、内史令、越国公杨素讨平之。

十一年春正月丁酉，以平陈所得古器多为妖变，悉命毁之。辛丑，高丽遣使朝贡。丙午，皇太子妃元氏薨，上举哀于文思殿。二月戊午，吐谷浑遣使贡方物。以大将军苏孝慈为工部尚书。丙子，以临颍令刘旷治术尤异，擢为莒州刺史。己卯，突厥遣使献七宝碗。辛巳晦，日有蚀之。三月壬午，遣通事舍人若干洽使于吐谷浑。癸未，以幽州总管周摇为寿州总管，朔州总管吐万绪为夏州总管。夏四月戊午，突厥雍虞闾可汗遣其特勤来朝。五月甲子，高丽遣使贡方物。癸卯，诏百官悉诣朝堂上封事。乙巳，以右卫将军元旻为左卫大将军。秋七月己丑，以柱国杜彦为洪州总管。八月壬申，幸栗园。滕王瓒薨。乙亥，至自栗园。上柱国、沛国公郑译卒。十二月丙辰，靺鞨遣使贡方物。

十二年春正月壬子，以苏州刺史皇甫绩为信州总管，宣州刺史席代雅为广州总管。二月己巳，以蜀王秀为内史令，兼右领军大将军，汉王谅为雍州牧、右卫大将军。夏四月辛卯，以寿州总管周摇为襄州总管。五月辛亥，广州总管席代雅卒。秋七月乙巳，尚书右仆射、邳国公苏威，礼部尚书、容城县侯卢恺并坐事除名。壬戌，幸昆明池，其日还宫。己巳，有事于太庙。壬申晦，日有蚀之。八月甲戌，制天下死罪，诸州不得便决，皆令大理覆治。乙亥，幸龙首池。癸巳，制宿卫者不得辄离所守。丁酉，上柱国、夏州总管、楚国公豆卢勣卒。戊戌，上亲录囚徒。九月丁未，以工部尚书杨异为吴州总管。冬十月丁丑，以遂安王集为卫王。壬午，有事于太庙。至太祖神主前，上流涕呜咽，悲不自胜。十一月辛亥，有事于南郊。壬子，宴百僚，颁赐各有差。己未，上柱国、新义郡公韩擒虎卒。庚申，以豫州刺史权武为潭州总管。甲子，百僚大射于武德殿。十二月癸酉，突厥遣使来朝。乙酉，以上柱国、内史令杨素为尚书右仆射。己酉，吐谷浑、靺鞨并遣使贡方物。

十三年春正月乙巳，上柱国、郇国公韩建业卒。丙午，契丹、奚、、室韦并遣使贡方物。壬子，亲祀感帝。己未，以信州总管韦世康为吏部尚书。壬戌，行幸岐州。二月丙子，诏营仁寿宫。丁亥，至自岐州。戊子，宴考使于嘉则殿。己卯，立皇孙暕为豫章王。戊子，晋州刺史、南阳郡公贾悉达，显州总管、抚宁郡公韩延等以贿伏诛。己丑，制坐事去官者，配流一年。丁酉，制私家不得隐藏纬候图谶。夏四月癸未，制战亡之家，给复一年。五月癸亥，诏人间有撰集国史、臧否人物者，皆令禁绝。秋七月戊申，靺鞨遣使贡方物。壬子，左卫大将军、云州总管、钜鹿郡公贺娄子干卒。丁巳，幸昆明池。戊辰晦，日有蚀之。九月丙辰，降囚徒。庚申，以邵国公杨纶为滕王。乙丑，以柱国杜彦为云州总管。冬十月乙卯，上柱国、华阳郡公梁彦光卒。

十四年夏四月乙丑，诏曰：“在昔圣人，作乐崇德，移风易俗，于斯为大。自晋氏播迁，兵戈不息，雅乐流散，年代已多，四方未一，无由辨正。赖上天鉴临，明神降福，拯兹涂炭，安息苍生，天下大同，归于治理，遗文旧物，皆为国有。比命所司，总令研究，正乐雅声，详考已讫，宜即施用，见行者停。人间音乐，流僻日久，弃其旧体，竞造繁声，浮宕不归，遂以成俗。宜加禁约，务存其本。”五月辛酉，京师地震。关内诸州旱。六月丁卯，诏省府州县，皆给公廨田，不得治生，与人争利。秋七月乙未，以邳国公苏威为纳言。八月辛未，关中大旱，人饥。上率户口就食于洛阳。九月己未，以齐州刺史樊子盖为循州总管。丁巳，以基州刺史崔仲方为会州总管。冬闰十月甲寅，诏曰：“齐、梁、陈往皆创业一方，绵历年代。既宗祀废绝，祭奠无主，兴言矜念，良以怆然。莒国公萧琮及高仁英、陈叔宝等，宜令以时修其祭祀。所须器物，有司给之。”乙卯，制外官九品已上，父母及子年十五已上，不得将之官。十一月壬戌，制州县佐吏，三年一代，不得重任。癸未，有星孛于角亢。十二月乙未，东巡狩。

十五年春正月壬戌，车驾次齐州，亲问疾苦。丙寅，旅王符山。庚午，上以岁旱，祠太山，以谢愆咎。大赦天下。二月丙辰，收天下兵器，敢有私造者，坐之。关中缘边，不在其例。丁巳，上柱国、蒋国公梁睿卒。三月己未，至自东巡狩。望祭五岳海渎。丁亥，幸仁寿宫。营州总管韦艺卒。夏四月己丑朔，大赦天下。甲辰，以赵州刺史杨达为工部尚书。丁未，以开府仪同三司韦冲为营州总管。五月癸酉，吐谷浑遣使朝贡。丁亥，制京官五品已上，佩铜鱼符。六月戊子，诏凿底柱。庚寅，相州刺史豆卢通贡绫文布，命焚之于朝堂。乙未，林邑遣使来贡方物。辛丑，诏名山大川未在祀典者，悉祠之。秋七月乙丑，晋王广献毛龟。甲戌，遣邳国公苏威巡省江南。戊寅，至自仁寿宫。辛巳，制九品已上官以理去职者，听并执笏。冬十月戊子，以吏部尚书韦世康为荆州总管。十一月辛酉，幸温汤。乙丑，至自温汤。十二月戊子，敕盗边粮一升已上皆斩，并籍没其家。己丑，诏文武官以四考交代。

十六年春正月丁亥，以皇孙裕为平原王，筠为安成王，嶷为安平王，恪为襄城王，该为高阳王，韶为建安王，煚为颍川王。夏五月丁巳，以怀州刺史庞晃为夏州总管，蔡阳县公姚辩为灵州总管。六月甲午，制工商不得进仕。并州大蝗。辛丑，诏九品已上妻、五品已上妾夫亡不得改嫁。秋八月丙戌，诏决死罪者，三奏而后行刑。冬十月己丑，幸长春宫。十一月壬子，至自长春宫。

十七年春二月癸未，太平公史万岁击西宁羌，平之。庚寅，幸仁寿宫。庚子，上柱国王世积讨桂州贼李光仕，平之。壬寅，河南王昭纳妃，宴群臣，颁赐各有差。三月丙辰,诏曰：“分职设官，共理时务，班位高下，各有等差。若所在官人不相敬惮，多自宽纵，事难克举。诸有殿失，虽备科条，或据律乃轻，论情则重，不即决罪，无以惩肃。其诸司论属官，若有愆犯，听于律外斟酌决杖。”辛酉，上亲录囚徒。癸亥，上柱国、彭国公刘昶以罪伏诛。庚午，遣治书侍御史柳彧、皇甫诞巡省河南、河北。夏四月戊寅，颁新历。壬午，诏曰：“周历告终，群凶作乱，衅起蕃服，毒被生人。朕受命上玄，廓清区宇，圣灵垂祐，文武同心。申明公穆、郧襄公孝宽、广平王雄、蒋国公睿、楚国公勣、齐国公颎、越国公素、鲁国公庆则、新宁公长叉、宜阳公世积、赵国公罗云、陇西公询、广业公景、真昌公振、沛国公译、项城公子相、钜鹿公子干等，登庸纳揆之时，草昧经纶之日，丹诚大节，心尽帝图，茂绩殊勋，力宣王府。宜弘其门绪，与国同休。其世子世孙未经州任者，宜量才升用，庶享荣位，世禄无穷。”五月，宴百僚于玉女泉，颁赐各有差。己巳，蜀王秀来朝。高丽遣使贡方物。甲戌，以左卫将军独孤罗云为凉州总管。闰月己卯，群鹿入殿门，驯扰侍卫之内。秋七月丁丑，桂州人李代贤反，遣右武候大将军虞庆则讨平之。丁亥，上柱国、并州总管秦王俊坐事免，以王就第。戊戌，突厥遣使贡方物。八月丁卯，荆州总管、上庸郡公韦世康卒。九月甲申，至自仁寿宫。庚寅，上谓侍臣曰：“礼主于敬，皆当尽心。黍稷非馨，贵在祗肃。庙庭设乐，本以迎神，斋祭之日，触目多感。当此之际，何可为心！在路奏乐，礼未为允。群公卿士，宜更详之。”冬十月丁未，颁铜兽符于骠骑、车骑府。戊申，道王静薨。庚午，诏曰：“五帝异乐，三王殊礼，皆随事而有损益，因情而立节文。仰惟祭享宗庙，瞻敬如在，罔极之感，情深兹日。而礼毕升路，鼓吹发音，还入宫门，金石振响。斯则哀乐同日，心事相违，情所不安，理实未允。宜改兹往式，用弘礼教。自今已后，享庙日不须备鼓吹，殿庭勿设乐悬。”辛未，京师大索。十一月丁亥，突厥遣使来朝。十二月壬子，上柱国、右武候大将军、鲁国公虞庆则以罪伏诛。

十八年春正月辛丑，诏曰：“吴越之人，往承弊俗，所在之处，私造大船，因相聚结，致有侵害。其江南诸州，人间有船长三丈已上，悉括入官。”二月甲辰，幸仁寿宫。乙巳，以汉王谅为行军元帅，水陆三十万伐高丽。三月乙亥，以柱国杜彦为朔州总管。夏四月癸卯，以蒋州刺史郭衍为洪州总管。五月辛亥，诏畜猫鬼、蛊毒、厌魅、野道之家，投于四裔。六月丙寅，下诏黜高丽王高元官爵。秋七月壬申，诏以河南八州水，免其课役。丙子，诏京官五品已上，总管、刺史，以志行修谨、清平干济二科举人。九月己丑，汉王谅师遇疾疫而旋，死者十八九。庚寅，敕舍客无公验者，坐及刺史、县令。辛卯，至自仁寿宫。冬十一月甲戌，上亲录囚徒。癸未，有事于南郊。十二月庚子，上柱国、夏州总管、任城郡公王景以罪伏诛。是月，自京师至仁寿宫，置行宫十有二所。

十九年春正月癸酉，大赦天下。戊寅，大射武德殿，宴赐百官。二月己亥，晋王广来朝。辛丑，以并州总管长史宇文弼为朔州总管。甲寅，幸仁寿宫。夏四月丁酉，突厥利可汗内附。达头可汗犯塞，遣行军总管史万岁击破之。六月丁酉，以豫章王暕为内史令。秋八月癸卯，上柱国、尚书左仆射、齐国公高颎坐事免。辛亥，上柱国、皖城郡公张威卒。甲寅，上柱国、城阳郡公李彻卒。九月乙丑，以太常卿牛弘为吏部尚书。冬十月甲午，以突厥利可汗为启人可汗，筑大利城处其部落。庚子，以朔州总管宇文弼为代州总管。十二月乙未，突厥都蓝可汗为部下所杀。丁丑，星陨于勃海。

二十年春正月辛酉朔，上在仁寿宫。突厥、高丽、契丹并遣使贡方物。癸亥，以代州总管宇文弼为吴州总管。二月己巳，以上柱国崔弘度为原州总管。丁丑，无云而雷。三月辛卯，熙州人李英林反，遣行军总管张衡讨平之。夏四月壬戌，突厥犯塞，以晋王广为行军元帅，击破之。乙亥，天有声如泻水，自南而北。六月丁丑，秦王俊薨。秋八月，老人星见。九月丁未，至自仁寿宫。癸丑，吴州总管杨异卒。冬十月己未，太白昼见。乙丑，皇太子勇及诸子并废为庶人。杀柱国、太平县公史万岁。己巳，杀左卫大将军、五原郡公元旻。十一月戊子，天下地震，京师大风雪。以晋王广为皇太子。十二月戊午，诏东宫官属不得称臣于皇太子。辛巳，诏曰：“佛法深妙，道教虚融，咸降大慈，济度群品，凡在含识，皆蒙覆护。所以雕铸灵相，图写真形，率土瞻仰，用申诚敬。其五岳四镇，节宣云雨，江河淮海，浸润区域，并生养万物，利益兆人，故建庙立祀，以时恭敬。敢有毁坏偷盗佛及天尊像、岳镇海渎神形者，以不道论。沙门坏佛像，道士坏天尊者，以恶逆论。

仁寿元年春正月乙酉朔，大赦，改元。以尚书右仆射杨素为尚书左仆射，纳言苏威为尚书右仆射。丁酉，徙河南王昭为晋王。突厥寇恆安，遣柱国韩洪击之，官军败绩。以晋王昭为内史令。辛丑，诏曰：“君子立身，虽云百行，唯诚与孝最为其首。故投主殉节，自古称难，殒身王事，礼加二等。而代俗之徒，不达大义，至于致命戎旅，不入兆域，亏孝子之意，伤人臣之心。兴言念此，每深愍叹。且入庙祭祀，并不废阙，何止坟茔，独在其外。自今已后，战亡之徒，宜入墓域。”二月乙卯朔，日有蚀之。辛巳，以上柱国独孤楷为原州总管。三月壬辰，以豫章王暕为扬州总管。夏四月，以淅州刺史苏孝慈为洪州总管。五月己丑，突厥男女九万口来降。壬辰，骤雨震雷，大风拔木，宜君湫水移于始平。六月癸丑，洪州总管苏孝慈卒。乙卯，遣十六使巡省风俗。乙丑，诏曰：“儒学之道，训教生人，识父子君臣之义，知尊卑长幼之序，升之于朝，任之以职，故能赞理时务，弘益风范。朕抚临天下，思弘德教，延集学徒，崇建庠序，开进仕之路，伫贤隽之人。而国学胄子，垂将千数，州县诸生，咸亦不少。徒有名录，空度岁时，未有德为代范，才任国用。良由设学之理，多而未精。今宜简省，明加奖励。”于是国子学唯留学生七十人，太学、四门及州县学并废。其日，颁舍利于诸州。秋七月戊戌，改国子为太学。九月癸未，以柱国杜彦为云州总管。十一月己丑，有事于南郊。壬辰，以资州刺史卫玄为遂州总管。

二年春二月辛亥，以邢州刺史侯莫陈颖为桂州总管，宗正杨文纪为荆州总管。三月己亥，幸仁寿宫。壬寅，以齐州刺史张乔为潭州总管。夏四月庚戌，岐、雍二州地震。秋七月丙戌，诏内外官各举所知。戊子，以原州总管独孤楷为益州总管。八月己巳，皇后独孤氏崩。九月丙戌，至自仁寿宫。壬辰，河南北诸州大水，遣工部尚书杨达赈恤之。乙未，上柱国、襄州总管、金水郡公周摇卒。陇西地震。冬十月壬子，曲赦益州管内。癸丑，以工部尚书杨达为纳言。闰月甲申，诏尚书左仆射杨素与诸术者刊定阴阳舛谬。己丑，诏曰：“礼之为用，时义大矣。黄琮苍璧，降天地之神，粢盛牲食，展宗庙之敬，正父子君臣之序，明婚姻丧纪之节。故道德仁义，非礼不成，安上治人，莫善于礼。自区宇乱离，绵历年代，王道衰而变风作，微言绝而大义乖，与代推移，其弊日甚。至于四时郊祀之节文，五服麻葛之隆杀，是非异说，踳驳殊途，致使圣教凋讹，轻重无准。朕祗承天命，抚临生人，当洗涤之时，属干戈之代，克定祸乱，先运武功，删正彝典，日不暇给。今四海乂安，五戎勿用，理宜弘风训俗，导德齐礼，缀往圣之旧章，兴先王之茂则。尚书左仆射、越国公杨素，尚书右仆射、邳国公苏威，吏部尚书、奇章公牛弘，内史侍郎薛道衡，秘书丞许善心，内史舍人虞世基，着作郎王劭，或任居端揆，博达古今，或器推令望，学综经史，委以裁缉，实允佥议。可并修定五礼。”壬寅，葬献皇后于太陵。十二月癸巳，上柱国、益州总管蜀王秀废为庶人。交州人李佛子举兵反，遣行军总管刘方讨平之。

三年春二月己卯，原州总管、比阳县公庞晃卒。戊子，以大将军、蔡阳郡公姚辩为左武候大将军。夏五月癸卯，诏曰：“哀哀父母，生我劬劳，欲报之德，昊天罔极。但风树不静，严敬莫追，霜露既降，感思空切。六月十三日，是朕生日，宜令海内为武元皇帝、元明皇后断屠。”六月甲午，诏曰：

《礼》云：“至亲以期断。”盖以四时之变易，万物之更始，故圣人象之。其有三年，加隆尔也。但家无二尊，母为厌降，是以父存丧母，还服于期者，服之正也，岂容期内而更小祥！然三年之丧而有小祥者，《礼》云：“期祭，礼也。期而除丧，道也。”以是之故，虽未再期，而天地一变，不可不祭，不可不除。故有练焉，以存丧祭之本。然期丧有练，于理未安。虽云十一月而练，乃无所法象，非期非时，岂可除祭。而儒者徒拟三年之丧，立练禫之节，可谓苟存其变，而失其本，欲渐于夺，乃薄于丧。致使子则冠练去绖，黄里縓缘，绖则布葛在躬，粗服未改。岂非绖哀尚存，子情已夺，亲疏失伦，轻重颠倒！乃不顺人情，岂圣人之意也！故知先圣之礼废于人邪，三年之丧尚有不行之者，至于祥练之节，安能不坠者乎？《礼》云：“父母之丧，无贵贱一也。”而大夫士之丧父母，乃贵贱异服。然则礼坏乐崩，由来渐矣。所以晏平仲之斩粗缞，其老谓之非礼，滕文公之服三年，其臣咸所不欲。盖由王道既衰，诸侯异政，将逾越于法度，恶礼制之害己，乃灭去篇籍，自制其宜。遂至骨肉之恩，轻重从俗，无易之道，隆杀任情。况孔子没而微言隐，秦灭学而经籍焚者乎！有汉之兴，虽求儒雅，人皆异说，义非一贯。又近代乱离，唯务兵革，其于典礼，时所未遑。夫礼不从天降，不从地出，乃人心而已者，谓情缘于恩也。故恩厚者其礼隆，情轻者其礼杀。圣人以是称情立文，别亲疏贵贱之节。自臣子道消，上下失序，莫大之恩，逐情而薄，莫重之礼，与时而杀。此乃服不称丧，容不称服，非所谓圣人缘恩表情，制礼之义也。

然丧与易也，宁在于戚，则礼之本也。礼有其余，未若于哀，则情之实也。今十一月而练者，非礼之本，非情之实。由是言之，父存丧母，不宜有练。但依礼十三月而祥，中月而禫。庶以合圣人之意，达孝子之心。

秋七月丁卯，诏曰：

日往月来，唯天所以运序；山镇川流，唯地所以宣气。运序则寒暑无差，宣气则云雨有作，故能成天地之大德，育万物而为功。况一人君于四海，睹物欲运，独见致治，不藉群才，未之有也。是以唐尧钦明，命羲、和以居岳，虞舜叡德，升元、凯而作相。伊尹鼎俎之媵，为殷之阿衡，吕望渔钓之夫，为周之尚父。此则鸣鹤在阴，其子必和，风云之从龙虎，贤哲之应圣明。君德不回，臣道以正，故能通天地之和，顺阴阳之序，岂不由元首而有股肱乎？自王道衰，人风薄，居上莫能公道以御物，为下必踵私法以希时。上下相蒙，君臣义失，义失则政乖，政乖则人困。盖同德之风难嗣，离德之轨易追，则任者不休，休者不任，则众口铄金，戮辱之祸不测。是以行歌避代，辞位灌园，卷而可怀，黜而无愠，放逐江湖之上，沈赴河海之流，所以自洁而不悔者也。至于闾阎秀异之士，乡曲博雅之儒，言足以佐时，行足以励俗，遗弃于草野，堙灭而无闻，岂胜道哉！所以览古而叹息者也。方今区宇一家，烟火万里，百姓乂安，四夷宾服，岂是人功，实乃天意。朕惟夙夜祗惧，将所以上嗣明灵，是以小心励己，日慎一日。以黎元在念，忧兆庶未康，以庶政为怀，虑一物失所。虽求傅岩，莫见幽人，徒想崆峒，未闻至道。唯恐商歌于长夜，抱关于夷门，远迹犬羊之间，屈身僮仆之伍。其令州县搜扬贤哲，皆取明知今古，通识治乱，究政教之本，达礼乐之源。不限多少，不得不举。限以三旬，咸令进路。征召将送，必须以礼。

八月壬申，上柱国、检校幽州总管、落丛郡公燕荣以罪伏诛。九月壬戌，置常平官。甲子，以营州总管韦冲为民部尚书。十二月癸酉，河南诸州水，遣纳言杨达赈恤之。

四年春正月丙辰，大赦。甲子，幸仁寿宫。乙丑，诏赏罚支度，事无巨细，并付皇太子。夏四月乙卯，上不豫。六月庚申，大赦天下。有星入月中，数日而退。长人见于雁门。秋七月乙未，日青无光，八日乃复。己亥，以大将军段文振为云州总管。甲辰，上以疾甚，卧于仁寿宫，与百僚辞诀，并握手歔欷。丁未，崩于大宝殿，时年六十四。遗诏曰：

嗟乎！自昔晋室播迁，天下丧乱，四海不一，以至周、齐，战争相寻，年将三百。故割疆土者非一所，称帝王者非一人，书轨不同，生人涂炭。上天降鉴，爰命于朕，用登大位，岂关人力！故得拨乱反正，偃武修文，天下大同，声教远被，此又是天意欲宁区夏。所以昧旦临朝，不敢逸豫，一日万机，留心亲览，晦明寒暑，不惮劬劳，匪曰朕躬，盖为百姓故也。王公卿士，每日阙庭，刺史以下，三时朝集，何尝不罄竭心府，诫敕殷勤。义乃君臣，情兼父子。庶藉百僚智力，万国欢心，欲令率土之人，永得安乐，不谓遘疾弥留，至于大渐。此乃人生常分，何足言及！但四海百姓，衣食不丰，教化政刑，犹未尽善，兴言念此，唯以留恨。朕今年逾六十，不复称夭，但筋力精神，一时劳竭。如此之事，本非为身，止欲安养百姓，所以致此。人生子孙，谁不爱念，既为天下，事须割情。勇及秀等，并怀悖恶，既知无臣子之心，所以废黜。古人有言：“知臣莫若于君，知子莫若于父。”若令勇、秀得志，共治家国，必当戮辱遍于公卿，酷毒流于人庶。今恶子孙已为百姓黜屏，好子孙足堪负荷大业。此虽朕家事，理不容隐，前对文武侍卫，具已论述。皇太子广，地居上嗣，仁孝着闻，以其行业，堪成朕志。但令内外群官，同心戮力，以此共治天下，朕虽瞑目，何所复恨。但国家事大，不可限以常礼。既葬公除，行之自昔，今宜遵用，不劳改定。凶礼所须，才令周事。务从节俭，不得劳人。诸州总管、刺史已下，宜各率其职，不须奔赴。自古哲王，因人作法，前帝后帝，沿革随时。律令格式，或有不便于事者，宜依前敕修改，务当政要。呜呼，敬之哉！无坠朕命！

乙卯，发丧。河间杨柳四株无故黄落，既而花叶复生。八月丁卯，梓宫至自仁寿宫。丙子，殡于大兴前殿。冬十月己卯，合葬于太陵，同坟而异穴。

上性严重，有威容，外质木而内明敏，有大略。初，得政之始，群情不附，诸子幼弱，内有六王之谋，外致三方之乱。握强兵、居重镇者，皆周之旧臣。上推以赤心，各展其用，不逾期月，克定三边，未及十年，平一四海。薄赋敛，轻刑罚，内修制度，外抚戎夷。每旦听朝，日昃忘倦，居处服玩，务存节俭，令行禁止，上下化之。开皇、仁寿之间，丈夫不衣绫绮，而无金玉之饰，常服率多布帛，装带不过以铜铁骨角而已。虽啬于财，至于赏赐有功，亦无所爱吝。乘舆四出，路逢上表者，则驻马亲自临问。或潜遣行人采听风俗，吏治得失，人间疾苦，无不留意。尝遇关中饥，遣左右视百姓所食。有得豆屑杂糠而奏之者，上流涕以示群臣，深自咎责，为之撤膳，不御酒肉者殆将一期。及东拜太山，关中户口就食洛阳者，道路相属。上敕斥候，不得辄有驱逼。男女参厕于仗卫之间，逢扶老携幼者，辄引马避之，慰勉而去。至艰险之处，见负担者，遽令左右扶助之。其有将士战没，必加优赏，仍令使者就家劳问。自强不息，朝夕孜孜，人庶殷繁，帑藏充实。虽未能臻于至治，亦足称近代之良主。然天性沉猜，素无学术，好为小数，不达大体，故忠臣义士，莫得尽心竭辞。其草创元勋及有功诸将，诛夷罪退，罕有存者。又不悦诗书，废除学校，唯妇言是用，废黜诸子。逮于暮年，持法尤峻，喜怒不常，过于杀戮。尝令左右送西域朝贡使出玉门关，其人所经之处，或受牧宰小物，馈遗鹦鹉、麖皮、马鞭之属，上闻而大怒。又诣武库，见署中芜秽不治，于是执武库令及诸受遗者，出开远门外，亲自临决，死者数十人。又往往潜令人赂遗令史府史，有受者必死，无所宽贷。议者以此少之。

史臣曰：高祖龙德在田，奇表见异，晦明藏用，故知我者希。始以外戚之尊，受托孤之任，与能之议，未为当时所许，是以周室旧臣，咸怀愤惋。既而王谦固三蜀之阻，不逾期月，尉迥举全齐之众，一战而亡，斯乃非止人谋，抑亦天之所赞也。乖兹机运，遂迁周鼎。于时蛮夷猾夏，荆、扬未一，劬劳日昃，经营四方。楼船南迈，则金陵失险，骠骑北指，则单于款塞，《职方》所载，并入疆理，《禹贡》所图，咸受正朔。虽晋武之克平吴会，汉宣之推亡固存，比义论功，不能尚也。七德既敷，九歌已洽，要荒咸暨，尉候无警。于是躬节俭，平徭赋，仓廪实，法令行，君子咸乐其生，小人各安其业，强无陵弱，众不暴寡，人物殷阜，朝野欢娱。二十年间，天下无事，区宇之内晏如也。考之前王，足以参踪盛烈。但素无术学，不能尽下，无宽仁之度，有刻薄之资，暨乎暮年，此风逾扇。又雅好符瑞，暗于大道，建彼维城，权侔京室，皆同帝制，靡所适从。听哲妇之言，惑邪臣之说，溺宠废嫡，托付失所。灭父子之道，开昆弟之隙，纵其寻斧，剪伐本枝。坟土未干，子孙继踵屠戮，松槚才列，天下已非隋有。惜哉！迹其衰怠之源，稽其乱亡之兆，起自高祖，成于炀帝，所由来远矣，非一朝一夕。其不祀忽诸，未为不幸也。

关键词：隋书,帝纪

解释翻译[挑错/完善]

(下)

开皇八年(588)正月初五，陈国派遣散骑常侍袁雅、兼通直散骑常侍周止水来朝通问修好。

二月初一，土星进入井宿。

二十二日，陈国军队侵犯硖州。

三月初二，上柱国、陇西郡公李询去世。

初三，高祖任命成州刺史姜须达为会州总管。

初五，派遣兼散骑常侍程尚贤、兼通直散骑常侍韦恽出使陈国。

初九，高祖下诏详细列举陈后主叔宝的罪状，表示为了拯救陈国统治之下水深火热的百姓，将备足粮草，磨利兵器，一举灭陈。

八月十一日，黄河以北各州饥荒，高祖派遣吏部尚书苏威赈灾救民。

九月十一日，高祖设宴款待即将南征陈国的各位将领，并按级别赏赐。

十五日，嘉州传言龙出现。

十月初三，太白星在西边出现。

二十三日，高祖在寿春设置淮南行台省，任命晋王杨广为尚书令。

二十五日，陈国派遣兼散骑常侍王琬、兼通直散骑常侍许善心来朝通问，高祖拘留不让他们回去。

二十八日，将要攻打陈国，在太庙祭祀。

任命晋王杨广、秦王杨俊、清河公杨素一起为行军元帅，以攻打陈国。

在这时，晋王杨广出兵六合，秦王杨俊出兵襄阳，清河公杨素出兵信州，荆州刺史刘仁恩出兵江陵，宜阳公王世积出兵蕲春，新义公韩擒虎出兵庐江，襄邑公贺若弼出兵吴州，落丛公燕荣出兵东海，合计九十位总管，五十一万八千兵士，全部受晋王杨广指挥。

阵营东接沧海，西抵巴、蜀，旌旗和舟楫，纵横几千里。

因情况特殊，赦免陈国臣民死罪。

这天有彗星在牵牛星座出现。

十一月初二，高祖为讨伐陈国的军队饯行。

下诏以上柱国、万户公的重赏求购陈叔宝首级。

初十，高祖巡幸定城，在阵前誓师。

十一日，巡幸河东。

十二月初五，从河东回到京师。

开皇九年(589)正月初五，白虹出现在太阳两边。

初八，贺若弼攻下陈国的京口，韩擒虎攻下陈国的南豫州。

初十，高祖任命尚书右仆射虞庆则为右卫大将军。

十三日，贺若弼在蒋山打败陈国军队，俘虏陈将萧摩诃。

韩擒虎率兵打进建邺，俘虏陈将任蛮奴，俘虏后主陈叔宝。

陈国被平定，共计三十州，一百郡，四百县。

三十日，派遣使者持节安抚原陈国老百姓。

二月初一，高祖废除淮南行台省。

初二，规定五百家为乡，设乡正一人；一百家为里，设里长一人。

初三，任命襄州总管韦世康为安州总管。

四月己亥日，高祖巡幸骊山，亲自慰问凯旋的将士。

乙巳日，三军凯旋，在太庙献俘虏。

高祖封晋王杨广为太尉。

庚戌日，高祖亲临广阳门，设宴款待并按功绩赏赐众将士。

辛亥日，大赦天下囚犯。

己未日，因原陈国都官尚书孔范，散骑常侍王王差、王仪，御史中丞沈观等人，欺瞒主子，以致国灭，将他们统统流放到边远地带。

辛酉日，任命信州总管杨素为荆州总管，吏部侍郎宇文弼为刑部尚书，宗正少卿杨异为工部尚书。

闰四月初二，高祖任命安州总管韦世康为信州总管。

十五日，高祖给各总管、刺史颁发雌雄木鱼符各一个。

十七日，任命吏部尚书苏威为右仆射。

七月二十一日，高祖任命荆州总管杨素为纳言。

八月二日，任命吏部侍郎卢恺为礼部尚书。

当时朝野纷纷议论，都希望封禅告天。

八月三十日，高祖下诏说：“怎么能因为命一个将军，打败一个小国，远近知晓，便说天下已经太平了？用一点点恩德去封禅名山，用空虚的言辞去冒犯上帝，这是我没有听说过的。

从今以后，应该立即禁止再谈封禅之事。”九月十六日，高祖任命广平王杨雄为司空。

十二月十五日，考使定州刺史豆卢通等上表，请求封禅，高祖不允许。

二十三日，高祖任命右卫大将军虞庆则为右武卫侯大将军，右领将军李安为右领军大将军。

元月初一，为囚徒减刑。

元月十一日，高祖诏令太常牛弘、通直散骑常侍许善心、秘书丞姚察、通直郎虞世基等商议制定礼乐之事。

十六日，任命黄州总管周法尚为永州总管。

开皇十年(590)二月十六日，高祖任命皇孙杨昭为河南王，杨楷为华阳王。

三月十三日，高祖巡幸并州。

五月十三日，从并州还京。

六月十六日，高祖下诏，撤销山东河南及北方边缘之地新近设置的军府；现役军人也同百姓一样垦田种植。

七月十四日，规定五十岁以上的，免除劳役赋税。

十六日，任命灵州总管王世积为荆州总管，淅州刺史元胄为灵州总管。

八月二十三日，高祖任命纳言杨素为内史令。

三十日，高祖亲自审视囚犯口供。

三十一日，高丽辽东郡公高阳去世。

九月一日，吐谷浑派遣使者来朝。

九月二十一日，派遣柱国、襄阳郡公韦洮，上开府、东莱郡公王景，一起持节巡视安抚岭南，百越都臣服。

十月初十，给京师五品以上的官员颁发木鱼符。

十四日，任命永州总管周法尚为桂州总管。

十一月初七，巡幸国学，按等级赏赐。

十七日，契丹派使者来朝上贡。

二十二日，在南郊祭祀。

这月，婺州人汪文进、会稽人高智慧、苏州人沈玄忄会都举兵造反，自称天子，设置百官。

乐安蔡道人、蒋山李棱、饶州吴代华、永嘉沈孝澈、泉州王国庆、余杭杨宝英、交趾李春等人都自称大都督，各自攻陷所处州县。

高祖下诏令上柱国、内史令、越国公杨素平定了他们。

开皇十一年(591)正月十四日，因为平定陈朝时获得的古器大多不合吕律，高祖命令全部毁掉它们。

十八日，高丽国派遣使者来朝上贡。

二十三日，皇太子妃元氏去世，高祖在文思殿致哀。

二月初六，吐谷浑派遣使者上贡土产。

高祖任命大将军苏孝慈为工部尚书。

二十日，因为临颍令刘旷政绩优异，破格提升为莒州刺史。

二十七日，突厥派遣使者上贡七宝碗。

二十九日，出现日蚀。

二月三十日，高祖派遣通事舍人若干洽出使吐谷浑。

三月初一，任命幽州总管周摇为寿州总管，任命朔州总管吐万绪为夏州总管。

四月初七，突厥雍虞闾可汗派遣特勤来朝。

四月十三日，高丽国派遣使者上贡土产。

五月二十二日，高祖下诏百官上朝上封事。

二十四日，任命右卫将军元..为左卫大将军。

七月初九，高祖任命柱国杜彦为洪州总管。

八月初三，高祖巡幸栗园。

滕王杨王赞去世。

初六，高祖从栗园归。

上柱国、沛国公郑译去世。

十二月初九，....派使者来朝上贡土产。

开皇十二年(592)正月初六，高祖任命苏州刺史皇甫绩为信州总管，宣州刺史席代雅为广州总管。

二月二十三日，任命蜀王杨秀为内史令，兼右领军大将军，汉王杨谅为雍州牧、右卫大将军。

四月十六日，任命寿州总管周摇为襄州总管。

五月初六，广州刺史席代雅去世。

七月初一，尚书右仆射、邳国公苏威，礼部尚书、容城县侯卢恺，因事牵连一同贬为庶民。

十八日，高祖巡幸昆明池，当天回宫。

二十五日，高祖在太庙祭祀。

二十八日，出现日蚀。

八月初一，高祖下令，凡是死罪，州郡不能随便处决，一律由大理寺复查后决定如何处治。

初二，巡幸龙首池。

初十，高祖下令在宫中执行守卫的兵士不得擅离职守。

二十四日，上柱国、夏州总管、楚国公豆卢责力去世。

二十五日，高祖亲自讯视罪犯记录。

九月初四，高祖任命工部尚书杨异为吴州总管。

十月初五，任命遂安王杨集为卫王。

初十，高祖在太庙祭祀。

在太祖牌位前，高祖痛哭流涕，悲不自胜。

十一月初九，高祖在南郊祭祀。

初十，设宴款待文武百官，并按等级赏赐。

十七日，上柱国、新义郡公韩擒虎去世。

十八日，高祖任命豫州刺史权武为潭州总管。

二十二日，文武百官在武德殿行射礼。

十二月初二，突厥派遣使者来朝。

二十四日，高祖任命上柱国、内史令杨素为尚书右仆射。

二十八日，吐谷浑、....都派遣使者来朝上贡土产。

开皇十三年(593)正月初四，上柱国、郇国公韩建业去世。

初五，契丹、奚、靅、室韦都派使者来朝上贡土产。

十一日，高祖亲自祭祀以感动上帝。

十八日，任命信州总管韦世康为吏部尚书。

二十一日，巡幸岐州。

二月初六，高祖下诏令营建仁寿宫。

十七日，从岐州归。

十八日，在嘉则殿设宴款待考功官员。

己卯日，立皇孙杨日柬为豫章王。

十八日，晋州刺史、南阳郡公贾悉达，隰州总管、抚宁郡公韩延等，因贿赂罪被杀。

十九日，高祖下令凡因罪牵连而免除官位的人，流放一年。

二十七日，下令不允许私藏纬候图谶之类的书。

四月初二，高祖下令凡烈士家属，免除一年赋税。

五月二十四日，高祖下令民间私撰国史，评判人物的，一律令其停止。

七月初十，....派遣使者上贡土产。

十四日，左卫大将军、云州总管、钜鹿郡公贺娄子干去世。

十九日，高祖巡幸昆明池。

三十日，出现日蚀。

九月十九日，为囚徒减罪。

二十三日，高祖任命邵国公杨纶为滕王。

二十八日，任命上柱国杜彦为云州总管。

十月乙卯日，上柱国、华阳郡公梁彦光去世。

开皇十四年(594)四月三十日，高祖下诏令废除旧乐。

五月二十八日，京城地震。

关内各州干旱。

六月初四，高祖下诏令省府州县官员，都分给公田地，不允许另谋生计，与百姓争利。

七月二十三日，高祖任命邳国公苏威为纳言。

八月初九，关中大旱，百姓饥饿，高祖带领京都百姓到洛阳就食。

九月二十七日，高祖任命齐州刺史樊子盖为循州总管。

二十九日，任命基州刺史崔仲方为会州总管。

闰十月十三日，高祖下诏说：“齐、梁、陈从前曾创立一方基业，延绵多年。

后来宗祠颓废，无人主持祭奠，每每想到这些，很是悲凉。

莒国公萧琮及高仁英、陈叔宝等，应让他们按时重修祭祀之礼，所需器物，由有关部门供给。”二十四日，下令外地官员九品以上，其父母及十五岁以上的子女不能带到官任上去。

十一月初二，高祖下令州县副官，三年一任，不许连任。

初三，有彗星出现在角亢周围。

十二月初五，高祖到东边田猎。

开皇十五年(595)正月初三，车驾在齐州驻扎，高祖亲自访问贫民疾病苦痛。

初七，游玉符山。

十一日，因旱灾，高祖祭祀泰山神庙，以为自己的过错道歉。

大赦天下囚犯。

二月二十七日，收缴天下兵器，对敢于私自修造的，九族连坐；但接近边境的关中例外。

二十八日，上柱国、蒋国公梁睿去世。

三月初一，高祖从东边田猎而归。

遥祭五岳诸神和海神。

二十九日，巡幸仁寿宫。

营州总管韦艺去世。

四月初一，大赦天下囚犯。

二十六日，高祖任命赵州刺史杨达为工部尚书。

二十九日，任命开府仪同三司韦冲为营州总管。

五月十六日，吐谷浑派遣使者来朝上贡。

三十日，高祖规定五品以上的京官，佩带铜鱼符。

六月初一，高祖下诏开凿底柱山。

初三，相州刺史豆卢通上贡绫文布，高祖令人在朝堂焚烧。

初八，林邑派遣使者来朝上贡土产。

十四日，高祖下诏给尚未祭祀的名山大川，全部予以祭祠。

七月初九，晋王杨广进献毛龟。

十八日，高祖派遣邳国公苏威巡视江南。

二十二日，高祖从仁寿宫归。

二十五日，规定九品以上官员，任期已满离职的，听任他们仍然执笏。

十月初三，任命礼部尚书韦世康为荆州总管。

十一月初七，高祖巡幸温汤。

十一日，从温汤归。

十二月初三，高祖下令对偷盗边境粮食一升以上的都得斩首，并没收家产，以家人为奴。

初四，下诏令对文武百官的任用从四个方面进行考察。

开皇十六年(596)正月丁亥日，高祖任命皇孙杨裕为平原王，杨筠为安成王，杨嶷为安平王，杨恪为襄城王，杨该为高阳王，杨韶为建安王，杨..为颍川王。

五月初五，任命怀州刺史庞晃为夏州总管，蔡阳县公姚辩为灵州总管。

六月十三日，高祖下令工匠商人不许做官。

并州发生大蝗灾。

二十日，诏令九品以上官员的妻子，五品以上官员的妾，死去丈夫后不得改嫁。

八月初六，高祖诏令对死刑案件，应三次上奏朝廷后才能执行。

十月初十，高祖巡幸长春宫。

十一月初三，从长春宫归。

开皇十七年(597)二月初六，太平公史万岁攻破并平定西宁羌。

十三日，高祖巡幸仁寿宫。

二十三日，上柱国王世积打败并平定桂州贼寇李光仕。

二十五日，河南王杨昭纳妃，高祖大宴并按等级赏赐群臣。

三月初九，高祖下诏令百官严肃法纪。

十四日，高祖亲自讯视囚犯罪行记录。

十六日，上柱国、彭国公刘昶因罪被杀。

二十三日，高祖派遣治书侍御史柳..、皇甫诞巡视黄河南北。

四月初二，颁布新的历法。

初六，高祖下诏令对申明公李穆、郧襄公韦孝宽等十七位王、公的后代中还未被录用的，一律量才委官。

五月，高祖在玉女泉大宴百官，并按官级赏赐。

二十三日，蜀王杨秀来朝。

高丽派遣使者上贡土产。

二十八日，任命左卫将军独孤罗云为凉州总管。

闰五月初四，群鹿进入殿门，在侍卫府驯养它们。

七月初三，桂州人李代贤谋反。

高祖派遣右武侯大将军虞庆则平定了他们。

十三日，上柱国、并州总管秦王杨俊因罪免官，仅以王位回到王府。

二十四日，突厥派遣使者来朝上贡土产。

八月二十三日，荆州总管、上庸郡公韦世康去世。

九月十一日，高祖从仁寿宫还。

十七日，高祖对侍臣说：“礼节主要在于表示恭敬，都应当尽心。

对五谷不比对花草，贵在虔诚。

宗庙设置礼乐，本来是用作敬神的，在斋祭之日，触景生情。

在此之时，怎么可以是假心假意！在路上奏乐，在礼节上不妥当。

群公卿士，应当知道这些道理。”十月初四，高祖给骠骑将军、车骑将军府颁发铜兽符。

初五，道王杨静去世。

二十七日，高祖下诏令享庙日不务乐曲，宫殿不设乐器。

二十八日，京城大肆搜缴乐器。

十一月十四日，突厥派遣使者来朝。

十二月初十，上柱国、右武侯大将军、鲁国公虞庆则因罪被杀。

开皇十八年(598)正月二十九日，高祖下诏说：“吴、越之人，继承祖上的陋习，所在之处，私造大船，于是相互聚集，导致侵害。

江南各州中，民间有三丈以上的船只，全部收为官有。”二月初三，高祖巡幸仁寿宫。

初四，任命汉王杨谅为行军元帅，率水陆三十万大军讨伐高丽国。

三月初四，任命柱国杜彦为朔州总管。

四月初三，任命蒋州刺史郭衍为洪州总管。

五月辛亥日，高祖下令将畜养猫鬼、蛊毒、厌魅、野道的人家，发配边远之地。

六月二十七日，高祖下令罢免高丽王高元的官爵。

七月初三，高祖下令因黄河南面八州水灾，免除赋税和徭役。

初七，下令京官五品以上，外官总管、刺史，以志远行美、为人清廉且有治理能力二点举荐人才。

九月二十一日，汉王杨谅所率的军队因流行疾疫而归，死者占十分之八九。

二十二日，高祖下令查出居住旅馆没有官家凭证的，连刺史、县令都要坐罪。

二十四日，高祖从仁寿宫回来。

十一月初七，高祖亲自讯视囚犯记录。

十六日，高祖在南郊祭祀。

十二月初四，上柱国、夏州总管、任城郡公王景因罪被杀。

这月，高祖从京城到仁寿宫，设置十二所行宫。

开皇十九年(599)正月初七，大赦天下囚犯。

十二日，在武德殿博射，高祖设宴款待百官。

二月初四，晋王杨广来朝。

初六，任命并州总管长史宇文弼为朔州总管。

十九日，高祖巡幸仁寿宫。

四月初二，突厥利可汁归附。

达头可汗侵犯边塞，高祖派遣行军总管史万岁打败了他。

六月初三，高祖任命豫章王杨日柬为内史令。

八月初十，上柱国、尚书左仆射、齐国公高赹因罪被罢免官职。

十八日，上柱国、皖城郡公张威去世。

二十一日，上柱国、城阳郡公李彻去世。

九月初三，任命太常卿牛弘为吏部尚书。

十月初二，任命突厥利可汗为启人可汗，在其部落修筑大利城。

初八，任命朔州总管宇文弼为代州总管。

十二月初一，突厥都蓝可汗被部下所杀。

初四，有星落于渤海。

开皇二十年(600)正月初一，高祖居仁寿宫。

突厥、高丽、契丹都派遣使者上贡土产。

初三，任命代州总管宇文弼为吴州总管。

二月初十，任命上柱国崔弘度为原州总管。

十八日，没有乌云，而出现雷声。

三月初二，熙州人李英林谋反，高祖派遣行军总管张衡平息了他。

四月初四，突厥进犯边塞，高祖任命晋王杨广为行军元帅，打败了他。

十七日，天空有声如泻水，从南到北响起。

六月初十，秦王杨俊去世。

八月，出现老人星。

九月二十一日，高祖从仁寿宫还。

二十七日，吴州总管杨异去世。

十月初三，白天出现太白星。

初九，皇太子杨勇及诸子一起被废为庶民。

杀柱国、太平县公史万岁。

十三日，杀左卫大将军、五原郡公元..。

十一月初三，地震，京城大风雪。

高祖立晋王杨广为皇太子。

十二月初三，下令东宫官属不得对皇太子称臣。

二十六日，下诏严禁毁坏或偷盗佛、天尊、岳镇、海渎等神像，对沙门毁坏佛像，道士毁坏天尊像的，罪加一等。

高祖仁寿元年(601)正月初一，大赦天下囚犯，改元。

任命尚书右仆射杨素为尚书左仆射，纳言苏威为尚书右仆射。

十三日，迁河南王杨昭为晋王。

突厥侵犯恒安，高祖派遣柱国韩洪攻打他们，官军失败。

任命晋王杨昭为内史令。

十七日，高祖下诏对今后阵亡的将士，修坟造墓。

二月初一，出现日蚀。

二十七日，高祖任命上柱国独孤楷为原州总管。

三月初九，高祖任命豫章王杨日柬为扬州总管。

四月，高祖任命淅州刺史苏孝慈为洪州总管。

五月初七，突厥九万男女来投降。

初十，雨暴雷急，大风拔起树木，宜君湫水移到始平。

六月初一，洪州总管苏孝慈去世。

初三，高祖派遣十六位使臣巡视民风。

十三日，高祖下诏精减学校。

于是国子学只留学生七十人，太学、四门及州县的学校一起废除。

这天，给各州颁发舍利。

七月十七日，改国子监为太学。

九月初三，任命柱国杜彦为云州总管。

十一月初九，高祖在南郊祭祀。

十二日，任命资州刺史卫玄为遂州总管。

仁寿二年(602)二月初三，高祖任命邢州刺史侯莫陈繦为桂州总管，宗正杨祀为荆州总管。

三月二十一日，高祖巡幸仁寿宫。

二十四日，任命齐州刺史张乔为潭州总管。

四月初三，岐、雍二州地震。

七月初十，高祖下令京官及地方官各推荐自己所知道的贤才。

十二日，任命原州总管独孤楷为益州总管。

八月二十四日，独孤皇后去世。

九月十一日，高祖从仁寿宫还。

十七日，黄河南北各州发大水，高祖派遣工部尚书杨达赈灾。

二十一日，上柱国、襄州总管、金水郡公周摇去世。

陇西地震。

十月初八，赦免益州管内臣民死罪。

初九，任命工部尚书杨达为纳言。

闰十月初十，高祖下令尚书左仆射杨素与众儒生修正阴阳律历错误。

十五日，高祖下诏令杨素、苏威、牛弘、薛道衡、许善心、虞世基、王劭等一起修订五礼。

二十八日，在太陵安葬独孤皇后。

十二月二十日，上柱国、益州总管蜀王杨秀被废为庶民。

交州人李佛子举兵反叛，高祖派遣行军总管刘方平定了他。

仁寿三年(603)二月初七，原州总管、比阳县公庞晃去世。

十六日，高祖任命大将军、蔡阳郡公姚辩为左武侯大将军。

五月初二，高祖下诏说：“生我养我的父母，德比天高，欲报春晖，无法企及。

每每想到这些，甚是悲哀。

六月十三是朕的生日，应令海内为朕父母武元皇帝、元明皇后断屠。”六月二十四日，高祖下诏谈论为父母守丧在礼节上不应有差别。

七月二十七日，高祖下诏在一月之内，各地不限多少地向朝廷举荐人才。

八月初三，上柱国、检校幽州总管落丛郡公燕荣因罪被杀。

九月二十三日，设置常平官。

二十五日，任命营州总管韦冲为民部尚书。

十二月初六，黄河之南各州水灾，高祖派遣纳言杨达赈灾。

仁寿四年(604)正月十九日，大赦天下囚犯。

二十七日，高祖巡幸仁寿宫。

二十八日，高祖下诏令赏罚支度使，将大小事情，一起交给皇太子。

四月乙卯日，高祖身体不适。

六月初六，大赦天下囚犯。

有星出现在月中，数日才隐退。

在雁门发现长人。

七月初一，太阳色青无光，八天才恢复正常。

初五，高祖任命太将军段文振为云州总管。

初十，高祖因病重，躺在仁寿宫，与文武百官诀别，并握手叹息。

十三日，高祖在大宝殿逝世，享年六十四岁。

高祖在遗诏中回顾了他一生的经历，叙说了废杨勇、杨秀为庶民的原由，并盛赞杨广，嘱咐他克勤克俭，灵活掌握法度，不辜负重任。

二十一日发丧。

河间四株杨柳无故叶落，不久又花叶复生。

八月初二，高祖的灵柩从仁寿宫运到朝堂。

十二日，将灵柩停放在大兴前殿。

十月十六日，将高祖安葬在太陵，与独孤皇后同坟而异穴。

高祖性情严肃认真，有威容，外表质朴木讷而心地聪明敏捷，有很大的谋略。

即位之初，民心不向，众子幼弱，朝内有六王谋反，朝外有三方之乱。

且掌握精兵、盘据重镇的都是北周的旧臣。

高祖推心置腹，使他们各展效用。

不过一月，平定三方之乱。

不到十年，统一四海。

同时，高祖又减轻赋税，放宽刑罚，对内修明法度，对外安抚四夷。

每日早朝，日西还不觉得疲倦。

起居和服用玩物，一定保持节俭，令行禁止，上下同一。

开皇、仁寿年间，男人不穿花绫罗绮，也没有金玉作为装饰，常穿粗麻大布，装带也不过用铜铁骨角罢了。

高祖吝惜财物，但对于赏赐有功之臣，却从不吝啬。

乘车外出，路逢上表之人，高祖就令停车亲自询问。

有时暗中派遣官员了解各地风俗，对于官吏的政绩，民间的疾苦，无不留意。

曾遇上关中饥荒，高祖派近臣考察百姓饮食，听说他们吃豆末和糠时，竟在群臣面前流泪，深深自责，因为这事高祖整整一个月没有用酒肉。

等到东拜泰山，关中百姓到洛阳就食的，沿路不绝。

高祖下令，不得威逼驱赶百姓，让他们夹杂在侍卫之间。

碰上扶老携幼的，高祖就引马让开，对扶携老幼表示勉励。

到艰险之处，发现挑担的，就令左右侍从帮助。

对阵亡将士的家属，一定进行优抚，并多次派使者到烈士家中慰问。

高祖自强不息，孜孜不倦，以至人口兴旺，国家殷富。

虽未达到盛世的程度，但也足以可以称得上近世的贤君。

但高祖天性好猜忌，平素不爱好读书，又喜欢打小算盘，不识大体，所以忠义之臣没有能够竭忠尽义的。

那草创之初的元勋及有功的众将，要么被杀身灭族，要么因罪被免职，要么被迫隐退，很少有幸存的。

高祖又不喜爱诗书，废除了学校，只听从妇人之言，废免众子。

高祖到晚年，执法更酷，而且喜怒无常，杀戮过当。

高祖曾令侍从护送西域来朝上贡的使者出玉门关，侍从所到之处，有时接受地方长官赠送的鹦鹉、鸄皮、马鞭之类的礼物，高祖听说后也大怒。

又到武库去看，发现官署里杂草丛生，荒废不堪，于是将武库令和那些接受赠物的人，推出开远门外，亲自看见他们被处死，死者有几十人。

又常常暗派人去贿赂令史和府史，对接受贿赂的，一定处死，没有从宽处理的。

论者因此而轻视他。

史臣说：高祖是真命天子，龙颜堂堂，早年深深地隐藏自己，因而知道他的就少。

当初以皇后之父的高贵身份，受命辅助幼主，许多好的治国之策都不被当时之人接受，因此北周的旧臣都心怀愤惋。

不久，王谦仗恃三蜀的地势公开反叛，但坚持不到一个月；尉迟迥又率领原来齐国的兵士谋反，但只一战就平定了他们，这实在不仅仅是人的谋略，而是另有老天的帮助。

高祖又乘着机运，引周静帝退位，于是建立隋朝。

当时天下分割，荆州、扬州未统一。

高祖废寝忘食，日理万机，图谋天下统一之策。

等到楼船南渡，金陵失去天险，陈朝便灭亡了；当铁骑向北，单于便俯首称臣。

《职方》和《禹贡》上所描绘的地盘，一起成为隋的疆土。

这些，即使是晋武帝平定吴地、会稽，汉宣帝推亡固存的奇功大业，也是无法相提并论的。

高祖广施仁政，大讲礼仪，至使天下太平，人民和睦。

在这时，高祖亲自节俭，公平赋敛和徭役，使仓库充实，法律推行，使君子和小人都安居乐业，强不欺弱，众不欺少，人丁兴旺，物产丰富，朝庭和百姓都欢喜。

二十年间，天下太平而无战事。

考察前代帝王，高祖可算盛烈之君，但高祖一向不问学问，又天性爱猜忌，使臣子难尽其才，又缺乏宽广仁厚的气度，办事刻薄，到了晚年，愈演愈烈。

高祖又信奉迷信，不明大理，分封诸子，使他们权力很大，可与京师相比，与皇帝差不多，致使臣子无所适从。

高祖又听从皇后之言，被奸臣迷惑，溺爱杨广而废除长子，以致皇位错传。

高祖不念父子之情，引起儿子们之间的矛盾，使他们兄弟之间互相残杀，如同握住斧头砍自己的枝丫。

其结果是高祖坟土未干，子孙便同室操戈，国家刚刚开始兴旺，就被别人夺走，可惜呀！考察隋朝衰亡的起源，从高祖就开始了，到炀帝时就完了，它由来已久，不是一朝一夕能够形成的。

如果他们早早地重视这一点，就不会出现这种不幸的结局了。

上一篇：帝纪·卷一

下一篇：帝纪·卷三

全   文：隋书

