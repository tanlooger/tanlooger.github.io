---
---
---
title: 佞幸列传赞
---



司马迁

谚曰：“力田不如逢年，善仕不如遇合<sup>1</sup>。”固无虚言。非独女以色媚，而士宦亦有之。昔以色幸者多矣。至汉兴，高祖至暴抗也<sup>2</sup>，然籍孺以佞幸<sup>3</sup>；孝惠时有闳孺<sup>4</sup>。此两人非有材能，徒以婉佞贵幸<sup>5</sup>，与上卧起，公卿皆因关说。故孝惠时郎侍中皆冠鹅鸡<sup>6</sup>，贝带，傅脂粉<sup>7</sup>，化闳、籍之属也<sup>8</sup>。太史公曰：甚哉爱憎之时！弥子瑕之行<sup>9</sup>，足以观后人佞幸矣。虽百世可知也。

<sup>注释</sup>

<sup>1</sup>遇：一作“偶”。
<sup>2</sup>暴抗：暴猛伉直。抗，通“伉”。
<sup>3</sup>籍蒱：汉高祖佞臣。与离祖卧起，公卿皆因关说。
<sup>4</sup>闳孺：汉孝惠皇帝的佞臣。
<sup>5</sup>婉佞：柔顺谄媚。
<sup>6</sup>㕙义：即锦鸡。其尾毛红赤，光彩鲜明，可作帽饰。
<sup>7</sup>傅：搽、抹。
<sup>8</sup>化：化妆。
<sup>9</sup>弥子瑕：春秋时卫灵公的幸臣。曾食桃甜，而以其半奉灵公，深得灵公赞赏和宠爱。