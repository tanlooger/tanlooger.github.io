---
---
---
title: 三代世表
---



司马迁

五帝、三代之记，尚矣¹。自殷以前诸侯不可得而谱²，周以来乃颇可著。孔子因史文次《春秋》，纪元年，正时日月，盖其详哉。至于序《尚书》则略，无年月；或颇有，然多阙³，不可录。故疑则传疑，盖其慎也。

余读谍记⁴，黄帝以来皆有年数。稽其历谱谍终始五德之传⁵，古文咸不同⁶，乖异。夫子之弗论次其年月，岂虚哉！于是以《五帝系谍》、《尚书》集世纪黄帝以来讫共和为《世表》⁷。

【注释】

¹尚矣：久远了。
²谱：编排记录。
³阙：缺。
⁴谍：谱谍。
⁵稽：考核、考察。历；指年代。终始五德：秦汉时方士以金、木、水、火、土五行相生相克的道理来附会王朝的命运，称“五德”。并认为“五德”终而复始，依次相承，这就叫终始五德。
⁶咸：皆、都。
⁷《五帝系谍》：司马贞《史记索隐》按：《大戴礼》有《五帝德》及《帝系》篇，盖太史公取此二篇之谍及《尚书》，集而纪黄帝以来为系衰也。