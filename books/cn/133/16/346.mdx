---
---
---
title: 三代世表
---



司马迁

五帝、三代之记，尚矣<sup>1】。自殷以前诸侯不可得而谱<sup>2】，周以来乃颇可著。孔子因史文次《春秋》，纪元年，正时日月，盖其详哉。至于序《尚书》则略，无年月；或颇有，然多阙<sup>3】，不可录。故疑则传疑，盖其慎也。

余读谍记<sup>4】，黄帝以来皆有年数。稽其历谱谍终始五德之传<sup>5】，古文咸不同<sup>6】，乖异。夫子之弗论次其年月，岂虚哉！于是以《五帝系谍》、《尚书》集世纪黄帝以来讫共和为《世表》<sup>7】。

<sup>注释】

<sup>1】尚矣：久远了。
<sup>2】谱：编排记录。
<sup>3】阙：缺。
<sup>4】谍：谱谍。
<sup>5】稽：考核、考察。历；指年代。终始五德：秦汉时方士以金、木、水、火、土五行相生相克的道理来附会王朝的命运，称“五德”。并认为“五德”终而复始，依次相承，这就叫终始五德。
<sup>6】咸：皆、都。
<sup>7】《五帝系谍》：司马贞《史记索隐》按：《大戴礼》有《五帝德》及《帝系》篇，盖太史公取此二篇之谍及《尚书》，集而纪黄帝以来为系衰也。