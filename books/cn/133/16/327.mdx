---
---
---
title: 邾文公知命
---



文公十三年

*看其动笔，如快刀切物相似。*

邾文公卜迁于绎<sup>1</sup>。史曰：“利于民而不利于君。”邾子曰：“苟利于民，孤之利也。（至理至首，又极犀快。一段只此八字，二句已毕，下乃自解也。）天生民面树之君<sup>2</sup>，以利之也。（自解“荀利于民”句。）民既利矣，孤必与焉。”（自解“孤之利也”旬，看他笔笔犀快。）左右曰：“命可长也，君胡弗为？”邾子曰：“命在养民<sup>3</sup>。（看他应声将“命”字，疾接在“养民”字，成句，其意已毕。下特笔势犀快，不觉写尽耳。）死之短长，时也。民苟利矣，迁也，吉莫如之！”（笔笔犀快。“苟利于民”，“民既利矣”，“民苟利矣”，一口只咬定“利民”二字，接连作几跨跳。）遂迁于绎。
五月，邾文公卒。君子曰：“知命。”

<sup>注释</sup>

<sup>1</sup>邾文公：名蘧藤，曹姓，邾国的国君。绎：邾邑，在今山东邹县东南，峄山之阳和郭山之北的夹谷地带。
<sup>2</sup>树：置立。
<sup>3</sup>命：命分。