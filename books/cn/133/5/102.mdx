---
---
---
title: 乐毅报燕王书
---



燕策二

*善读此文者，必能知其为诸葛《出师》之蓝本也。其起首、结尾，比《出师》更自胜无数倍。*

昌国君乐毅为燕昭王合五国之兵而攻齐¹，下七十余城，尽郡县之以属燕。（叙事次第。）三城未下²，而燕昭王死。（叙事次第。）惠王即位³，用齐人反间，疑乐毅，而使骑劫代之将⁴。（叙事次第。）乐毅奔赵，赵封以为望诸君⁵。（叙事次第。）齐田单诈骑劫⁶，卒败燕军，复收七十余城以复齐。燕王悔，（叙事次第。）惧赵用乐毅承燕之敝以伐燕⁷。

燕王乃使人让乐毅，且谢之，（叙事次第。）曰：“先王举国而委将军，将军为燕破齐，报先王之仇，天下莫不振动，寡人岂敢一日而忘将军之功哉！（辞令好。）会先王弃群臣，寡人新即位，左右误寡人。（辞令好。）寡人之使骑劫代将军者，为将军久暴露于外⁸，故召将军且休计事。（辞令好。）将军过听⁹，以与寡人有隙¹⁰，遂捐燕而归赵。（辞令好。）将军自为计则可矣，而亦何以报先王之所以遇将军之意乎？”（只此一段，辞令先自妙绝！）

望诸君乃使人献书报燕王曰：“臣不佞，不能奉承先王之教，以顺左右之心，恐抵斧质之罪¹¹，以伤先王之明，而又害于足下之义，故遁逃奔赵。（叙得甚婉、甚峭、甚详、甚省。）自负以不肖之罪，故不敢为辞说。今王使使者数之罪¹²，臣恐侍御者之不察先王之所以畜幸臣之理¹³，而又不白于臣之所以事先王之心，故敢以书对。（叙得甚婉、甚峭、甚详、甚省。）

“臣闻圣贤之君，不以禄私其亲，功多者授之；不以官随其爱，能当之者处之¹⁴。故察能而授官者，成功之君也；论行而结交者¹⁵立名之士也¹⁶。（成功立名，通篇注意。）臣以所学者观之，先王之举错¹⁷，有高世之心¹⁸，（遥识先王。一。以下，一路看他陈叙。）故假节于魏王¹⁹，而以身得察于燕²⁰。（自魏来燕。二。）先王过举²¹，擢之乎宾客之中²²，而立之乎群臣之上，不谋于父兄，而使臣为亚卿²³。（特蒙超擢。三。）臣自以为奉令承教，可以幸无罪矣，故受命而不辞。（量力受命。四。）

“先王命之曰：“我有积怨深怒于齐，不量轻弱²⁴，而欲以齐为事²⁵。（深谈肝鬲。五。）臣对曰：＇夫齐霸国之余教也，而骤胜之遗事也，闲于兵甲²⁶，习于战攻。王若欲攻之，则必举天下而图之。举天下而图之，莫径于结赵矣。且又淮北、宋地²⁷，楚、魏之所同愿也。赵若许，约楚、魏，宋尽力²⁸，四国攻之，齐可大破也。＇（定谋结赵。大。）先王曰：善。（言听计从。七。）臣乃口受令，具符节，南使臣于赵。顾反命²⁹，起兵随而攻齐。（受命使赵。八。）以天之道，先王之灵，河北之地³⁰，随先王举而有之于济上³¹，济上之军，奉令击齐，大胜之。轻卒锐兵³²，长驱至国。齐王逃遁走莒，仅以身免。（大破齐国。九。）珠玉财宝，车甲珍器，尽收人燕。大吕陈于元英³³，故鼎反于历室³⁴，斋器设于宁台³⁵。蓟丘之植³⁶，植于汶篁³⁷。（尽有齐宝。十。）自五伯以来，功未有及先王者也。（结归大功。十一。）先王以为惬其志³⁸，以臣为不顿命³⁹，故裂地而封之，使之得比乎小国诸侯。（受封昌国。十二。）臣不佞，自以为奉令承教，可以幸无罪矣，故受命而弗辞。（量功受命。十三。有意无意，如应非应，妙！以上，一路陈叙，感慨淋漓。）

“臣闻贤明之君，功立而不废，故著于春秋；蚤知之士⁴⁰，名成而不毁，故称于后世。（又提功立名成。）若先王之报怨雪耻，夷万乘之强国⁴¹，收入百岁之蓄积⁴²，（先王功立。）及至弃群臣之日，余令诏后嗣之遗义⁴³，执政任事之臣，所以能循法令，顺庶孽者⁴⁴，施及萌隶⁴⁵，皆可以教于后世。（先王名成。以上，自述已与先王功立名成。）

“臣闻善作者，不必善成；善始者，不必善终。（谓是调笑可，谓是恸哭可，谓是愤辞可，谓是至理可。妙妙，妙妙！）昔者伍子胥说听乎阖闾⁴⁶，故吴王远迹至于郢⁴⁷。（善作善始。）夫差弗是也，赐之鸱夷而浮之江⁴⁸。（不必善成善终。）故吴王夫差不悟先论之可以立功⁴⁹，故沉子胥而不悔。（燕王有之也。）子胥不蚤见主之不同量⁵⁰，故人江而不改。

（自言几不免也。）夫免身全功，以明先王之迹者，臣之上计也。（功。）离毁辱之非⁵¹，堕先王之名者⁵²，臣之所大恐也。（名。）临不测之罪，以幸为利者⁵³，义之所不敢出也。（反明之。以上，自述所以奔赵。）

“臣闻古之君子，交绝不出恶声；忠臣之去也，不洁其名⁵⁴。臣虽不佞，数奉教于君子矣。恐侍御者之亲左右之说，而不察疏远之行也。故敢以书报，唯君之留意焉。”（收得甚婉、甚峭、甚详、甚省。）

【注释】

¹五国之兵：即赵、楚、韩、魏、燕五国之兵。
²三城：指聊城、苜城和即墨城。当时未攻下的实为莒和即墨二城。因聊城为燕将所守。
³惠王：指燕惠王，燕昭王之子。
⁴骑劫：燕将。将（jiàng降）：带领。
⁵望诸君：赵封乐毅于观津，号望诸君。
⁶田单：战国时齐将。用反同计，使燕撒换乐毅，并用火牛突阵，大破燕军，收复七十余城，功封安平君。
⁷敝：衰败。
⁸暴露：日晒雨淋。暴：同“曝”。
⁹过：错。
¹⁰隙：裂缝，不合。
¹¹斧质：古代刑具，把人放在砧板上用斧砍。质：通“锧”，砧板。
¹²数（shǔ暑）：列举过锴。
¹³侍御者：侍奉国君的人。这里实指燕惠王。察：明白。畜：养。幸：宠爱。”
¹⁴能当之者处之：才能足以担当官职的就安排什么官职。
¹⁵论行而结交者：考量别人行为才跟他建立友谊的人。
¹⁶立名：树立名节。
¹⁷错：通“措”。
¹⁸高世之心：超出世上一般人的用心。
¹⁹假节：借用符节。符节是古代使者出使的凭证。乐教原在魏国做官，魏王派他出使燕国，故云假节于魏王。
²⁰得察：得到赏识。
²¹过举：破格举用。
²²擢（zhuó浊）：提拔。
²³亚卿：次于正卿的官。
²⁴轻弱：微弱。
²⁵以齐为事：把向齐国报仇作为任务。
²⁶闲：通“娴”，熟习。
²⁷淮北：指淮河以北地区，楚国想得。宋地：宋国之地，辖今河南省东部及山东、江苏、安徽三省之间地区，魏国想得。故下文云楚、魏之所同愿也。
²⁸宋尽力：意为宋国遗民对齐灭宋怨之，故能尽力伐齐。一说：“宋”为衍文。
²⁹顾反命：回来报告。
³⁰河北之地：指黄河以北的齐国土地。
³¹举：全部。之于济上：直到济水旁边。
³²轻卒：轻装的士兵。锐兵：锋利的兵器。
³³大吕：齐国钟名。元英：燕国官殿名。
³⁴故鼎：指燕王哙时被齐国掠去的燕鼎。历室：燕国官殿名。
³⁵斋器：祭器。宁台：台名，在今河北蓟县西四里。
³⁶蓟丘：燕都。在今北京城的西南角。植：指所种植的树。
³⁷植于汶簋：种植在齐国汶上的竹田里。汶：汶水。篁：竹田。
³⁸惬（qiè怯）：快意、满足。
³⁹顿命：败坏使命。顿：坏、败。
⁴⁰蛋知：先见。蚤：通“早”。
⁴¹夷：平定。
⁴²八百岁之蓄积：指自周武王始封姜尚（公元前1065年）于齐以来，至乐毅破齐（公元前284年），共七百八十一年的齐国的积聚财宝。八百是约数。
⁴³遗义：指燕昭王的遗训。此句意为乐毅是燕昭王托孤之臣。
⁴⁴顺庶孽：使庶子顺服。因新君即位皆息庶孽争位之乱。
⁴⁵施（yì易）及萌隶：延续到老百姓。意即使老百姓中也无庶孽之争。
⁴⁶伍子胥：即伍员。阖间：吴王，夫差之父。
⁴⁷郢：楚都，在今湖北省江陵西北。此句是指公元前505年吴国攻破楚都的事。
⁴⁸鸸夷：皮袋。
⁴⁹先论：预见。
⁵⁰不同量：不同才量。
⁵¹离：通“罹”，遭受。
⁵²堕：通“隳”，毁坏。
⁵³以幸为利者：意即把侥幸免罪作为有利的事。
⁵⁴不洁其名：不肯自己来洗刷自己的名声。意即不愿表白自己无罪。