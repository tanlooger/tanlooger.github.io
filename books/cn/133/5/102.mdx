---
---
---
title: 乐毅报燕王书
---



燕策二

*善读此文者，必能知其为诸葛《出师》之蓝本也。其起首、结尾，比《出师》更自胜无数倍。*

昌国君乐毅为燕昭王合五国之兵而攻齐<sup>1</sup>，下七十余城，尽郡县之以属燕。（叙事次第。）三城未下<sup>2</sup>，而燕昭王死。（叙事次第。）惠王即位<sup>3</sup>，用齐人反间，疑乐毅，而使骑劫代之将<sup>4</sup>。（叙事次第。）乐毅奔赵，赵封以为望诸君<sup>5</sup>。（叙事次第。）齐田单诈骑劫<sup>6</sup>，卒败燕军，复收七十余城以复齐。燕王悔，（叙事次第。）惧赵用乐毅承燕之敝以伐燕<sup>7</sup>。

燕王乃使人让乐毅，且谢之，（叙事次第。）曰：“先王举国而委将军，将军为燕破齐，报先王之仇，天下莫不振动，寡人岂敢一日而忘将军之功哉！（辞令好。）会先王弃群臣，寡人新即位，左右误寡人。（辞令好。）寡人之使骑劫代将军者，为将军久暴露于外<sup>8</sup>，故召将军且休计事。（辞令好。）将军过听<sup>9</sup>，以与寡人有隙<sup>10</sup>，遂捐燕而归赵。（辞令好。）将军自为计则可矣，而亦何以报先王之所以遇将军之意乎？”（只此一段，辞令先自妙绝！）

望诸君乃使人献书报燕王曰：“臣不佞，不能奉承先王之教，以顺左右之心，恐抵斧质之罪<sup>11</sup>，以伤先王之明，而又害于足下之义，故遁逃奔赵。（叙得甚婉、甚峭、甚详、甚省。）自负以不肖之罪，故不敢为辞说。今王使使者数之罪<sup>17</sup>，臣恐侍御者之不察先王之所以畜幸臣之理<sup>13</sup>，而又不白于臣之所以事先王之心，故敢以书对。（叙得甚婉、甚峭、甚详、甚省。）

“臣闻圣贤之君，不以禄私其亲，功多者授之；不以官随其爱，能当之者处之<sup>18</sup>。故察能而授官者，成功之君也；论行而结交者<sup>15</sup>立名之士也<sup>15</sup>。（成功立名，通篇注意。）臣以所学者观之，先王之举错<sup>17</sup>，有高世之心<sup>18</sup>，（遥识先王。一。以下，一路看他陈叙。）故假节于魏王<sup>19</sup>，而以身得察于燕<sup>20</sup>。（自魏来燕。二。）先王过举<sup>4</sup>，擢之乎宾客之中<sup>2</sup>，而立之乎群臣之上，不谋于父兄，而使臣为亚卿2。（特蒙超擢。三。）臣自以为奉令承教，可以幸无罪矣，故受命而不辞。（量力受命。四。）

“先王命之曰：“我有积怨深怒于齐，不量轻弱<sup>20</sup>，而欲以齐为事<sup>6</sup>。（深谈肝鬲。五。）臣对曰：＇夫齐霸国之余教也，而骤胜之遗事也，闲于兵甲，习于战攻。王若欲攻之，则必举天下而图之。举天下而图之，莫径于结赵矣。且又淮北、宋地<sup>2</sup>，楚、魏之所同愿也。赵若许，约楚、魏，宋尽力<sup>18</sup>，四国攻之，齐可大破也。＇（定谋结赵。大。）先王曰：善。（言听计从。七。）臣乃口受令，具符节，南使臣于赵。顾反命<sup>2</sup>，起兵随而攻齐。（受命使赵。八。）以天之道，先王之灵，河北之地<sup>3</sup>，随先王举而有之于济上3，济上之军，奉令击齐，大胜之。轻卒锐兵<sup>2</sup>，长驱至国。齐王逃遁走莒，仅以身免。（大破齐国。九。）珠玉财宝，车甲珍器，尽收人燕。大吕陈于元英<sup>3</sup>，故鼎反于历室<sup>3</sup>，斋器设于宁台<sup>3</sup>。蓟丘之植<sup>6</sup>，植于汶篁<sup>3</sup>。（尽有齐宝。十。）自五伯以来，功未有及先王者也。（结归大功。十一。）先王以为惬其志<sup>3</sup>，以臣为不顿命<sup>3</sup>，故裂地而封之，使之得比乎小国诸侯。（受封昌国。十二。）臣不佞，自以为奉令承教，可以幸无罪矣，故受命而弗辞。（量功受命。十三。有意无意，如应非应，妙！以上，一路陈叙，感慨淋漓。）

“臣闻贤明之君，功立而不废，故著于春秋；蚤知之士<sup>8</sup>，名成而不毁，故称于后世。（又提功立名成。）若先王之报怨雪耻，夷万乘之强国<sup>11</sup>，收入百岁之蓄积，（先王功立。）及至弃群臣之日，余令诏后嗣之遗义<sup>3</sup>，执政任事之臣，所以能循法令，顺庶孽者<sup>4</sup>，施及萌隶<sup>15</sup>，皆可以教于后世。（先王名成。以上，自述已与先王功立名成。）

“臣闻善作者，不必善成；善始者，不必善终。（谓是调笑可，谓是恸哭可，谓是愤辞可，谓是至理可。妙妙，妙妙！）昔者伍子胥说听乎阖闾<sup>16</sup>，故吴王远迹至于郢<sup>17</sup>。（善作善始。）夫差弗是也，赐之鸱夷而浮之江<sup>18</sup>。（不必善成善终。）故吴王夫差不悟先论之可以立功<sup>4</sup>，故沉子胥而不悔。（燕王有之也。）子胥不蚤见主之不同量＠，故人江而不改。

（自言几不免也。）夫免身全功，以明先王之迹者，臣之上计也。（功。）离毁辱之非<sup>20</sup>，堕先王之名者<sup>2</sup>，臣之所大恐也。（名。）临不测之罪，以幸为利者<sup>3</sup>，义之所不敢出也。（反明之。以上，自述所以奔赵。）

“臣闻古之君子，交绝不出恶声；忠臣之去也，不洁其名。臣虽不佞，数奉教于君子矣。恐侍御者之亲左右之说，而不察疏远之行也。故敢以书报，唯君之留意焉。”（收得甚婉、甚峭、甚详、甚省。）

<sup>注释</sup>

<sup>1</sup>五国之兵：即赵、楚、韩、魏、燕五国之兵。
<sup>2</sup>三城：指聊城、苜城和即墨城。当时未攻下的实为莒和即墨二城。因聊城为燕将所守。
<sup>3</sup>惠王：指燕惠王，燕昭王之子。
<sup>4</sup>骑劫：燕将。将（jiàng降）：带领。
<sup>5</sup>望诸君：赵封乐毅于观津，号望诸君。
<sup>6</sup>田单：战国时齐将。用反同计，使燕撒换乐毅，并用火牛突阵，大破燕军，收复七十余城，功封安平君。
<sup>7</sup>敝：衰败。
<sup>8</sup>暴露：日晒雨淋。暴：同“曝”。
<sup>9</sup>过：错。
<sup>10</sup>隙：裂缝，不合。
<sup>11</sup>斧质：古代刑具，把人放在砧板上用斧砍。质：通“锧”，砧板。
<sup>12</sup>数（shǔ暑）：列举过锴。
<sup>13</sup>侍御者：侍奉国君的人。这里实指燕惠王。察：明白。畜：养。幸：宠爱。”
<sup>14</sup>能当之者处之：才能足以担当官职的就安排什么官职。
<sup>15</sup>论行而结交者：考量别人行为才跟他建立友谊的人。
<sup>16</sup>立名：树立名节。
<sup>17</sup>错：通“措”。
<sup>18</sup>高世之心：超出世上一般人的用心。
<sup>19</sup>假节：借用符节。符节是古代使者出使的凭证。乐教原在魏国做官，魏王派他出使燕国，故云假节于魏王。
<sup>20</sup>得察：得到赏识。
<sup>21</sup>过举：破格举用。
<sup>22</sup>擢（zhuó浊）：提拔。
<sup>23</sup>亚卿：次于正卿的官。
<sup>24</sup>轻弱：微弱。
<sup>25</sup>以齐为事：把向齐国报仇作为任务。
<sup>26</sup>闲：通“娴”，熟习。
<sup>27</sup>淮北：指淮河以北地区，楚国想得。宋地：宋国之地，辖今河南省东部及山东、江苏、安徽三省之间地区，魏国想得。故下文云楚、魏之所同愿也。
<sup>28</sup>宋尽力：意为宋国遗民对齐灭宋怨之，故能尽力伐齐。一说：“宋”为衍文。
<sup>29</sup>顾反命：回来报告。
<sup>30</sup>河北之地：指黄河以北的齐国土地。
<sup>31</sup>举：全部。之于济上：直到济水旁边。
<sup>32</sup>轻卒：轻装的士兵。锐兵：锋利的兵器。
<sup>33</sup>大吕：齐国钟名。元英：燕国官殿名。
<sup>34</sup>故鼎：指燕王哙时被齐国掠去的燕鼎。历室：燕国官殿名。
<sup>35</sup>斋器：祭器。宁台：台名，在今河北蓟县西四里。
<sup>36</sup>蓟丘：燕都。在今北京城的西南角。植：指所种植的树。
<sup>37</sup>植于汶簋：种植在齐国汶上的竹田里。汶：汶水。篁：竹田。
<sup>38</sup>惬（qiè怯）：快意、满足。
<sup>39</sup>顿命：败坏使命。顿：坏、败。
<sup>40蛋知：先见。蚤：通“早”。
<sup>41</sup>夷：平定。
<sup>42</sup>八百岁之蓄积：指自周武王始封姜尚（公元前1065年）于齐以来，至乐毅破齐（公元前284年），共七百八十一年的齐国的积聚财宝。八百是约数。
<sup>43</sup>遗义：指燕昭王的遗训。此句意为乐毅是燕昭王托孤之臣。
<sup>44</sup>顺庶孽：使庶子顺服。因新君即位皆息庶孽争位之乱。
<sup>45</sup>施（yì易）及萌隶：延续到老百姓。意即使老百姓中也无庶孽之争。
<sup>46</sup>伍子胥：即伍员。阖间：吴王，夫差之父。
<sup>47</sup>郢：楚都，在今湖北省江陵西北。此句是指公元前505年吴国攻破楚都的事。
<sup>48</sup>鸸夷：皮袋。
<sup>49</sup>先论：预见。
<sup>50</sup>不同量：不同才量。
<sup>51</sup>离：通“罹”，遭受。
<sup>52</sup>堕：通“隳”，毁坏。
<sup>53</sup>以幸为利者：意即把侥幸免罪作为有利的事。
<sup>54</sup>不洁其名：不肯自己来洗刷自己的名声。意即不愿表白自己无罪。