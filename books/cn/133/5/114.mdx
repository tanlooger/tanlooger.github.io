---
---
---
title: 驺忌鼓琴
---



*文亦有一弹再鼓之态。*

驺忌子以鼓琴见威王<sup>1</sup>，威王说而舍之右室<sup>2</sup>。须臾，王鼓琴，驺忌子推户人曰：“善哉鼓琴！”王勃然不说，去琴按剑曰：“夫子见容未察<sup>3</sup>，何以知其善也？”驺忌子曰：“夫大弦浊以春温者<sup>4</sup>，君也；（妙！一样句法。）小弦廉折以清者，相也；（妙！又一样句法。）攫之深<sup>5</sup>，醳之愉者<sup>6</sup>，政令也；（妙！又一样句法。醳，音释。愉，音舒。）钧谐以鸣<sup>7</sup>，大小相益，回邪而不相害者<sup>8</sup>，四时也；（妙！又一样句法。）吾是以知其善也。”王曰：“善语音。”（文已毕。不谓下又生。）驺忌子曰：“何独语音，夫治国家而弭人民皆在其中<sup>9</sup>。”王又勃然不说曰：“若夫语五音之纪<sup>10</sup>，信未有如夫子者也。若夫治国家而弭人民，又何为乎丝桐之间<sup>11</sup>？”（佳句。）驺忌子曰：“夫大弦浊以春温者，君也；小弦廉折以清者，相也；攫之深而醳之愉者，政令也；钧谐以鸣，大小相益，回邪而不相害者，四时也。（重理前文，不省一字。妙，妙！）夫复而不乱者<sup>12</sup>，所以治昌也；连而径者，所以存亡也；（此二句，不知是前文所留，不知是后文所补，妙！）故曰琴音调而天下治。夫治国家而弭人民者，无若乎五音者。”（妙文，妙旨。）王曰：“善。”

<sup>注释</sup>

<sup>1</sup>驺忌子：即驺忌。驺，一作“邹”。战国时齐人，善鼓琴，曾为齐威王的相，封成侯。威王：指齐威王。
<sup>2</sup>说：同“悦”。舍：止息。
<sup>3</sup>容：法度。
<sup>4</sup>“大弦浊”和“小弦廉折”两句：据蔡邕《琴操》：“大弦者，君也，宽和而温。小弦者，臣也，清廉而不乱。”又曰：“凡弦以缓急为清浊。琴，紧其弦则清，缦（慢）其弦则浊。”由此可知，注：指琴弦宽缓。
清：指琴弦紧急。春温：春气温和。廉折；指乐音尖锐而急。
<sup>5</sup>攫之：指以手指持弦。深：重。
<sup>6</sup>醳之：手指放松弦。醳（shì试）：通“释”。愉：薄，即轻。一作“舒”。与上句意为以手指按弦的重、轻，以喻玫令。
<sup>7</sup>钧谐：乐调和谐。钧：乐调。
<sup>8</sup>回邪：枉曲。
<sup>9</sup>弭：按抚。
<sup>10</sup>若夫；如这些。五音：官、商、角、微、羽。纪；道。
<sup>11</sup>丝桐：指琴。古代多用桐木制琴，练丝为弦，故称。
<sup>12</sup>复：繁复、反复。