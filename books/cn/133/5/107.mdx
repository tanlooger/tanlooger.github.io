---
---
---
title: 慎子全东地五百里
---



楚策二

*学他复写处，使人不厌重沓。*

楚襄王为太子之时，质于齐。怀王薨<sup>1</sup>，太子辞于齐王而归<sup>2</sup>。齐王隘之<sup>3</sup>：“予我东地五百里<sup>4</sup>，乃归子。子不予我，不得归。”（一“东地五百里”。）太子曰：“臣有傅，请追而问傅<sup>5</sup>。”傅慎子曰<sup>6</sup>：“献之地，所以为身也。爱地不送死父，不义。臣故曰，献之便。”太子人，致命齐王曰：“敬献地五百里。”齐王归楚太子。

太子归，即位为王。齐使车五十乘，来取东地于楚。楚王告慎子曰：“齐使来求东地，为之奈何？”慎子曰：“王明日朝群臣，皆令献其计。”（通篇文字成竹，具在此句中。）

上柱国子良人见<sup>7</sup>。王曰：“寡人之得求反，主坟墓<sup>8</sup>、复群臣<sup>9</sup>、归社稷也<sup>10</sup>，以东地五百里许齐。齐令使来求地，为之奈何？”（一段，详。二“东地五百里”。一“为之奈何”？）子良曰：“王不可不与也。王身出玉声<sup>17</sup>，许强万乘之齐而不与，则不信，后不可以约结诸侯<sup>12</sup>。请与而复攻之。与之信，攻之武。臣故曰与之。”（自是好议论。）

子良出，昭常人见<sup>13</sup>。王曰：“齐使来求东地五百里，为之奈何？”（一段，略。三“东地五百里”。二“为之奈何”？）昭常曰：“不可与也。万乘者，以地大为万乘。今去东地五百里，（四“东地五百里”。）是去战国之半也，有万乘之号而无千乘之用也，不可。臣故曰勿与，常请守之。”（又是好议论。）

昭常出。景鲤入见<sup>13</sup>。（写三“入见”，皆用整整之笔。）王曰：“齐使来求东地五百里，为之奈何？＂（一段，略。五“东地五百里”。三“为之奈何”？）景鲤曰：“不可与也。虽然，楚不能独守。王身出玉声，许万乘之强齐也而不与。（前，“强万乘之齐”。此，“万乘之强齐”，略变。）负不义

于天下。楚亦不能独守，臣请西索救于秦<sup>15</sup>。”（又是好议论。可谓愈出愈奇矣，却不料下文更奇。）

景鲤出，慎子入，王以三大夫计告慎子曰：“子良见寡人曰（一“见寡人曰＂。）：＇不可不与也，与而复攻之。（隐括前长文，成短文。）常见寡人曰<sup>16</sup>：（二“见寡人曰”。）“不可与也，常请守之。（长文成短文。）鲤见寡人曰：（三“见寡人曰”。）“不可与也，虽然楚不能独守也，臣请索救于秦。＇（长文成短文，看他特地重写三段，不肯省。）寡人谁用于三子之计？”慎子对曰：“王皆用之。”（此是皆献其计之初志也。）王怫然作色曰<sup>17</sup>：“何谓也？”（实是奇！）慎子曰：“臣请效其说<sup>18</sup>，而王且见其诚然也。（先顿一笔，好。）王发上柱国子良车五十乘，而北献地五百里于齐。（齐索地，发车五十乘；楚献地，发车亦五十乘，俱是重沓之笔。）发子良之明日，（一“之明日”。）遺昭常为大司马，令往守东地。遣昭常之明日，（二“之明日”。）遺景鲤车五十乘，（又车五十乘。）西索救于秦。”（句。）王曰：“善。”（了“怫然作色”。）乃遣子良北献地于齐。遣子良之明日，（又—“之明日”。）立昭常为大司马，使守东地。又遣景鲤西索救于秦。（看他整然接连写二遍。）

子良至齐，齐使人以甲受东地<sup>19</sup>。昭常应齐使曰：“我典主东地<sup>20</sup>，且与死生。悉五尺至六十<sup>20</sup>，三十余万弊甲钝兵<sup>2</sup>，愿承下尘<sup>2</sup>。”（妙！“悉五尺至六十，三十余万弊甲钝兵”，妙句妙字！）齐王谓子良曰：“大夫来献地，今常守之何如？”子良曰：“臣身受敝邑之王，是常矫也<sup>14</sup>。王攻之。”（妙！）齐王大兴兵，攻东地，伐昭常。未涉疆谷，（三字好。）秦以五十万临齐右壤。曰：“夫隘楚太子弗出，不仁；又欲夺之东地五百里，不义。其缩甲则可<sup>4</sup>，不然，则愿待战。”（妙！六“东地五百里”。）齐王恐焉。乃请子良南道楚，西使秦，解齐患。（反诸子良，妙，妙！十三字句。）士卒不用，东地复全。（凡有十三“东地”字。）

<sup>注释</sup>

<sup>1</sup>薨（hōng轰）：诸侯死叫薨。
<sup>2</sup>齐王：指齐潜王。
<sup>3</sup>隘（è厄）：通“阨”，阻止。
<sup>4</sup>东地：楚国东邑，近齐之地.亦叫下东国。
<sup>5</sup>追：犹召。
<sup>6</sup>慎子：即慎到，战国赵人。齐宣王和齐湣王时为齐国稷下学士。
<sup>7</sup>上柱国：战国时楚国官名，建有复军杀将战功的，官为上柱国。
<sup>8</sup>主坟墓：指主持楚怀王的丧葬。
<sup>9</sup>复：犹安。
<sup>10</sup>归社稷：返回国家。
<sup>11</sup>玉声：即玉音，指帝王说的话。
<sup>12</sup>约结：盟约。
<sup>13</sup>昭常：战国时楚国大司马。
<sup>14</sup>景鲤：楚臣，尝为楚国使者。
<sup>15</sup>索：求。1常：指昭常。
<sup>17</sup>怫然作色：因发怒而脸上变色。怫（bó脖）：通“勃”。
<sup>18</sup>效：呈献。
<sup>19</sup>甲：甲士，泛指兵士。
<sup>20</sup>典主：职守。
<sup>21</sup>悉：全部。五尺：指五尺童子。六十：指六十岁的男子。
<sup>22</sup>弊甲钝兵：指装备很差的兵士。弊甲：破铠甲。钝兵：钝兵器。
<sup>23</sup>承：蒙受。下尘：据鲍彪注：“凡人相趋则有尘，战亦有尘。不敢与齐抗，故言下。”故下尘，犹“下风”的意思。
<sup>24</sup>矫：诈称。
<sup>25</sup>涉疆：指到楚境。
<sup>26</sup>缩甲：捆束铠甲，意指自动退兵。