---
---
---
title: 中射士论伪药
---



楚策四

*此即东方先生一生蓝本也。因悟后人奇笔，定是前人先有；且前人所先有，定又高于后之所有。即如此中射士主句前，必先作一宾，此固东方之所不复到也。*

有献不死之药于荆王者<sup>1</sup>，谒者操以人<sup>2</sup>。中射之士问曰<sup>3</sup>：“可食乎？”曰：“可。”因夺而食之。王怒，使人杀中射之士。（无中生有，幻此奇文。）中射之士使人说王曰：“臣问谒者，谒者曰可食，臣故食之。是臣无罪，而罪在谒者也。（先作一宾，妙！）且客献不死之药，臣食之而王杀臣，是死药也。王杀无罪之臣，而明人之欺王。”（此段方是主句，妙，妙！看他作不了语。）王乃不杀。

<sup>注释</sup>

<sup>1</sup>荆王：即楚王，指楚顷襄王。
<sup>2</sup>谒者：通接宾客的近侍。
<sup>3</sup>中射之士：帝王的侍御近臣。