---
---
---
title: 燕王谢乐毅书
---



燕策三

*层层折折，反反复复，只是一意说上说下，更不别换意。后贤千遍读之，能长异样姿态。*

寡人不佞，不能奉顺君意，故君捐国而去<sup>1</sup>，（叙往事。）则寡人之不肖明矣。（妙，妙！今人不肯写，亦写不出。）敢端其愿<sup>2</sup>，而君不肯听，（叙今事。）故使使者陈愚意，君试论之。（妙，妙！今人不肯写，亦写不出。只此二语，今人便写不出。）语曰：“仁不轻绝，智不轻怨。”君之于先王也，世之所明知也。（牵先王，妙，妙！）寡人望有非则君掩盖之，（妙！）不虞君之明罪之也<sup>4</sup>；（妙！）望有过则君教诲之，（妙！）不虞君之明弃之也；（妙，妙！以上一层。）且寡人之罪，国人莫不知，天下莫不闻，（妙！）君微出明怨，以弃寡人，寡人必有罪矣。（妙！）虽然，恐君之未尽厚也<sup>5</sup>。（妙！妙！以上又一层。）谚曰：“厚者不毁人以自益也<sup>6</sup>，仁者不危人以要名<sup>7</sup>。”故掩人之邪者<sup>8</sup>，厚人之行也；救人之过者，仁者之道也。世有掩寡人之邪，救寡人之过，非君心所望之？（妙！）今君厚受位于先王以成尊<sup>9</sup>，（妙！又牵先王。）轻弃寡人以快心，（妙！）则掩邪救过，难得于君矣。（妙，妙！以上又一层。）且世有薄而故厚施<sup>10</sup>，行有失而故惠用<sup>11</sup>。今使寡人任不肖之罪<sup>12</sup>，（妙！）而君有失厚之累<sup>13</sup>，（妙！）于为君择之也，无所取之。（妙，妙！以上又一层。）国之有封疆，犹家之有坦墙，所以合好掩恶也。（妙！）室不能相和，出语邻家，未为通计也<sup>14</sup>。（妙！）怨恶未见而明弃之，未为尽厚也。（妙，妙！以上又一层。）寡人虽不肖乎，未如殷纣之乱也；（妙！）君虽不得意乎，未如商容、箕子之累也<sup>15</sup>。（妙！）然则不内盖寡人，而明怨于外，恐其适足以伤于高而薄于行也<sup>16</sup>，（妙，妙！以上又一层。）非然也。苟可以明君之义，成君之高，虽任恶名，不难受也。（妙！）本欲以为明寡人之薄，（妙！）而君不得

厚：（妙！）扬寡人之辱，（妙！）而君不得荣，（妙！）此一举而两失也。（妙，妙！以上又一层。）义者不亏人以自益<sup>17</sup>，（妙！）况伤人以自损乎！（妙！）愿君无以寡人不肖，（妙！）累往事之美。（妙，妙！以上又一层。）昔者，柳下惠吏于鲁<sup>18</sup>，三黜而不去<sup>19</sup>。或谓之曰：“可以去。”柳下惠曰：“苟与人之异，恶往而不黜乎？犹且黜乎，宁于故国尔<sup>20</sup>。＂柳下惠不以三黜自累，故前业不忘；不以去为心，故远近无议。（妙，妙！以上又一层。）今寡人之罪，国人未知，而议寡人者遍天下。（上日“国人莫不知”，“天下莫不闻”，此又曰“国人未知”。）语曰：“论不修心<sup>21</sup>，议不累物，仁不轻绝，智不简功<sup>22</sup>。”弃大功者，辍也<sup>23</sup>；轻绝厚利者，怨也。辍而弃之，怨而累之，宜在远者<sup>24</sup>，（妙！）不望之乎君也。（妙，妙！以上又一层。）今以寡人无罪，君岂怨之乎？愿君捐怨，追惟先王<sup>25</sup>，复从教寡人！（又牵先王，妙，妙！以上又一层。）意君曰<sup>26</sup>，（妙！）余且慝心以成而过<sup>27</sup>，（妙！）不顾先王以明而恶，（妙！又牵先王。）使寡人进不得修功（妙！）退不得改过，（妙！）君之所揣也<sup>28</sup>，唯君图之！（妙，妙！以上又译懇。如此无数层，却只是一意。）此寡人之愚意也。敬以书谒之。

<sup>注释</sup>

<sup>1</sup>捐：弃。
<sup>2</sup>端：犹专。
<sup>3</sup>非：过错。
<sup>4</sup>虞：料想。明罪：公开谴貴。
<sup>5</sup>尽厚：竭尽宽厚。
<sup>6</sup>毁：诽谤。
<sup>7</sup>要：通“徽”，求取。
<sup>8</sup>邪：不正当。这里指过失。
<sup>9</sup>成尊：变成尊贵。
<sup>10</sup>薄而故厚施：意即人虽薄待我，我反而因此厚施恩惠。
<sup>11</sup>行有失而故惠用：行为有过失，反而因此惠爱任用之。
<sup>12</sup>任：担负。
<sup>13</sup>失厚之累：不宽厚的过失。累：牵连、过失。
<sup>14</sup>4通计：适用于一般情况的谋虑。
<sup>15</sup>商容：殷纣时大夫，因直谏纣王被贬。箕子：纣王的叔父，封于箕，故叫箕子。因纣王暴虐，箕子进谏不听，便披发佯狂为奴，纣王把他拘囚起来。周武王灭纣后，才被释。
<sup>16</sup>高：高尚。薄于行：使品行轻薄。
<sup>17</sup>亏：损。
<sup>18</sup>柳下惠：即展获，字禽，又字季。因食邑柳下，谥惠，故称柳下惠，是春秋时鲁国大夫。当他任士师时，曾三次被黜。
<sup>19</sup>黜：贬斥、废免。
<sup>20</sup>“荀与人之异”四句：意为只要同别人个性不合，到哪里去怎么会不受贬斥呢？尚且要遭受贬斥，宁愿留在本国了。这四句与《论语·微子》篇所载：“直道而事人，焉往而不三黜？枉道而事人，何必去父母之邦？”略有出入。
<sup>21</sup>团修：黄丕烈《战国策札记》认为“修”或“循”字之讹。
<sup>22</sup>简：犹弃。
<sup>23</sup>辍（chuò绰）：中止。
<sup>24</sup>远者：指疏远之臣。
<sup>25</sup>惟：恩。
<sup>26</sup>意君曰：猜想您会说。
<sup>27</sup>恶（tè忒）心：不善之心。此句意为我将待以不善之心来造成你的过失。
<sup>28</sup>揣：忖度。