---
---
---
title: 燕王谢乐毅书
---



燕策三

*层层折折，反反复复，只是一意说上说下，更不别换意。后贤千遍读之，能长异样姿态。*

寡人不佞，不能奉顺君意，故君捐国而去¹，（叙往事。）则寡人之不肖明矣。（妙，妙！今人不肯写，亦写不出。）敢端其愿²，而君不肯听，（叙今事。）故使使者陈愚意，君试论之。（妙，妙！今人不肯写，亦写不出。只此二语，今人便写不出。）语曰：“仁不轻绝，智不轻怨。”君之于先王也，世之所明知也。（牵先王，妙，妙！）寡人望有非则君掩盖之，（妙！）不虞君之明罪之也⁴；（妙！）望有过则君教诲之，（妙！）不虞君之明弃之也；（妙，妙！以上一层。）且寡人之罪，国人莫不知，天下莫不闻，（妙！）君微出明怨，以弃寡人，寡人必有罪矣。（妙！）虽然，恐君之未尽厚也⁵。（妙！妙！以上又一层。）谚曰：“厚者不毁人以自益也⁶，仁者不危人以要名⁷。”故掩人之邪者⁸，厚人之行也；救人之过者，仁者之道也。世有掩寡人之邪，救寡人之过，非君心所望之？（妙！）今君厚受位于先王以成尊⁹，（妙！又牵先王。）轻弃寡人以快心，（妙！）则掩邪救过，难得于君矣。（妙，妙！以上又一层。）且世有薄而故厚施¹⁰，行有失而故惠用¹¹。今使寡人任不肖之罪¹²，（妙！）而君有失厚之累¹³，（妙！）于为君择之也，无所取之。（妙，妙！以上又一层。）国之有封疆，犹家之有坦墙，所以合好掩恶也。（妙！）室不能相和，出语邻家，未为通计也¹⁴。（妙！）怨恶未见而明弃之，未为尽厚也。（妙，妙！以上又一层。）寡人虽不肖乎，未如殷纣之乱也；（妙！）君虽不得意乎，未如商容、箕子之累也¹⁵。（妙！）然则不内盖寡人，而明怨于外，恐其适足以伤于高而薄于行也¹⁶，（妙，妙！以上又一层。）非然也。苟可以明君之义，成君之高，虽任恶名，不难受也。（妙！）本欲以为明寡人之薄，（妙！）而君不得

厚：（妙！）扬寡人之辱，（妙！）而君不得荣，（妙！）此一举而两失也。（妙，妙！以上又一层。）义者不亏人以自益¹⁷，（妙！）况伤人以自损乎！（妙！）愿君无以寡人不肖，（妙！）累往事之美。（妙，妙！以上又一层。）昔者，柳下惠吏于鲁¹⁸，三黜而不去¹⁹。或谓之曰：“可以去。”柳下惠曰：“苟与人之异，恶往而不黜乎？犹且黜乎，宁于故国尔²⁰。＂柳下惠不以三黜自累，故前业不忘；不以去为心，故远近无议。（妙，妙！以上又一层。）今寡人之罪，国人未知，而议寡人者遍天下。（上日“国人莫不知”，“天下莫不闻”，此又曰“国人未知”。）语曰：“论不修心²¹，议不累物，仁不轻绝，智不简功²²。”弃大功者，辍也²³；轻绝厚利者，怨也。辍而弃之，怨而累之，宜在远者²⁴，（妙！）不望之乎君也。（妙，妙！以上又一层。）今以寡人无罪，君岂怨之乎？愿君捐怨，追惟先王²⁵，复从教寡人！（又牵先王，妙，妙！以上又一层。）意君曰²⁶，（妙！）余且慝心以成而过²⁷，（妙！）不顾先王以明而恶，（妙！又牵先王。）使寡人进不得修功（妙！）退不得改过，（妙！）君之所揣也²⁸，唯君图之！（妙，妙！以上又译懇。如此无数层，却只是一意。）此寡人之愚意也。敬以书谒之。

【注释】

¹捐：弃。
²端：犹专。
³非：过错。
⁴虞：料想。明罪：公开谴貴。
⁵尽厚：竭尽宽厚。
⁶毁：诽谤。
⁷要：通“徽”，求取。
⁸邪：不正当。这里指过失。
⁹成尊：变成尊贵。
¹⁰薄而故厚施：意即人虽薄待我，我反而因此厚施恩惠。
¹¹行有失而故惠用：行为有过失，反而因此惠爱任用之。
¹²任：担负。
¹³失厚之累：不宽厚的过失。累：牵连、过失。
¹⁴4通计：适用于一般情况的谋虑。
¹⁵商容：殷纣时大夫，因直谏纣王被贬。箕子：纣王的叔父，封于箕，故叫箕子。因纣王暴虐，箕子进谏不听，便披发佯狂为奴，纣王把他拘囚起来。周武王灭纣后，才被释。
¹⁶高：高尚。薄于行：使品行轻薄。
¹⁷亏：损。
¹⁸柳下惠：即展获，字禽，又字季。因食邑柳下，谥惠，故称柳下惠，是春秋时鲁国大夫。当他任士师时，曾三次被黜。
¹⁹黜：贬斥、废免。
²⁰“荀与人之异”四句：意为只要同别人个性不合，到哪里去怎么会不受贬斥呢？尚且要遭受贬斥，宁愿留在本国了。这四句与《论语·微子》篇所载：“直道而事人，焉往而不三黜？枉道而事人，何必去父母之邦？”略有出入。
²¹团修：黄丕烈《战国策札记》认为“修”或“循”字之讹。
²²简：犹弃。
²³辍（chuò绰）：中止。
²⁴远者：指疏远之臣。
²⁵惟：恩。
²⁶意君曰：猜想您会说。
²⁷恶（tè忒）心：不善之心。此句意为我将待以不善之心来造成你的过失。
²⁸揣：忖度。