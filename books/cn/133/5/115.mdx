---
---
---
title: 威王臣宝
---



*更不剪截，信笔所书，自成奇绝！*

威王与魏王会田于郊¹。魏王问曰：“王亦有宝乎？”威王曰：“无有。”（只二字，便不凡。）梁王曰：“若寡人国小也，尚有径寸之珠照车前后各十二乘者（句。）十枚²，奈何以万乘之国而无宝乎？”威王曰：“寡人之所以为宝与王异。（一句，头。）吾臣有檀子者³，（整齐。）使守南城，则楚人不敢为寇东取，泗上十二诸侯皆来朝⁴。（错落。）吾臣有朌子者⁵，（整齐。）使守高唐⁶，则赵人不敢东渔于河。（错落。）吾臣有黔夫者⁷，（整齐。）使守徐州，则燕人祭北门⁸，赵人祭西门，徙而从者七千余家。（错落。）吾臣有种首者，（整齐。）使备盗贼，则道不拾遗。（错落。）此四臣者，将以照千里，岂特十二乘哉！”（一句，结。写威王通体不凡。）梁惠王惭，不怿而去⁹。

【注释】

¹威王：指齐威王。魏王：指魏惠王，也即下文的梁王、梁惠王。
²径寸之珠：直径一寸的大珠。
³楦子：齐威王臣。植，姓。子，美称。
⁴泗上：泗水之滨。十二诸侯；指邾、莒、宋、鲁等国诸侯。
⁵朌子：即田盼，齐威王臣。
⁶高唐：齐邑，在今山东省禹诚县西南。
⁷黔夫：齐威王臣。
⁸祭北门：与下文祭西门，是指祭祀齐国的北门和西门。因燕、赵之人怕齐国侵伐，故祭祀以求福。
⁹怿：喜。