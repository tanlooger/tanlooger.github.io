---
---
---
title: 威王臣宝
---



*更不剪截，信笔所书，自成奇绝！*

威王与魏王会田于郊<sup>1】。魏王问曰：“王亦有宝乎？”威王曰：“无有。”（只二字，便不凡。）梁王曰：“若寡人国小也，尚有径寸之珠照车前后各十二乘者（句。）十枚<sup>2】，奈何以万乘之国而无宝乎？”威王曰：“寡人之所以为宝与王异。（一句，头。）吾臣有檀子者<sup>3】，（整齐。）使守南城，则楚人不敢为寇东取，泗上十二诸侯皆来朝<sup>4】。（错落。）吾臣有朌子者<sup>5】，（整齐。）使守高唐<sup>6】，则赵人不敢东渔于河。（错落。）吾臣有黔夫者<sup>7】，（整齐。）使守徐州，则燕人祭北门<sup>8】，赵人祭西门，徙而从者七千余家。（错落。）吾臣有种首者，（整齐。）使备盗贼，则道不拾遗。（错落。）此四臣者，将以照千里，岂特十二乘哉！”（一句，结。写威王通体不凡。）梁惠王惭，不怿而去<sup>9】。

<sup>注释】

<sup>1】威王：指齐威王。魏王：指魏惠王，也即下文的梁王、梁惠王。
<sup>2】径寸之珠：直径一寸的大珠。
<sup>3】楦子：齐威王臣。植，姓。子，美称。
<sup>4】泗上：泗水之滨。十二诸侯；指邾、莒、宋、鲁等国诸侯。
<sup>5】朌子：即田盼，齐威王臣。
<sup>6】高唐：齐邑，在今山东省禹诚县西南。
<sup>7】黔夫：齐威王臣。
<sup>8】祭北门：与下文祭西门，是指祭祀齐国的北门和西门。因燕、赵之人怕齐国侵伐，故祭祀以求福。
<sup>9】怿：喜。