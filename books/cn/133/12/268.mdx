---
---
---
title: 谤誉
---



柳宗元

*不过只是“乡人之善者好之＂二句意，看他无端变出如许层折，如许转接，如许幽秀历落。*

凡人之获谤誉于人者，亦各有道<sup>1</sup>。（虚喝。）君子在下位则多谤<sup>2</sup>，在上位则多誉；（君子谤誉。）小人在下位则多誉，在上位则多谤。（小人谤誉。）何也？君子宜于上不宜于下，（君子。）小人宜于下不宜于上，（小人。）得其宜则誉至<sup>3</sup>，不得其宜则谤亦至。此其凡也<sup>4</sup>。（先虚判其大凡必如此。）然而君子遭乱世，不得已而在于上位，则道必咈于君<sup>5</sup>，而利必及于人<sup>6</sup>，由是谤行于上而不及于下，故可杀可辱而人犹誉之。（如许妙论，其妙刻骨。）小人遭乱世而后得居于上位，则道必合于君<sup>7</sup>，而害必及于人，由是誉行于上而不及于下，故可宠可富面人犹谤之。（妙论刻骨。）君子之誉，非所谓誉也，其善显焉尔<sup>8</sup>。（妙论刻骨。）小人之谤，非所谓谤也，其不善彰焉尔<sup>9</sup>。（妙论刻骨。）
然则在下而多谤者，岂尽愚而狡也哉？（此句，凭空大力搏拔。）在上而多誉者，岂尽仁而智也哉？（此句，承上二行搏拔。）其谤且誉者<sup>10</sup>。岂尽明而善褒贬也哉？（再总一句，搏拔。）然而世之人闻而惑<sup>11</sup>，出一庸人之口<sup>12</sup>，则群而邮之<sup>13</sup>，且置于远迩，莫不以为信也。岂惟不能褒贬而已，则又蔽于好恶<sup>14</sup>，夺于利害<sup>15</sup>，吾又何从而得之邪？（转手而下。）孔子曰：“不如乡人之善者好之，其不善者恶之<sup>16</sup>。”（引此为一篇之本。）善人者之难见也<sup>17</sup>，则其谤君子者为不少矣，其谤孔子者亦为不少矣。（慨然。如此转折，特为柳文风味。看他，有意无意，带一孔子。）传之记者，叔孙武叔<sup>18</sup>，时之贵显者也。其不可记者，又不少矣。是以在下而必困也。（记一贵人，不记何限，言之慨然。）及乎遭时得君而处乎人上，功利及于天下，天下之人皆欢而戴之<sup>19</sup>，向之谤之者＠，今从而誉之矣。是以在上而必彰也<sup>4</sup>。（天下皆戴，谤者亦誉，言之慨然。二段，言谤誉只如此。）

或曰：“然则闻谤誉于上者，反而求之，可乎？”曰：“是恶可<sup>2</sup>，无亦征其所自而已矣！（便是乡人善者、不善者二句意，看他写得幽折秀妙。）其所自，善人也，则信之；不善人也，则勿信之矣。苟吾不能分于善不善也，则已耳<sup>20</sup>。（增一句，柳文风味也。）如有谤誉乎人者，吾必征其所自，未敢以其言之多而举且信之也<sup>4</sup>。其有及乎我者<sup>20</sup>，未敢以其言之多而荣且惧也。苟不知我而谓我盗跖<sup>20</sup>，吾又安取惧焉？苟不知我而谓我仲尼<sup>2</sup>，吾又安取荣焉？（“及乎人”、“及乎我”，只是一样两旬。“及乎我”句却又增此四句，柳文风味如此。）知我者之善不善，非果能明之也<sup>3</sup>，要必自善而已矣<sup>11</sup>。＂（何等幽折秀妙，质而论之，却只是“乡人之善者”云云。）

<sup>注释</sup>

<sup>1</sup>获谤誉：受到毁谤、得到赞誉。道：规律。
<sup>2</sup>君子：道德修养高的士大夫。
<sup>3</sup>得其宜：所得官职职位高低适宜。
<sup>4</sup>凡：大凡，大概。
<sup>5</sup>道：处理玫事时所发表的言论。咈（fú扶）：违逆。
<sup>6</sup>及：到达。人：众人，百姓。
<sup>7</sup>合：迎合。
<sup>8</sup>其善：他的美德。星：显示，表现。
<sup>9</sup>彰：显著，这里是表现的意思。
<sup>10</sup>其谤且誉者：那些毁谤或者赞誉别人的人。
<sup>11</sup>世之人：社会上的人。惑：迷惑，不理解。
<sup>12</sup>庸人：指是非不明，未能掌握衰贬的正确标准的人。
<sup>13</sup>3群而邮之：众人辗转相传。邮，传。之，指庸人之言。1蔽于好恶：意为：从个人好恶出发去评论别人，进行褒贬。蔽，蒙蔽。
<sup>15</sup>夺于利客：意为：是褒是贬决定于个人的利害关系。夺，决定取舍。
<sup>16</sup>“孔子曰”二句：语出《论语·子路》。
<sup>17</sup>难见：少见。
<sup>18</sup>传：书传，记载。这里是指《论语》。叔孙武叔：春秋时鲁国大夫，即权孙州仇，谥曰武，所以称他叔孙武叔。《论语·子张》：“权孙武叔语大夫于朝，曰：＂子贡贤于仲尼。“叔孙武叔毁仲尼，子贡曰：“无以为也，仲尼不可毁也。他人之贤者，丘陵也，犹可逾也；仲尼日月也，无得而逾焉。人虽欲自绝，其何伤于日月乎？多见其不知量也。””
<sup>19</sup>戴：拥戴。
<sup>20</sup>向之谤之者：从前毁谤他的人。
<sup>21</sup>彰：名声远扬。
<sup>22</sup>恶（wū鸟）可：怎么可以。
<sup>23</sup>征：询问，考察。所自：所从来。
<sup>24</sup>则巳耳：就算了。
<sup>25</sup>乎：于。
<sup>26</sup>举：全。
<sup>27</sup>及乎我者：涉及到我的。
<sup>28</sup>盗跖：见《送僧浩初序》注10。
<sup>29</sup>仲尼：即孔子。孔子，名丘，字仲尼。
<sup>30</sup>果能：一定能够。
<sup>31</sup>自善：自我完善。指不断提高自己的道德修养水平。