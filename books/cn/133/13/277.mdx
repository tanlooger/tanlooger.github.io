---
---
---
title: 五代史梁太祖本纪论
---



欧阳修

*用笔如侠客飞刀插屏，用力过猛，刀已透屏，其靶犹连动不已。*

呜呼，天下之恶梁久矣<sup>1</sup>！自后唐以来<sup>2</sup>，皆以为伪也。至予论次五代<sup>3</sup>，独不伪梁，（斗奋奇笔。）而议者或讥予大失《春秋》之旨<sup>4</sup>，以谓：“梁负大恶，当加诛绝，而反进之，是奖篡也<sup>5</sup>，非《春秋》之志也<sup>6</sup>。”予应之曰：“是《春秋》之志尔。（斗接奇笔。）鲁桓公弑隐公而自立者<sup>7</sup>，宣公弑子赤而自立者<sup>8</sup>，郑厉公逐世子忽而自立者<sup>9</sup>，卫公孙剽逐其君衎而自立者<sup>10</sup>，圣人于《春秋》皆不绝其为君<sup>11</sup>。此予所以不伪梁者，用《春秋》之法也。”（斗奋、斗接，只谓大奇，及至说来却甚平正，真是史局大手。）“然则《春秋》亦奖篡乎？”曰：“惟不绝四者之为君，于此见《春秋》之意也。（笔笔奇，笔笔确，笔笔斗，笔笔辣。）圣人之于《春秋》，用意深，故能劝戒切；为言信1，然后善恶明。（忽提笔。）夫欲著其罪于后世<sup>13</sup>3，在乎不没其实。（笔硬如铁。）其实尝为君矣，书其为君。其实篡也，书其篡。（笔硬如铁。）各传其实，而使后世信之，则四君之罪，不可得而掩尔。（笔硬如铁。）使为君者不得掩其恶，然后人知恶名不可逃，则为恶者庶乎其息矣<sup>14</sup>。（笔硬如铁。看他硬笔疾斫而入，有何坚韧不断？）是谓用意深而劝戒切，为言信而善恶明也。（忽顿笔。一论巳毕，下为余波也。）桀、纣不待贬其王，而万世所共恶者也。《春秋》于大恶之君不诛绝之者，不害其褒善贬恶之旨也，（辣笔、硬笔后，又作软笔、闲笔，妙极文致。）惟不没其实以著其罪，而信乎后世<sup>15</sup>，与其为君而不掩其恶，以息人之为恶。能知《春秋》之此意，然后知予不伪梁之旨也。”（前奋笔奇，此结笔又奇。奇在其气，不在其字句，细细读之。）

<sup>注释</sup>

<sup>1</sup>恶（wù务）：厌恶、憎恨。梁：指五代后梁。公元907年，朱温废唐哀帝自立，国号梁，年号开平，都汴梁（今河南开封市），史称后梁。梁太祖，即朱温。
<sup>2</sup>后唐：朝代名。五代之一。公元923年四月，李存勖称帝，国号唐，十月灭后梁，定都洛阳，史称后唐。
<sup>3</sup>论次五代：指编写《新五代史》一书。论次，评议编次。
<sup>4</sup>议者：议论此事的人。
<sup>5</sup>奖篡：奖励篡夺帝位的行为。
<sup>6</sup>志：志趣、宗旨。
<sup>7</sup>“鲁桓公”旬：鲁桓公，名允，鲁惠公之子，隐公之弟。鲁桓公弑隐公而自立，事见《左传·隐公十一年》。弑，古代称臣杀君、子杀父为弑。
<sup>8</sup>“宣公”句：宜公，即鲁宣公，名倭，又名接，鲁文公之子。文公去世，襄仲杀死文公长子，而立文公次妃之子倭，是为宣公。事见《左传·文公十八年》。
<sup>9</sup>“郑厉公”句：郑厉公，即公子突，郑庄公之子，太子忽之弟。郑庄公去世，太子忽立，是为昭公。不久，祭仲屈服于宋庄公的压力，改立公子突，是为厉公。厉公执政，太子忽出逃至卫国。事见《左传·桓公十一年》。世子，即太子。
<sup>10</sup>“卫公孙剽”句：《左传·襄公十四年》：“卫人立公孙剽，孙林父、宁殖相之。”《公羊传·襄公二十七年》：“卫宁殖与孙林父逐卫侯而立公孙剿。”
<sup>11</sup>圣人：指孔子。不绝：不否认。
<sup>12</sup>倍：诫、真实。
<sup>13</sup>著：显示、显出。
<sup>14</sup>庶乎：几乎。息：止息。
<sup>15</sup>信乎后世：让后世的人感到真实可信。