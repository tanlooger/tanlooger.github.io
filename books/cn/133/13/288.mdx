---
---
---
title: 《春秋》或问
---



欧阳修

*行笔似最萧散，却是最精细文字，其中有惜墨如金之法。逐段、逐句、遂字细细读，当自得之。《春秋》始终，设果无义，则游、夏二子何至一辞莫赞？其事甚大甚深，且姑存而俟之。*

或问：“《春秋》何为始于隐公而终于获麟<sup>1</sup>？”曰：“吾不知也。”（妙，妙，读书第一高眼，著论第一高手。）问者曰：“此学者之所尽心焉，不知，何也？”曰：“《春秋》之起止<sup>2</sup>，吾所知也。子所问者始终之义，吾不知也，吾无所用心乎此也。（妙，妙，真正第一眼、第一手。）昔者孔子仕于鲁，不用，去之诸侯。又不用，困而归，且老，始著书<sup>3</sup>：得《诗》自《关雎》至于《鲁颂》<sup>4</sup>；得《书》，自《尧典》至于《费誓》<sup>5</sup>；得鲁史记<sup>6</sup>，自隐公至于获麟，遂删修之。（说得雪淡平常，妙绝，妙绝。）其前远矣<sup>7</sup>，圣人著书足以法世而已<sup>8</sup>，不穷远之难明也，故据其所得而修之<sup>9</sup>。（是以始于隐公。说得雪淡平常。）孔子非史官，不尝职乎史<sup>10</sup>，故尽其所得修之而止耳。鲁之《史记》则未尝止也，今左氏经可以见矣<sup>11</sup>。”（是以终于获麟。说得雪淡平常。）曰：“然则“始终＇无义乎？”曰：“义在《春秋》，不在起止。（妙，妙，真正第一眼、第一手。）《春秋》谨<sup>12</sup>，一言而信万世者也<sup>13</sup>。予厌众说之乱《春秋》者也。”（再结二语，意态昂然。）

或问：予于隐摄、盾止之弑，据经而废传<sup>14</sup>。经简矣，待传而详，可废乎？（上文已毕，此又起一问。）曰：“吾岂尽废之乎？夫传之于经勤矣！（最为平心之言。）其述经之事，时有赖其详焉。至其失，传则不胜其戾也<sup>15</sup>。其述经之意，亦时有得焉。及其失也，欲大圣人而反小之<sup>16</sup>，欲尊经而反卑之。（承“传之于经勤矣”。写得又整齐，又参差。）取其详而得者，废其失者，可也。嘉其尊大之心，可也；信其卑小之说，不可也。”（承“吾岂尽废之乎”。写得又整齐，又参差。）问者曰：“传有所废，则经有所不通<sup>17</sup>，奈何？”（此却只是补问。）曰：“经不待传而通者十七八，因传而惑者十五六<sup>18</sup>。（最为平心之言。）日月，万物皆仰，（一色人。）然不为盲者明，（又一色人。）而有物蔽之者，亦不得见也。（又一色人。）圣人之意，皎然乎经<sup>19</sup>，（正如万物皆仰。）惟明者见之，不为他说蔽者见之也。（句上一“惟”字，句下一“也”字，中间双写两“见之”，法极奇。）

<sup>注释</sup>

<sup>1</sup>或问：有人问。何为：为什么。始于隐公而终于获麟：《春秋》纪事编年，起于鲁隐公元年（公元前722年），终于鲁哀公十四年（公元前481年），计二百四十二年。获麟事，发生于鲁哀公十四年。见《春秋·哀公十四年》及《史记·孔子世家》。
<sup>2</sup>起止：指《春秋》记事的起讫年代。
<sup>3</sup>“昔者孔子仕于鲁”七句；孔子五十一岁时（鲁定公九年），鲁定公用他为“中都宰”，不久，升任“大司寇”（掌管刑事），五十六岁时（鲁定公十四年）又升为代理宰相。后齐国使用美人计以腐蚀鲁国执政者季柜子。季桓子因悦齐国送来的美女及其表演的音乐、舞蹈，而“怠于政事＂，孔子劝说无效，愤而辞去代理宰相之职。此后，他带着学生周游卫、陈、宋、郑、蔡、楚等国，但各国诸侯也都未重用他，历十三年，于六十八岁时又返回鲁国。返鲁以后，孔子专门从事教育及编著、整理古代文化典籍等工作。
<sup>4</sup>《诗》：即《诗经》。关雎：《诗经》的首篇篇名。《鲁颂》：《诗经》中的三颂之一，它包括《轲》、《有驳》、《泮水》、《闵官》四篇作品。
<sup>5</sup>《书》：即《尚书》。《尧典》：《尚书》的首篇篇名。《费誓》：《尚书》中的篇名。
<sup>6</sup>鲁史记：鲁国史官所编写的编年体史书，指鲁国的《春秋》。据记载，作为儒家经典著作之一的《春秋》，是孔子依据鲁国史官所编写的《春秋》加以整理、修订而成的。
<sup>7</sup>其前：鲁隐公以前。远：年代久远，事迹渺茫。
<sup>8</sup>圣人：指孔子。法世：为后代人所效法。这里指为后人立身处世树立了政治上的标准。
<sup>9</sup>据其所得：根据自己所能见到的典籍。
<sup>10</sup>职乎史：专门从事史书的编写工作。
<sup>11</sup>左氏经：指《左传》，《左传》为十三经之一。《左传》纪事编年始自鲁隐公元年，与《春秋》同；终于鲁悼公四年（公元前464年），比《春秋》多十七年。
<sup>12</sup>谨：严谨。《史记·孔子世家》：“孔子在位听讼，文辞有可与人共者，弗独有也。至于为《春秋》，笔则笔，削则削，子夏之徒，不能赞一辞。”反映在《春秋》中的这种用语准确，选词严谨，文笔曲折面政治倾向又十分鲜明的写作方法，被后代史家誉为“春秋笔法”。
<sup>13</sup>信：信奉，相信。
<sup>14</sup>“予于隐摄、盾止之弑”二句：欧阳修《春秋论上》：“孔子，圣人也。万世取信，一人而已。若公羊高、榖梁赤、左氏三子者，博学而多闻矣，其传不能无失者也。孔子之于经，三子之于传有所不同，则学者宁舍经而从传，不信孔子面信三子，甚哉其惑也！经于鲁隐公之事，书曰：“公及邾仪父盟于蔑。＇其卒也，书曰：“公薨。＇孔子始终谓之公，三子者曰：“非公也，是摄也。”学者不从孔子谓之公，而从三子谓之援。其于晋灵公之事，孔子书曰：“赵盾弑其君爽皋。＇三子者曰：非赵盾也，是赵穿也。学者不从孔子恄为赵盾而从三子信为赵穿。……其舍经而从传者何哉？经简而直，传新两奇。简直无悦耳之言，而新奇多可喜之论，是以学者乐闻而易惑也。”经，指《春秋》。传，指《左传》、《公羊传》、《榖梁传》。
<sup>15</sup>戾（1利）：违反，谬误。
<sup>16</sup>大、小：均用作动词。
<sup>17</sup>经有所不通：指《春秋》吉简而意深，有不少难于理解的地方。
<sup>18</sup>十七八：十分之七、八。十五六：十分之五、六。
<sup>19</sup>皎然乎经：明明白白地表现在经书之中。