---
---
---
title: 蓝尹亶告子西修德
---



楚语下

*叹是何等沉忧，看他只用二“矣”字解之。曰“无患吴矣”，曰“吴将毙矣”，此是用“矣”字法也。选此文，只为此二“矣”字写得入神。*

子西叹于朝<sup>1</sup>，蓝尹亹曰<sup>2</sup>：“吾闻君子唯独居思念前世之崇替<sup>3</sup>，（长句。）与哀殡丧，（短句。）于是有叹，（有叹。）其余则否。（下四句，即其余则不。先总，下细列耳。）君子临政思义，饮食思礼，同宴思乐，在乐思善，无有叹焉。（无叹。）今吾子临政而叹，何也？”（特致问，非讥也。）子西曰：“阖闾能败吾师<sup>4</sup>。阖闾即世<sup>5</sup>，吾闻其嗣又甚焉<sup>6</sup>。吾是以叹。”（自是应叹事，说来诚闷人。）对曰：“子患政德之不修<sup>7</sup>，无患吴矣。（至言不必又道，看其语态，何飘然以逸也。）夫阖闾（高提阖闾。）口不贪嘉味，耳不乐逸声<sup>8</sup>，目不淫于色，身不怀于安，朝夕勤志<sup>9</sup>，恤民之赢<sup>19</sup>，闻一善若惊，得一士若赏<sup>11</sup>，有过必俊<sup>12</sup>2，有不善必惧，是故得民以济其志<sup>13</sup>。（吉吴前日也如彼。）今吾闻夫差，（顺落夫差。“今吾闻”三字，奚落多少。）好罢民力以成私<sup>14</sup>，好纵过而翳谏<sup>15</sup>，一夕之宿，台榭陂池必成<sup>16</sup>，六畜玩好必从<sup>17</sup>。（言吴今日也如此。）夫差先自败也已，焉能败人。子修德以败吴，（自败、败人、败昊，连用三败字弄姿。）吴将毙矣。”（此“矣”字，与前“无患吴矣”“矣”字，是一口气语，写出不必为意，一片飘然逸态。）

<sup>注释</sup>

<sup>1</sup>子西：即公子申，楚平王之子，楚昭王之庶兄，楚国令尹。
<sup>2</sup>蓝尹亹（wěi伟）：楚国大夫。
<sup>3</sup>崇替；终亡。柒：终。替：废。
<sup>4</sup>闳阊：即吴王。曾在柏举之战中打败楚军。
<sup>5</sup>即世：去世。
<sup>6</sup>其嗣：指阖闾嗣子夫差。
<sup>7</sup>患：忧虑。
<sup>8</sup>逸声：淫逸的音乐。
<sup>9</sup>勤志：犹苦思。
<sup>10</sup>赢（léi雷）：病弱。1若赏：像受到赏赐。
<sup>12</sup>悛（quān圈）：改。
<sup>13</sup>济：成。
<sup>14</sup>罢（pí疲）：疲困。
<sup>15</sup>翳：障蔽。
<sup>16</sup>台榭肢池必成：指夫差住宿一晚，则住地必须把台榭陂池等纵目赏玩的景物修建布置好。
<sup>17</sup>六畜：马、牛、羊、豕、犬、鸡。玩好；指声色犬马、珠宝服饰之属。