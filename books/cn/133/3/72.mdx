---
---
---
title: 申胥谏伐齐
---



吴语

*笔下最曲折，最细琐，而诵之纯是忠烈之气。侃侃一直，如并不用曲折，不用细琐者。*

吴王夫差既许越成，乃大戒师徒<sup>1</sup>，将以伐齐。申胥进谏曰：“昔天以越赐吴，而王不受。（只一句，下更不接，笔态巉岩。）夫天命有反<sup>2</sup>，（又只一句，巉岩甚也。）今越王勾践恐惧而改其谋，舍其愆令<sup>3</sup>，轻其征赋，施民所善，去民所恶，身自约也<sup>4</sup>，裕其众庶<sup>5</sup>，其民殷众<sup>6</sup>，以多甲兵。越之在吴，犹人有腹心之疾也。（譬，句法。）夫越王之不忘败吴，于其心也侙然<sup>7</sup>，服士以伺吾闲<sup>8</sup>。（笔笔巉岩之甚。）今王非越是图，而齐、鲁以为忧。夫齐、鲁譬诸疾，疥癣也<sup>9</sup>，（譬，句法。）岂能涉江、淮而与我争此地哉？将必越实有吴土。（笔笔巉岩之甚。）

“王其盍亦鉴于人<sup>10</sup>，无鉴于水。（一路看他笔态，一味只是巉岩。）昔楚灵王不君<sup>11</sup>，其臣箴谏以不人<sup>12</sup>。（前总。）乃筑台于章华之上<sup>13</sup>，阙为石郭<sup>14</sup>，陂汉<sup>15</sup>，以象帝舜<sup>16</sup>。（一。）罢弊楚国，以闲陈、蔡<sup>11</sup>。（二。）不修方城之内<sup>18</sup>，逾诸夏而图东国<sup>19</sup>，（三。）三岁于沮、汾以服吴、越<sup>20</sup>。（四。）其民不忍饥劳之殃，（后总。）三军叛王于乾溪。王亲独行，屏营仿偟于山林之中<sup>20</sup>，（细写。）三日乃见其涓人畴<sup>2</sup>。（中涓，名畴。）王呼之曰：“余不食三日矣。＇（细写。）畴趋而进，王枕其股以寝于地王寐，畴枕王以墣而去之公。（细写。）王觉而无见也，乃匍匐将人于棘闱2。（细写。）棘闱不纳，乃人于芋尹申亥氏焉<sup>2</sup>。（细写。）王缢，申亥负王以归，而土埋之其室<sup>20</sup>。（细写。）此志也，岂遽忘于诸侯之耳乎<sup>2</sup>？（看他笔态。）

“今王既变鲧、禹之功<sup>20</sup>，而高高下下<sup>2</sup>，以罢民于姑苏<sup>3</sup>。（四字，只是二字，却写尽姑苏之台。）天夺吾食，都鄙荐饥<sup>3</sup>。今王将很天而伐

齐<sup>2</sup>。（“很天”，奇1）夫吴民离矣3，体有所倾30，譬如群兽然，一个负矢<sup>15</sup>，将百群皆奔，王其无方收也<sup>3</sup>。（奇譬，妙譬。）越人必来袭我，王虽悔之，其犹有及乎？”王弗听。

<sup>注释</sup>

<sup>1</sup>大戒师徒：大规模地整备军队。戒：警戒。
<sup>2</sup>反：反覆，指盛者更衰，祸者有福。
<sup>3</sup>舍：废除。愆令：错误的政令。
<sup>4</sup>约：俭。
<sup>5</sup>裕：富。
<sup>6</sup>殷：盛。
<sup>7</sup>侙（chì斥）：原作“戚”，据《考异》卷四改。《飞文》：“侙，愓也。”警惕的意思。
<sup>8</sup>服士；使士卒勤习戎事。服：习。伺：窥伺。闲（jiān间）：同隙。
<sup>9</sup>疥癣：皮肤病。比喻为患轻微。
<sup>10</sup>盍：何不。鉴于人，以别人作镜子，可知成败。以水为镜，只见其形。
<sup>11</sup>不君：不行君道，暴虐不仁。
<sup>12</sup>箴（zhēn贞）：规戒。
<sup>13</sup>章华：地名，在今湖北监利县西北。后以地名为台名。1阙：穿。郭：城。
<sup>15</sup>陂汉：即壅堵汉水使之围绕石郭流。陂：壅塞。
<sup>16</sup>以象帝舜：摹仿虞舜的墓葬。因舜葬九疑，有水环绕。
<sup>17</sup>闲：空隙。此句意为等候陈、蔡两国的间隙，就出兵灭之。
<sup>18</sup>方城：春秋时楚国北面的长城。
<sup>19</sup>诸夏：指陈、蔡等中原国家。东国：指徐夷、吴、越等国。这句是说越过陈、蔡去攻打吴、越。
<sup>20</sup>沮、汾：楚国东境的二水名，即乾溪一带。以服吴、越：指鲁昭公六年，楚令尹子荡帅师伐吴，军队驻扎在乾溪。
<sup>21</sup>屏营：速遽匆忙的样子。仿偟：徘徊。
<sup>22</sup>涓人：犹中涓，官中侍从的近臣。畴：是涓人的名。
<sup>23</sup>墣（pú葡）：土块。
<sup>24</sup>糠闱：楚国棘邑之门。江永《考实》汪远孙《国语发正》俱认为是地名。
<sup>25</sup>芋尹：楚国官名，殴兽之官。申亥：芋尹无字之子，楚国大夫。
<sup>26</sup>室：家里。
<sup>27</sup>遽：骤然。
<sup>28</sup>变鲧、禹之功：意为鲧、禹治水是为了人民，而夫差凿汗池是为了自己，所以变易了鲧、禹之功。
<sup>29</sup>高高下下：指砌台榭，凿汗池。
<sup>30</sup>姑苏：台名，在今江苏吴县西南姑苏山上。
<sup>31</sup>鄙：边邑。荐饥：连年饥荒。荐：重。
<sup>32</sup>很天：违天。很：不听从。
<sup>33</sup>离：叛离。
<sup>34</sup>倾：伤。
<sup>35</sup>负矢：中箭。
<sup>36</sup>方：法。收：收兵而还。