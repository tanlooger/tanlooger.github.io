---
---
---
title: 范文子不欲伐郑
---



晋语六

*侵伐武事，忽然写得郁伊悱恻之甚，古人之多奇如此！*

厉公将伐郑【1】，（郑从楚，故也。）范文子不欲，曰：“若以吾意，（四字，便妙绝！）诸侯皆叛，则晋可为也【2】。（奇语，妙语。）唯有诸侯【3】，故扰扰焉【4】。（奇语，妙语。）凡诸侯，难之本也【5】。得郑忧滋长【6】，焉用郑1”（奇语，妙语。）郤至曰【7】：“然则王者多忧乎？”文子曰：“我王者也乎哉【8】？（劈口直接“王者”，先破此二字。）夫王者成其德【9】，而远人以其方贿归之【10】，故无忧。（庄语王者如彼。）今我（“夫王者＂三字提，“今我”二字提，“故无忧”，“故多忧”，一样三字结。）寡德而求王者之功【17】，故多忧。子见无土而欲富者，乐乎哉？”（奇语，妙语。）

【注释】

【1】厉公：即晋厉公。因郑背晋从楚，故厉公欲攻打郑国。【2】为：治。【3】唯有诸侯：正因为诸侯归附我们。【4】扰扰：乱糟糟的样子。【5】难之本：祸乱的根源。【6】忧滋长：忧患更加增多。【7】郤至：又叫温季子，晋国大夫。【8】我王者也乎哉：我们晋国是一个君王吗？【9】成其德：即盛其德。【10】远人：指远方诸侯。方贿：诸侯辖地的出产品。归之：进贡给有德的君王。1我：指晋国。