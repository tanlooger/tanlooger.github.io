---
---
---
title: 范文子不欲伐郑
---



晋语六

*侵伐武事，忽然写得郁伊悱恻之甚，古人之多奇如此！*

厉公将伐郑<sup>1</sup>，（郑从楚，故也。）范文子不欲，曰：“若以吾意，（四字，便妙绝！）诸侯皆叛，则晋可为也<sup>2</sup>。（奇语，妙语。）唯有诸侯<sup>3</sup>，故扰扰焉<sup>4</sup>。（奇语，妙语。）凡诸侯，难之本也<sup>5</sup>。得郑忧滋长<sup>6</sup>，焉用郑1”（奇语，妙语。）郤至曰<sup>7</sup>：“然则王者多忧乎？”文子曰：“我王者也乎哉<sup>8</sup>？（劈口直接“王者”，先破此二字。）夫王者成其德<sup>9</sup>，而远人以其方贿归之<sup>10</sup>，故无忧。（庄语王者如彼。）今我（“夫王者＂三字提，“今我”二字提，“故无忧”，“故多忧”，一样三字结。）寡德而求王者之功<sup>17</sup>，故多忧。子见无土而欲富者，乐乎哉？”（奇语，妙语。）

<sup>注释</sup>

<sup>1</sup>厉公：即晋厉公。因郑背晋从楚，故厉公欲攻打郑国。
<sup>2</sup>为：治。
<sup>3</sup>唯有诸侯：正因为诸侯归附我们。
<sup>4</sup>扰扰：乱糟糟的样子。
<sup>5</sup>难之本：祸乱的根源。
<sup>6</sup>忧滋长：忧患更加增多。
<sup>7</sup>郤至：又叫温季子，晋国大夫。
<sup>8</sup>我王者也乎哉：我们晋国是一个君王吗？
<sup>9</sup>成其德：即盛其德。
<sup>10</sup>远人：指远方诸侯。方贿：诸侯辖地的出产品。归之：进贡给有德的君王。
<sup>11</sup>我：指晋国。