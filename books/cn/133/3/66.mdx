---
---
---
title: 士茁惧室美
---



晋语九

*看他不用多笔，而写尽骄者，固知善写者皆不用多笔也。*

智襄子为室美【1】，士茁夕焉【2】。（夕，暮见也。）智伯曰：“室美夫！”（一“夫”字，写尽骄奢，用“夫，字法。）对曰：“美则美矣，抑臣亦有惧也【3】。”（只二语，又婉又警，用“则”字法，用“矣”字法，用“抑”字法，用“亦”字法。）智伯曰：“何惧？”（骄奢。）对曰：“臣以秉笔事君【4】。（先陪此一语，自言是书生。）志有之曰：高山峻原【5】，不生草木。松柏之地，其土不肥。（此秉笔人所常诵。）今土木胜【6】，臣惧其不安人也。”（上曰“何惧”，正惧此也。智伯更无语，可知不为意。）室成，三年而智氏亡。

【注释】

【1】智襄子：即荀瑶，亦叫智伯瑶。晋卿智宣子之子。
【2】士茁：荀瑶的家臣。夕：晚上进见。
【3】抑：但。
【4】秉：执。
【5】峻原：硝陆。
【6】胜：盛大。土木胜：吉房室之美。