---
---
---
title: 士茁惧室美
---



晋语九

*看他不用多笔，而写尽骄者，固知善写者皆不用多笔也。*

智襄子为室美<sup>1</sup>，士茁夕焉<sup>2</sup>。（夕，暮见也。）智伯曰：“室美夫！”（一“夫”字，写尽骄奢，用“夫，字法。）对曰：“美则美矣，抑臣亦有惧也<sup>3</sup>。”（只二语，又婉又警，用“则”字法，用“矣”字法，用“抑”字法，用“亦”字法。）智伯曰：“何惧？”（骄奢。）对曰：“臣以秉笔事君<sup>4</sup>。（先陪此一语，自言是书生。）志有之曰：高山峻原<sup>5</sup>，不生草木。松柏之地，其土不肥。（此秉笔人所常诵。）今土木胜<sup>6</sup>，臣惧其不安人也。”（上曰“何惧”，正惧此也。智伯更无语，可知不为意。）室成，三年而智氏亡。

<sup>注释</sup>

<sup>1</sup>智襄子：即荀瑶，亦叫智伯瑶。晋卿智宣子之子。
<sup>2</sup>士茁：荀瑶的家臣。夕：晚上进见。
<sup>3</sup>抑：但。
<sup>4</sup>秉：执。
<sup>5</sup>峻原：硝陆。
<sup>6</sup>胜：盛大。土木胜：吉房室之美。