---
---
---
title: 董叔得系于范
---



晋语九

*“求”字妙，妙；“既”字妙，妙；“矣”字妙，妙；分作两句妙，妙；“欲而得之”妙，妙；“又何请焉”妙，妙！不知文者谓是佳谑，却不知是一片眼泪。读此，忽然又想着虞翻“远求小姓，足使生子”语。*

董叔将娶于范氏【1】，叔向曰：“范氏富，盍已乎【2】！＂（求婚至言，千载敬佩之。）曰：“欲为系援焉【3】。”（千载求婚富室人同心。）他日，董祁诉于范献子曰【4】：“不吾敬也。”（董祁，即董叔所取于范氏之妻，献子之妹也。富女，那可不敬，一笑。）献子执而纺于庭之槐【5】，（妙，妙！）叔向过之，（亦是特地过之。）曰：“子盍为我请乎【6】？”叔向曰：“求系，既系矣；求援，既援矣。欲而得之【7】，又何请焉？”（妙，妙！不是谑，正是痛扎。）

【注释】

【1】董叔：晋国大夫。范氏：即范宜子之女，范献子之妹。【2】盍巳平：何不停止这门婚事呢！已：止。【3】欲为系援：想借婚姻的联系，得到援助。【4】董祁：董叔之妻，姓苑，名祁。【5】纺：悬。庭之槐：院内槐树上。【6】请：求情。【7】欲而得：你所希望的已经取得了。