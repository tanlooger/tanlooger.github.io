---
---
---
title: 敬姜弗应
---



鲁语下

*前添天子及诸侯一段，是笔力大处。中插寝门之内妇人治焉一段，又是笔力大处。后分外朝内朝，特地总一“皆”字，又是笔力大处。若汉以后人，便更写不到。*

公父文伯之母如季氏【1】，康子在其朝，（季氏外朝也。下“从之，及寝门”，则穿过内朝也。）与之言，弗应。从之及寝门，弗应，（句。两“弗应”好，只是弗应也。）而人【2】。（上写两“弗应”，好。次写两“而入”，好。）康子辞于朝而人【3】，（句。）见曰：“肥也不得闻命，无乃罪乎【4】”曰：“子弗闻乎？（四字毅甚。）天子及诸侯合民事于外朝【5】，合神事于内朝【6】；（段，宾。）自卿以下，合官职于外朝，合家事于内朝；（段，主。）寝门之内【7】，妇人治其业焉。（段，别插妇人。）上下同之。（天子、诸侯，自卿以下，同之也。）夫外朝，（句。）子将业君之官职焉；（“子将”字，妙！“焉”字，妙！）内朝，（句。）子将庀季氏之政焉【8】；（“子将”字，妙！“焉”字，妙！）皆非吾所敢言也。”（“皆”字，妙！不惟官职不敢言，虽家政亦不敢官。后世太后临朝，岂知前古先有如此龟鉴。）

【注释】

【1】季氏：指季康子。【2】入：进入季康子家。【3】辞于朝而入：指季康子辞其家臣，入见敬姜。【4】无乃：莫非。【5】合：会商。外朝：相传周制天子和诸侯皆有三朝，即外朝一，内朝二。外朝在皋门之内，库门之外，为议政事之朝。【6】神事：祭祀之事。内朝，在路门（官室最内的正门）内者叫内朝，或诸侯家庙也称内朝。【7】寝门：即路门，内室之n。【8】庀（pǐ痞）：治理。