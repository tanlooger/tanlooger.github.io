---
---
---
title: 叔仲劝襄公如楚
---



鲁语下

*笔笔快耸，节节扶疏。某如得假十年，全力学之，则或亦有其快耸，然终不得其扶疏也。*

襄公如楚<sup>1</sup>，及汉<sup>2</sup>，闻康王卒，欲还。（康王，楚王也。）叔仲昭伯日<sup>3</sup>：“君之来也，非为一人也，（康王）。为其名与其众也。（言其国大，有盟主之名，略地多，兵甲众。说得快耸。）今王死，其名未改，其众未败，何为还？”（快耸。）诸大夫皆欲还。子服惠伯曰<sup>4</sup>：“不知所为<sup>5</sup>，姑从君乎！”（庸人无识，往往作此言。）叔仲曰<sup>6</sup>：“子之来也，非欲安身也，为国家之利也，故不惮勤远而听于楚<sup>7</sup>，非义楚也<sup>8</sup>，畏其名与众也。”（使用上文句法，又增添数句，扶疏之甚，快耸之甚！）夫义人者，固庆其喜而吊其忧<sup>9</sup>，况畏而服焉？（妙，妙！快耸之甚！）闻畏而往，闻丧而还，苟芈姓实嗣<sup>10</sup>，其谁代之任丧<sup>11</sup>？王太子又长矣<sup>12</sup>，执政未改<sup>13</sup>，予为先君来<sup>14</sup>，死而去之其谁曰不如先君<sup>15</sup>？（言畏康王故往，康王死便还，康王岂无后耶？既有厥嗣，便有丧主，彼年已长，执政又仍旧，然则我之来而忽去，岂以嗣君不肖，不复如先君可畏耶？妙，妙！快耸之甚也！）将为丧举<sup>16</sup>，闻丧而还，其谁曰非侮也<sup>17</sup>？（言今日在本国，闻其丧尚须来，岂有到彼国反去耶？妙，妙！快耸之甚也！）事其君而任其政<sup>18</sup>，其谁由己贰<sup>19</sup>？（此段承执政未改句，言畏先王，不畏嗣君，便是贰之。我今实执楚政，岂可容人如此，快耸之甚也！）求说其侮<sup>20</sup>，而亟于前之人<sup>21</sup>，其仇不滋大乎<sup>22</sup>？说侮不懦<sup>23</sup>，执政不贰<sup>24</sup>，帅大仇以惮小国<sup>25</sup>，其谁云待之<sup>26</sup>？（说，脱也。彼执政誓欲自解其受侮，而求儿及先王，则必与我为大仇也。）若从君而走患<sup>27</sup>，则不如违君以避难。（又拗一笔，扶疏之甚！快耸之甚！）且夫君子计成而后行，二三子计乎？有御楚之术而有守国备，则可也。《又拗一笔，扶疏之甚！快耸之甚！）若未有，不如往也。”（扶疏快耸绝也！）乃遂行。

<sup>注释</sup>

<sup>1</sup>襄公：指鲁襄公。
<sup>2</sup>汉：汉水。
<sup>3</sup>叔仲昭伯：即叔仲带，鲁国大夫。
<sup>4</sup>子服惠伯：即子服椒，仲孙它之子，鲁国大夫。
<sup>5</sup>不知所为：不知道怎样做才好。
<sup>6</sup>杈仲：即叔仲昭伯。
<sup>7</sup>勤：劳苦。
<sup>8</sup>非义楚：不认为楚国有义而佩服它。
<sup>9</sup>固：本来。
<sup>10</sup>芈姓实嗣：意为楚康王既死必有嗣君。芈姓：即楚王姓。
<sup>11</sup>其谁代之任丧：谁会替代他当丧为主呢？意即一定是鲁襄公自己承当起来。
<sup>12</sup>王太子：指楚康王的太子。长：长成。
<sup>13</sup>执政未改：指楚康王时执掌楚国政权的令尹，司马等人，没有更换。1先君：指楚康王。
<sup>15</sup>其谁曰不如先君：指后嗣臣子谁肯自已承认其德不如先君呢？
<sup>16</sup>将为丧举：意即鲁裹公如果在国内听说楚国有丧，亦该为之举丧而前往。
<sup>17</sup>侮：轻侮、欺负。
<sup>18</sup>事其君而任其政：指楚臣事奉其君而当其政。
<sup>19</sup>其谁由己贰：有谁肯在自己当政时而使诸侯有二心？
<sup>20</sup>说：脱、解除。
<sup>21</sup>亟：忽。
<sup>22</sup>滋大：日益增大。
<sup>23</sup>懦：软弱。
<sup>24</sup>执政不贰：指楚执政之臣无二心。
<sup>25</sup>惮：难、威胁。
<sup>26</sup>特：对付、抵御。
<sup>27</sup>走患：走向祸患。