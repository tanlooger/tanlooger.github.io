---
---
---
title: 叔向贺贫
---



晋语八

*读柳子厚贺失火，不如先读此。看他写栾家三世，有许多转折；写郤家，却又是一直，极尽人事天道。*

叔向见韩宜子<sup>1</sup>，宜子忧贫，叔向贺之（奇文。）宣子曰：“吾有卿之名，而无其实<sup>2</sup>，无以从二三子，吾是以忧，子贺我何故？”（好。）对曰：“昔栾武子（更不说是甚道理，竟直举一家。）无一卒之田<sup>3</sup>，其宫不备其宗器<sup>4</sup>，（贫。）宣其德行，顺其宪则<sup>5</sup>，使越于诸侯<sup>6</sup>。（德。）诸侯亲之，戎、狄怀之<sup>7</sup>，以正晋国，行刑不疚<sup>8</sup>，以免于难<sup>9</sup>。（岂非可贺，举验贫之宜贺已毕。下，又曲折详写其子孙，妙，妙！）及桓子骄泰奢侈<sup>10</sup>，贪欲无艺<sup>11</sup>，略则行志<sup>12</sup>，假贷居贿<sup>13</sup>，（不贫，又无德。）宜及于难，而赖武之德，以没其身<sup>13</sup>。（编写其事之反。）及怀子改桓之行<sup>15</sup>，而修武之德，（“改桓”，是贫；“修武”，是德。）可以免于难，而离桓之罪<sup>16</sup>，以亡于楚<sup>17</sup>。（“桓”之免难，是贫之可贺，乃又及其子孙；“怀”之离罪，是不贫之可吊，若不于其身，又必于其子孙也。以上，举一家以验贫之宜贺。）夫郤昭子<sup>18</sup>，（又直举一家。）其富半公室<sup>19</sup>，其家半三军＠，（富。）恃其富宠，以泰于国<sup>20</sup>，（无德。）其身尸于朝<sup>2</sup>，其宗灭于绛<sup>13</sup>。（岂非可吊，举验富之宜吊已毕。下，亦作曲折。）不然，夫八郤，五大夫三卿<sup>20</sup>，（五大夫，三卿，为八也。）其宠大矣，一朝而灭，莫之哀也，唯无德也。（以上，再举一家，以验富之宜吊。）今吾子（入正文。）有栾武子之贫，吾以为能其德矣，是以贺。若不忧德之不建，而患货之不足，将吊不暇，何贺之有？”（反，又奇文。）

<sup>注释</sup>

<sup>1</sup>叔向：羊舌氏，名肸，晋国贤大夫。韩宣子：即韩起，晋国正卿。
<sup>2</sup>实；指财。
<sup>3</sup>栾武子：即栾书，晋上卿。一卒之田：据《周礼·夏官·诸子》郑玄注：“百人为卒。”一卒之田，即一百顷。这是上大夫的待遇。而栾书为晋上卿，应是一旅（五百人）之田，即五百顷。
<sup>4</sup>宗器：即宗庙礼乐之器，祭器、乐器。如鼎、彝、钟、磐之类有价值的器皿。
<sup>5</sup>宪则：法度。
<sup>6</sup>越：传播美名。
<sup>7</sup>怀：归附。
<sup>8</sup>行刑不疚：实行国家的法律未出毛病。疚：病。
<sup>9</sup>免于难：指栾书曾杀晋厉公，而立晋悼公，因其行为公正，有德于人，因而未受到“弑君”的贵难。
<sup>10</sup>桓子：即栾黡（yǎn演），栾书的儿子。骄泰：放纵过分。
<sup>11</sup>无艺；无极，犹无穷。
<sup>12</sup>略则：干犯法纪。行志：任性胡为。
<sup>13</sup>3假贷：放债。居贿：囤货蓄财。
<sup>14</sup>以没其身：直到身死。
<sup>15</sup>怀子：即栾盈，栾鬣之子。
<sup>16</sup>离：通“罹”，遭受。
<sup>17</sup>亡：出奔。指栾盈因遭阳华之谮，说他的祖父栾书曾弑晋厉公，因而出奔楚国。
<sup>18</sup>郤昭子：即郤至，晋国正卿。
<sup>19</sup>公室：指国家。
<sup>20</sup>半三军：指晋国上、中、下三军中的将佐，郤家的人占半数。
<sup>21</sup>秦：奢泰、骄恣。
<sup>22</sup>尸：陈尸示众。
<sup>23</sup>宋：宗族。绛：晋都，在今山西翼城县东南。此指晋厉公杀三郤。
<sup>24</sup>五大夫三卿：指郤锜、郤犨，郤至为三卿外，郤家还有五人为大夫。
<sup>25</sup>能其德：能行栾式子之德。