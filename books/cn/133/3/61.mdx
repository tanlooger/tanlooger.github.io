---
---
---
title: 范献子自伤不学
---



晋语九

*曰“人不可不学”，曰“唯不学”，曰“人之有学”，曰“而况君子之学＂；一剪一裁，笔墨整齐。读之，始不敢以文为戏。*

范献子聘于鲁【1】，问具山、敖山【2】，（一犯“具”、“敖”字。）鲁人以其乡对【3】。（别以乡名对，不正对二山也。）献子曰：“不为具、敖乎？”（妙，妙！又一犯“具”、“敖”字，此为故作之笔。）对曰：“先君献、武之讳也【4】。”（献公讳“具”，武公讳“敖”也。）献子归，遍戒其所知曰【5】：（苦切劝学也。）“人不可以不学，（一句作一段，真正创巨痛深语，不是口中常谈。）吾适鲁而名其二讳【6】，＇为笑＇焉，唯不学也【7】。（二句作一段，看他上述“吾适鲁”，下述为笑，句法袅袅。）人之有学也，犹木之有枝叶也。（二句作一段。）木有枝叶，犹庇荫人，而况君子之学乎？”（三句作一段。）

【注释】

【1】范献子：即士鞅，范宜子之子。【2】具山、敖山：鲁国二山名。【3】以其乡对：用鲁国的什么乡的山来回答，不直接提具山、敖山之名。【4】献、武之讳；鲁献公、鲁武公之名讳。献公名具，武公名救。【5】遍戒：普遍告诫。所知：相认识的人。【6】适：往。名：称说。【7】唯不学也：只因为是不学无术的人。据古礼：入境问禁，入门面问讳。而范献子访问鲁国忽视了这些，是不学无礼的表现。