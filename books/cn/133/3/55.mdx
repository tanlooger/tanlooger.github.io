---
---
---
title: 敬姜以鳖逐文伯
---



鲁语下

*琐事琐言，却特妙绝！*

公父文伯饮南宫敬叔酒<sup>1】，以露睹父为客<sup>2】。羞鳖焉<sup>3】，（句。）小<sup>4】。（句。）睹父怒，相延食鳖<sup>5】，辞曰：“将使鳖长而后食之。”（妙语。不意古人乃有此，政复后人不及。）遂出。文伯之母闻之，怒曰：“吾闻之先子曰<sup>6】：（必称先子，妙，妙！）‘祭养尸<sup>7】，飨养上宾<sup>8】。’（重二‘养’字，言顺适其志也。）鳖于何有<sup>9】？而使夫人怒也！”（十字妙句，千载要言。言鳖何难，而致开罪于人。）遂逐之。五日，鲁大夫辞而复之<sup>10】。

<sup>注释】

<sup>1】南宫敬叔：即南宫说，孟僖子之子，鲁国大夫。
<sup>2】露睹父：鲁国大夫。客：上客。
<sup>3】羞：进。
<sup>4】小：指进给露睹父的鳖小了些。
<sup>5】相延：相进。指众宾相进以食鳖。
<sup>6】先子：指公父文伯的祖父季悼子。
<sup>7】祭养尸：祭祀时要尊养尸主。尸：古代代表死者受祭的活人。
<sup>8】飧养上宾；飨宴时要尊养上客。
<sup>9】鳌于何有：犹言整值几何。
<sup>10】辞：请。