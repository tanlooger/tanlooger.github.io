---
---
---
title: 敬姜以鳖逐文伯
---



鲁语下

*琐事琐言，却特妙绝！*

公父文伯饮南宫敬叔酒【1】，以露睹父为客【2】。羞鳖焉【3】，（句。）小【4】。（句。）睹父怒，相延食鳖【5】，辞曰：“将使鳖长而后食之。”（妙语。不意古人乃有此，政复后人不及。）遂出。文伯之母闻之，怒曰：“吾闻之先子曰【6】：（必称先子，妙，妙！）‘祭养尸【7】，飨养上宾【8】。’（重二‘养’字，言顺适其志也。）鳖于何有【9】？而使夫人怒也！”（十字妙句，千载要言。言鳖何难，而致开罪于人。）遂逐之。五日，鲁大夫辞而复之【10】。

【注释】

【1】南宫敬叔：即南宫说，孟僖子之子，鲁国大夫。【2】露睹父：鲁国大夫。客：上客。【3】羞：进。【4】小：指进给露睹父的鳖小了些。【5】相延：相进。指众宾相进以食鳖。【6】先子：指公父文伯的祖父季悼子。【7】祭养尸：祭祀时要尊养尸主。尸：古代代表死者受祭的活人。【8】飧养上宾；飨宴时要尊养上客。【9】鳌于何有：犹言整值几何。【10】辞：请。