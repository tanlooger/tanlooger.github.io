---
---
---
title: 郑伯克段于鄢
---



隐公元年

*通篇，要分认其前半是一样音节，后半是一样音节。前半，狱在庄公<sup>1</sup>，姜氏只是率性偏爱妇人<sup>2</sup>，叔段只是娇养失教子弟。后半，功在颖考叔，庄公只是恶人到贯满后，却有自悔改过之时。*

初<sup>3</sup>，郑武公娶于申<sup>4</sup>，曰武姜<sup>5</sup>。生庄公及共叔段<sup>6</sup>。（“初”字起，后仍至“初”字结。）庄公寤生<sup>7</sup>，惊姜氏<sup>8</sup>，故名曰寤生，遂恶之<sup>9</sup>。（一“遂”字，写恶得无理。）爱共叔段，欲立之。亟请于武公<sup>10</sup>，公弗许。（妇人率性，往往遂成家国之祸，如此类甚多。）及庄公即位，为之请制<sup>11</sup>。公曰：“制，岩邑也<sup>12</sup>，虢叔死焉<sup>13</sup>，佗邑唯命<sup>14</sup>。”（一路写庄公，俱是含毒声。其辞，音节甚短。）请京<sup>15</sup>，使居之，谓之京城大叔<sup>16</sup>。（谁与作此名，定是庄公自作之。盖故若尊宠之，以生其骄心。庄公处心积虑杀其弟，此日便早定计。）

祭仲曰<sup>17</sup>：“都城过百雉<sup>18</sup>，国之害也。先王之制，大都不过参国之一<sup>19</sup>，中，（省“都”字。）五之一；（省“国”字。）小，九之一。今京不度[20]，非制也<sup>21</sup>。君将不堪<sup>22</sup>。（一梦中人。）公曰：“姜氏欲之<sup>23</sup>，焉辟害<sup>24</sup>？”（子称母姜氏，是含毒声。）对曰：“姜氏何厌之有<sup>25</sup>？不如早为之所<sup>26</sup>，无使滋蔓<sup>27</sup>！蔓，（句。）难图也<sup>28</sup>。（句。）蔓，（句。）草，（句。）犹不可除。（百忙中，又入喻。）况君之宠弟乎？”（梦中。）公曰：“多行不义必自毙，予姑待之。”（含毒如此，人自不觉。）

既而大叔命西鄙、北鄙贰于己<sup>29</sup>。（不敢便收，故且贰也。只须禁之，便止。）公子吕曰<sup>30</sup>：“国不堪贰，君将若之何<sup>31</sup>？欲与大叔，臣请事之；（曲折。）若弗与，则请除之，无生民心<sup>32</sup>。”（又一梦中人。）公曰：“无庸<sup>33</sup>，将自及<sup>34</sup>。”（曰“自毙”，曰“自及”，含毒如此，人自不觉。）

大叔又收贰以为己邑，至于廪延<sup>35</sup>。（盖庄公听之。）子封曰：“可矣，厚，（句。）将得众<sup>36</sup>。”（梦中）公曰：“不义不昵<sup>37</sup>，厚，（句。）将崩。”（含毒如此，人自不觉。庄公语，段音节甚短。）

大叔完聚<sup>38</sup>，缮甲兵<sup>39</sup>，具卒乘<sup>40</sup>，（诗有两叔于田，则此自为田猎，未可知。）将袭郑。夫人将启之<sup>41</sup>。（此二“将”字，明明疑狱，连坐姜氏，妙。）公闻其期，曰：“可矣。”（祭仲不闻，子封不闻，偏是公闻。）命子封帅车二百乘以伐京<sup>42</sup>。京叛大叔段，段人于鄢<sup>43</sup>，公伐诸鄢。（经书。）五月辛丑<sup>44</sup>，大叔出奔共。（经不书。）

书曰<sup>45</sup>：“郑伯克段于鄢。”段不弟<sup>46</sup>，故不言弟；（依经释，一。）如二君<sup>47</sup>，故曰克<sup>48</sup>；（依经释，二。）称郑伯，讥失教也；（依经释，三。）谓之郑志<sup>49</sup>，（谓郑庄公之志也，志言心之所之也。）不言出奔，难之也<sup>50</sup>。（释经不书也。）

遂寘姜氏于城（二“遂”字，写真得无理。）颍<sup>51</sup>，（城，高墙也。颖，寘城之地，在颖。特注明以为考叔来因也。）而誓之曰：“不及黄泉<sup>52</sup>，无相见也！”（含毒声，至此，始尽畅。）既而悔之。（天性。以上，一篇地狱文字；以下，一篇天堂文字。）

颍考叔为颍谷封人<sup>53</sup>，闻之，（闻其悔，非闻其城。）有献于公。公赐之食，食，（句。）舍肉。（特挑其问。）公问之，对曰：“小人有母，（只四字，直刺入耳，从耳直刺入心，下俱羡文耳。）皆尝小人之食矣，未尝君之羹，请以遗之<sup>54</sup>。”公曰：“尔有母遗，繄我独无<sup>55</sup>！”（哀哀之音，宛然孺子失乳而啼，非复已前毒声短节。）颖考叔曰：＂敢问何谓也？”公语之故，（故，所以城之故也。）且告之悔。（悔，又多誓之悔也。）对曰：“君何患焉<sup>56</sup>！（轻轻便解，更无难事。）若阙地及泉<sup>57</sup>，隧（句。）而相见<sup>58</sup>，其谁曰不然<sup>59</sup>？”（天大难事，到圣贤手中，只如儿戏便解。）公从之。

公入而赋：（入便赋也，乐故也。）“大隧之中，（赋之首句也。）其乐也融融<sup>60</sup>。”（融融，则知其前之阴毒也。）姜出而赋：（出然后赋也。）“大隧之外，（赋之首句也。）其乐也泄泄<sup>61</sup>。”（泄泄，则知其前之隐忍也。）遂为母子如初。（三“遂”字，“初”字结。）

君子曰<sup>62</sup>的：“颍考叔，纯孝也<sup>63</sup>，爱其母，施及庄公<sup>64</sup>。《诗》曰：‘孝子不匮，永锡尔类<sup>65</sup>。’其是之谓乎<sup>66</sup>！”（一篇郑庄公文字，却以颖考叔结，是以颖考叔为孝子，而以郑庄公，为尔类也。左氏用君子曰，例如此，严矣哉！）

## 注释

<sup>1</sup>狱：罪。
<sup>2</sup>率性：禀性。
<sup>3</sup>初：当初。这是史家追叙前事的习惯用语。
<sup>4</sup>郑武公：姓姬，名掘突，谥号武。郑国国君。申：古国名，姜姓，侯爵一级的诸侯国，故城在今河南省南阳市北。
<sup>5</sup>武姜：武公之妻。武，从夫谥；姜，母家的姓。
<sup>6</sup>共（gōng）叔段：郑庄公弟。共是古国名，在今河南辉县。叔是排行。段是名。
<sup>7</sup>寤：通“牾”。《说文》：“牾，逆也。”寤生：逆生，即胎儿脚先出来的一种难产。
<sup>8</sup>惊：惊骇。
<sup>9</sup>恶（wù误）：厌恶。
<sup>10</sup>亟（qì气）：屡次。
<sup>11</sup>制：古邑名，亦名虎牢，在今河南省荥阳县氾水镇。
<sup>12</sup>岩：险要。
<sup>13</sup>虢（guó国）叔：指东虢君。死焉：死于此。此指公元前767年郑武公灭东虢之事。
<sup>14</sup>佗邑：别的地方。唯命：即“唯命是听”的省略语。
<sup>15</sup>京：郑邑名，在今河南荥阳县东南二十余里。
<sup>16</sup>京城大叔：据《史记·郑世家》：“庄公元年，封弟段于京，号太叔。”大：同“太”。大叔，是对叔段的尊称。
<sup>17</sup>祭（zhài）仲：郑国执政大臣。
<sup>18</sup>雉：古代计算城墙面积的单位，长三丈、高一丈为一雉。
<sup>19</sup>大都不过参国之一：大的城邑不超过国都的三分之一。
<sup>20</sup>不度：不合法度。
<sup>21</sup>非制：不是先王的制度。
<sup>22</sup>不堪：受不了，控制不住的意思。
<sup>23</sup>姜氏：庄公称其母，这是当时的习惯称谓。
<sup>24</sup>焉：哪里。辟：同“避”，逃避。
<sup>25</sup>何厌之有：意为有什么满足。厌：通“餍”，满足。
<sup>26</sup>早为之所：及旱安排他的处所。
<sup>27</sup>滋蔓：滋长蔓延。喻大叔段地益广，势益强。
<sup>28</sup>图：对付。
<sup>29</sup>既而：不久。鄙：边邑。贰：两属，意为表面属于庄公，实际属于叔段。
<sup>30</sup>公子吕，字子封，郑国大夫。
<sup>31</sup>若之何：犹如之何，怎么办。
<sup>32</sup>无生民心：不要使人民产生贰心。
<sup>33</sup>庸：用。
<sup>34</sup>将自及：将会自己招致灾难。
<sup>35</sup>廪（lǐn凛）延：邑名，在今河南省延津县北。
<sup>36</sup>厚：据杜预注“谓土地广大”。一说势力雄厚。
<sup>37</sup>不义不昵（nì）：据杜预注谓不义于君，不来于兄。昵：亲近。
<sup>38</sup>完聚：意为修葺城郭，积聚粮草。
<sup>39</sup>缮甲兵：整修铠甲和兵器。
<sup>40</sup>具卒乘：备足士兵和战车。卒：指步兵。乘：指战车。古时兵车一乘，上有甲士三人，后随步卒七十二人。
<sup>41</sup>夫人：指武姜。启之：打开城门接应他。
<sup>42</sup>帅：通“率”，率领。
<sup>43</sup>鄢（yān焉）：郑邑，在今河南鄢陵县西北。
<sup>44</sup>五月辛丑：即五月二十三日。辛丑：是古时的干支纪日。
<sup>45</sup>书：指《春秋》经文。以下几句是解释经文的所谓“书法”。
<sup>46</sup>不弟：不像兄弟。一说弟通“悌”，弟弟顺从兄长。不弟：即不守弟道。
<sup>47</sup>如二君：指庄公与叔段之战，犹如两个敌国国君之战一样。
<sup>48</sup>克：攻克，战胜。
<sup>49</sup>郑志：指郑伯蓄意杀弟的意图。
<sup>50</sup>难之也：难以下笔记载叔段出奔共这件事。按《春秋》书法，凡记某人出奔，就表示这人犯了罪。因叔段出奔，庄公也有责任，不能单怪叔段，故《春秋》不言叔段出奔共。
<sup>51</sup>寘：同“置”。城颖：地名，在今河南临颖县西北。
<sup>52</sup>黄泉：指地下。此句意为不死不相见。
<sup>53</sup>颖考叔：郑国大夫。颖谷：郑边邑，在今河南登封县西。封人：官名，地官司徒的属官，掌守护帝王社稷及京畿的疆界。春秋时为典守封疆的官。
<sup>54</sup>遗（wèi位）：馈赠。
<sup>55</sup>繄（yī衣）：叹词，犹今“咳”。
<sup>56</sup>患：忧虑。
<sup>57</sup>阙：挖掘。
<sup>58</sup>隧：动词，据作隧道。
<sup>59</sup>其：反诘语气词。不然：不是这样。
<sup>60</sup>融融：和乐的样子。
<sup>61</sup>泄泄：舒畅的样子。
<sup>62</sup>君子曰：是《左传》作者自己对所记历史事件的评论意见。后来史书中的“论”、“赞”即起源于此。
<sup>63</sup>纯孝：笃孝。
<sup>64</sup>施（yì乙）：延及、扩大。
<sup>65</sup>孝子不匮，永锡尔类：见《诗经·大雅·既醉》。匮：竭尽。锡：赐。这两句意为孝子尽孝没有竭尽的时候，以此孝道永久赐给孝子的同类。
<sup>66</sup>其是之谓乎：大概说的就是这种情形吧。