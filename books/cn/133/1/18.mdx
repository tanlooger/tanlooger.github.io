---
---
---
title: 季文子讥齐侯不免
---



文公十五年

*先作十六字袅袅一长句，次作四字斩斩四短句，后则反引诗，正说之；正引诗，反说之；末又过一层翻跌不免，诚乃短短小幅，无美不备。*

齐侯侵我西鄙<sup>1</sup>，谓诸侯不能也<sup>2</sup>。（一句，便写尽无礼人心胸。）遂伐曹<sup>3</sup>，人其郭<sup>4</sup>，讨其来朝也。（写尽无礼。）

季文子<sup>5</sup>曰：“齐侯其不免乎？(先断，下释。)已则无礼<sup>6</sup>，而讨于有礼者<sup>7</sup>，曰：‘女何故行礼？”（十六字袅袅成句，妙，妙。一句中，凡下三“礼”字。）礼以顺天，（一句。）天之道也。（一句。）已则反天<sup>8</sup>，（一句。）而又以讨人，（一句。上据事释，此又据理释。上从无礼说至礼，此从礼说至无礼。）难以免矣。（两释后，再断一句，下引诗证。）《诗》曰：“胡不相畏，不畏于天'<sup>9</sup>。（反引诗。）君子之不虐幼贱，畏于天也。（正说诗。）在《周颂》曰：‘畏天之威，于时保之。’<sup>10</sup>（正引诗。）不畏于天，将何能保？（反说诗。看他正反，反正，无限错落，人只是不觉。）以乱取国<sup>11</sup>，奉礼以守，犹惧不终。（过一层语，妙。）多行无义，弗能在矣<sup>12</sup>。(“在”字妙，妙！只一字，耐人数日思。)

## 注释

<sup>1</sup>齐侯：指齐整公。于鲁文公十五年（公元前612年）秋侵鲁西境。
<sup>2</sup>谓诸侯不能也：以为诸侯不能讨伐自己了。鲁文公十五年冬十一月，晋、宋、卫、蔡、陈、郑、许、曹诸国盟于扈和新城，商讨伐齐。齐国贿路晋侯，因此诸国未伐而还。
<sup>3</sup>曹：指曹国，在今山东省菏泽、定陶、曹县一带。齐国伐曹的原因是因曹文公到鲁国相朝。
<sup>4</sup>郭（fú孚）：即郭，外城。
<sup>5</sup>季文子：即季孙行父，鲁国大夫。
<sup>6</sup>己则无礼：指齐国执王使单伯，而伐无罪。
<sup>7</sup>有礼者：指曹文公于鲁文公十五年再到各国相朝。据古制：诸侯五年再相朝，礼也。
<sup>8</sup>反天：即反礼。
<sup>9</sup>胡不相長，不畏于天：见《诗经·小雅·雨无正》，郑玄笺曰：“何为上下不相畏乎？上下不相畏，是不畏于天。”
<sup>10</sup>畏天之威，于时保之：见《诗经·周颂·我将》，意为畏敬上天之威，于是受天赐福，保安周邦。于时：犹于是。
<sup>11</sup>以乱取国：指齐懿公的君位，是因为杀齐昭公太子舍而自立后定的。
<sup>12</sup>在：《尔雅·释诂》：“终也。”