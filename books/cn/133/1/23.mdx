---
---
---
title: 宾媚人责晋人
---



成公二年

*文带喜色者，须彻底皆喜色；文带怒色者，须彻底皆怒色。此文，彻头彻底皆带怒色，读之使人战栗。*

晋师从齐师，（齐师败走，晋师追之。）入自丘奥<sup>1</sup>，击马陉<sup>2</sup>。齐侯使宾媚人赂以纪甗、玉磬与地<sup>3</sup>。“不可，则听客之所为<sup>4</sup>。”（好，言欲战则更战也。）宾媚人致赂。晋人不可，曰：“必以萧同叔子为质<sup>5</sup>，而使齐之封内尽东其亩<sup>6</sup>。”对曰：“萧同叔子非他，（只二字，妙绝！）寡君之母也。若以匹敌<sup>7</sup>，则亦晋君之母也。《又妙绝！）吾子布大命于诸侯面曰必质其母以为信<sup>8</sup>，（十七字句。）其若王命何<sup>9</sup>？（上不便。）且是以不孝令也。（下不便。）《诗》曰：‘孝子不匮，永锡尔类。'<sup>10</sup>（此引诗，比下略后。）若以不孝令于诸侯，其无乃非德类也乎<sup>11</sup>？（其无乃非，句态。以上一件，促侃之甚。）先王疆理天下<sup>12</sup>，物土之宜<sup>13</sup>，而布其利<sup>14</sup>。故《诗》曰："我疆我理，南东其亩。"<sup>15</sup>(此引诗，比上略前。)今吾子疆理诸侯，而曰‘尽东其亩”而已，唯吾子戎车是利<sup>16</sup>，无顾士宜<sup>17</sup>，其无乃非先王之命也乎？（其无乃非，句态。）反先王则不义，何以为盟主？（以上一件，保侃之甚。）其晋实有阙<sup>18</sup>。四王之王也<sup>19</sup>，树德而济同欲焉<sup>20</sup>；五伯之霸也<sup>21</sup>，勤而抚之<sup>22</sup>，以役王命。令吾子求合诸侯，以逞无疆之欲<sup>23</sup>。《诗》曰：‘布政优优，百禄是遒。’<sup>24</sup>（又引诗。）子实不优，而弃百禄，诸侯何害焉？（侃侃重说。上分，此总，所谓晋实阙也。）不然，寡君之命使臣，则有辞矣。（分贵二段后，再总责一段，此忽如饥鹰撒然一转。）曰：'子以君师辱于敝邑，（妙。）不腆敝赋<sup>25</sup>，以犒从者。（妙。）畏君之震<sup>26</sup>，师徒挠败<sup>27</sup>。（妙。）吾子惠微齐国之福<sup>28</sup>，不泯其社稷<sup>29</sup>，使继旧好，（妙。）唯是先君之敝器、土地不敢爱<sup>30</sup>，（妙。）子又不许。请收合余烬<sup>31</sup>，背城借一<sup>32</sup>。敝邑之幸<sup>33</sup>，亦云从也<sup>34</sup>；况其不幸，敢不唯命是听？””（侃侃，如掬其怒色也。）鲁、卫谏曰：“齐疾我矣<sup>35</sup>。（段。）其死亡者，皆亲昵也。（段。）子若不许，仇我必甚。（段。）唯子<sup>36</sup>，则又何求？（段。）子得其国宝，我亦得地<sup>37</sup>，而纾于难<sup>38</sup>，其荣多矣。（段。）齐、晋亦唯天所授<sup>39</sup>，岂必晋？”（段。此只数语，亦复多段，段段精挺。）晋人许之。

## 注释

<sup>1</sup>丘舆：齐邑，在今山东省益都县西南。一说在今淄博市南。
<sup>2</sup>马陉：齐邑，在今山东省益都县西南，在丘奥北。
<sup>3</sup>宾媚人：即国佐，亦称国武子、国子，齐国上卿。纪甗（yǎn演）：纪国的一种炊饪器，是齐灭纪国后所得的珍宝。
<sup>4</sup>则听客之所为：就听凭晋国怎么办。意即准备作最后一战。
<sup>5</sup>萧同叙子：齐顷公的母亲。萧，国名。同叔，萧国国君的字。子，女儿。
<sup>6</sup>封内：疆域内。尽东其亩：要使田亩间的道路全部改为东西向，以便晋国往东向齐进军，以此作为媾和条件。
<sup>7</sup>匹敌：对等。
<sup>8</sup>吾子：指晋国的郤（xì夕）克。
<sup>9</sup>其若王命何：以齐顷公母亲为人质怎样对待周王的命令呢？齐借周王命令来对付晋。
<sup>10</sup>孝子不匮，永锡尔类：见《诗经·大雅·既醉》。注见《郑伯克段于鄱》。
<sup>11</sup>无乃：恐怕，表反问。非德类：即不以孝德赐其同族类。
<sup>12</sup>疆理：划地界，治土地。理：治理田垄田沟。
<sup>13</sup>物：相，察看。
<sup>14</sup>布其利：分布其所宜种植之物。
<sup>15</sup>我疆我理，南东其亩：见《诗经·小雅·信南山》。意为划田界，治田垄，或南北向，或东西向。
<sup>16</sup>戎车：兵车。
<sup>17</sup>无顾：不考虑。
<sup>18</sup>阙：缺，过失。
<sup>19</sup>四王：指禹、汤、周文王和周武王。王（wàng往）：成就王业。
<sup>20</sup>济同欲：满足天下诸侯共同的欲望。
<sup>21</sup>五伯（bà霸）：即五霸，指齐桓公、晋文公、秦穆公、楚生王、宋襄公。
<sup>22</sup>抚之：安抚其他诸侯。
<sup>23</sup>骚：止境。
<sup>24</sup>布政优优，百禄是道：见《诗经·商頌·长发》。意为施行宽仁之政的君王，百种幸福都将集中在他身上。优优：宽缓的样子。禄：幸福。道：聚。
<sup>25</sup>腰（tián田）：丰厚。
<sup>26</sup>震：威严。
<sup>27</sup>师徒：兵士。挠：挫折，挫败。
<sup>28</sup>吾子惠微齐国之福：意为蒙您惠临为齐国求福。
<sup>29</sup>泯：灭。
<sup>30</sup>敵：破旧。爱：吝惜。
<sup>31</sup>收合余烬：喻集合残余的军队。余烬：烧剩的灰。
<sup>32</sup>背城借一：背靠自己的城墙决最后一战。
<sup>33</sup>幸：指幸而战胜。
<sup>34</sup>亦云从也：也是依从晋国的意思。云：助词，无义。
<sup>35</sup>疾：怨恨。
<sup>36</sup>唯子：纵是您。唯：用法同“虽”。
<sup>37</sup>我亦得地：指鲁、卫两国亦能获得齐国侵占鲁、卫的土地。
<sup>38</sup>纾于难：免于祸患。纾：解除。
<sup>39</sup>难：因。