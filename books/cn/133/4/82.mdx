---
---
---
title: 邹忌谏齐威王
---



齐策一

*一段，问答款美；一段，暮寝自思；一段，入朝自述；一段，讽王蔽甚；一段，下令受谏；一段，进谏渐稀，段段简峭之甚。*

邹忌修八尺有余<sup>1】，身体昳丽<sup>2】。朝服衣冠（朝，晨也。服，着也。）窥镜<sup>3】，谓其妻曰：“我孰与城北徐公美？<sup>4】＂（同法一。）其妻曰：“君美甚，徐公何能及君也！”（答法一。）城北徐公，齐国之美丽者也。（疾忙下一闲笔，妙，）忌不自信，而复问其妾曰：“吾孰与徐公美？”（问法二，省“城北”字。）妾曰：“徐公何能及君也！”（答法二，省“君美甚”字。）且日客从外来<sup>5】，与坐谈，问之客曰：“吾与徐公執美？”（问法三。）客曰：“徐公不若君之美也！”（答法三。）明日，徐公来。孰视之<sup>5】，自以为不如；窥镜而自视，又弗如远甚。暮，寝而思之曰：“吾妻之美我者，私我也<sup>7】；妾之美我者，畏我也；客之美我者，欲有求于我也。”（直直三句，更无枝蔓，最是简峭。）于是人朝见威王曰<sup>8】：“臣诚知不如徐公美，臣之妻私臣，臣之妾畏臣，臣之客欲有求于臣，皆以美于徐公。（更无枝蔓，最是简峭。）今齐地方千里，百二十城，宫妇左右，莫不私王；朝廷之臣，莫不畏王；四境之内，莫不有求于王。由此观之，王之蔽甚矣<sup>9】！”（更无枝蔓，最是简峭。）王曰：“善。”乃下令：“群臣吏民，能面刺寡人之过者<sup>10】，受上赏；书谏寡人者，受中赏；能谤议于市朝<sup>17】，闻寡人之耳者，受下赏。”（简峭。）令初下，群臣进谏，门庭若市。数月之后，时时而间进<sup>12】。期年之后，虽欲言，无可进者。（简峭。）燕、赵、韩、魏闻之，皆朝于齐。此所谓战胜于朝廷<sup>13】3。（只为有此一结于胸中，便凭空撰起此一篇文字。）

<sup>注释】

<sup>1】邹忌：战国时齐国人，做过齐威王的相，封于邳，号成侯。修：长。这里指身高。尺：一周尺等于今市尺六寸四分，所以有身高八尺有余的。
<sup>2】昳（yì亦）丽：光艳美丽。
<sup>3】窥镜：看镜端相。
<sup>4】教；谁、哪个。
<sup>5】旦日：明天。
<sup>6】孰视：仔细端相，看了又看。
<sup>7】私：偏爱。
<sup>8】威王：指齐威王，名婴齐，亦作因齐。在位期间，改革政治，国力渐强。
<sup>9】蔽：蒙蔽。
<sup>10】面刺：当面提出批评。
<sup>11】谤议：议论谴贵。市朝：公众场合。
<sup>12】同进：断断续续地进谏。
<sup>13】战胜于朝廷：指身在朝廷之内就能战胜别的国家。意即内政修明，不用军事行动就能使敌国畏服。