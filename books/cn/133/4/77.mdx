---
---
---
title: 司马错论伐蜀
---



秦策一

*读此，始知诸葛公乃有粉本<sup>1</sup>。后贤信诸葛公亦烂读《国策》，则其烂读，可无侯再劝也。*

司马错与张仪争论于秦惠王前<sup>2</sup>。（此句，是通篇总案。下乃更叙起也。）司马错欲伐蜀，张仪曰：“不如伐韩。”王曰：“请闻其说。”

对曰：“亲魏，（二字句。）善楚，（二字句。）下兵三川<sup>3</sup>，塞辕辕、缑氏之口<sup>4</sup>，当屯留之道<sup>5</sup>，（十六字句。）魏绝南阳<sup>6</sup>，（承“亲魏”。）楚临南郑<sup>7</sup>，（承“菩楚”。）秦攻新城、宜阳<sup>8</sup>，以临二周之郊<sup>9</sup>，诛周主之罪<sup>10</sup>，侵楚、魏之地。（承下兵。）周自知不救，九鼎宝器必出<sup>11</sup>。（一利。）据九鼎，按图籍<sup>12</sup>，挟天子以令天下，天下莫敢不听，（又利。）此王业也。（此段，先陈已所以欲伐韩之利。）今夫蜀，西辟之国<sup>13</sup>3，而戎狄之长也，弊兵劳众不足以成名<sup>16</sup>，得其地不足以为利。（此段，次破司马错欲伐蜀之失。）臣闻：“争名者于朝，争利者于市。＇今三川、周室，天下之市朝也，而王不争焉，顾争于戎狄<sup>15</sup>，去王业远矣。”（总断伐韩伐蜀相去。）

司马错曰：“不然。（只二字，推倒张仪，甚辣。）臣闻之，欲富国者，务广其地；欲强兵者，务富其民；欲王者，务博其德。三资者备<sup>16</sup>，而王随之矣。（先发正大之论，下入今事。）今王之地小民贫，故臣愿从事于易<sup>17</sup>。（妙，妙！识时务名俊杰，错论事称矣。）夫蜀西辟之国也，（句抑。）而戎狄之长也，（句扬。）而有桀、纣之乱。（加一句。）以秦攻之，譬如使豺狼逐群羊也。（斜插一喻，为下未必利作反照也。）取其地，足以广国也；得其财，足以富民；缮兵（此二句，说实。有“也”字，无“也”字，文法参差。）不伤众<sup>18</sup>，而彼已服矣。故拔一国<sup>19</sup>；而天下不以为暴；利尽西海<sup>2</sup>，诸侯不以为贪。（此三句，说名。）是我一举而名实两附<sup>20</sup>.（其利如此。）而又有禁暴正乱之名。（加一句，应上桀、纣句也。自陈伐

蜀毕。）今攻韩（句。）劫天子<sup>2</sup>，（名虽攻韩，实劫天子。劫天子，大恶也，特与注明，下又极论之。）劫天子，恶名也，（仪出此语，实是丧心，故特擒住痛骂。下虽转笔，犹反覆不已。）而未必利也，又有不义之名，而攻天下之所不欲，（句止此。下“危”乃一字句耳。）危！（句。）臣请谒其故<sup>3</sup>：（郑重再说。）周，天下之宗室也<sup>14</sup>；（本心语。）齐，韩、周之与国也<sup>20</sup>。（本心语。二语，使张仪无地生活。下更论利害。）周自知失九鼎，韩自知亡三川，则必将二国并力合谋，以因于齐、赵，而求解乎楚、魏。（则必将贯下成二十字句。）以鼎与楚，以地与魏，王不能禁。（论事又绝明畅，破仪伐韩半。）此臣所谓＇危＇，不如伐蜀之完也。”（又下一语，总断。）惠王曰：“善！寡人听子。”（四字，亦如刘先生声口。大奇，大奇！）卒起兵伐蜀，十月取之，遂定蜀。蜀主更号为侯，而使陈庄相蜀<sup>2</sup>。蜀既属<sup>3</sup>，秦益强富厚，轻诸侯。

<sup>注释</sup>

<sup>1</sup>粉本：画稿。
<sup>2</sup>司马错：秦将，灭蜀后，为蜀郡守。张仪：魏国贵族后代，曾任秦相，封武信君。
<sup>3</sup>三川：指伊水、洛水和黄河等流经的地区。
<sup>4</sup>镮（huón环）辕：山名，在今河南省偃师东南，山路险阻，凡十二曲，循环往还，故叫辗辕。缑（gōu勾）氏：地名，以地有缑山而名。在今河南省偃师东南。
<sup>5</sup>屯留：地名，春秋时为赤狄邑，在今山西省东南部。
<sup>6</sup>南阳：地名，在今河南省济源至获嘉一带，因在太行山南，黄河之北，故名。
<sup>7</sup>南郑：地名，在今陕西省西南部，汉江上游，邻接四川省。
<sup>8</sup>新城：地名，在今河南商丘市境。宜阳；地名，在今河南省西部。
<sup>9</sup>二周：即西周和东周。
<sup>10</sup>诛：讨。周主：指东周君和西周君。
<sup>11</sup>九鼎：相传夏禹所铸，以象九州，夏、商、周时奉为传国之宝。
<sup>12</sup>图籍：地图和户籍。
<sup>13</sup>辟：通“僻”，偏僻。
<sup>14</sup>弊：败。
<sup>15</sup>顾：反、却。
<sup>16</sup>三资者备：指上文所言土地、民富、博德三者齐备。
<sup>17</sup>愿：希望。1缮：整治。
<sup>19</sup>拔：攻下。
<sup>20</sup>西海：泛指西方，此指蜀国。
<sup>21</sup>名：指不贪暴。实：指得蜀国。
<sup>22</sup>劫：胁迫。
<sup>23</sup>谒：陈述。
<sup>24</sup>宗室：指大宗之家。
<sup>25</sup>与国：盟国。
<sup>26</sup>因：通过。
<sup>27</sup>完：保全。指伐蜀必不伤败。
<sup>28</sup>卒：终于。
<sup>29</sup>陈庄：秦臣，为蜀相。
<sup>30属：归附。