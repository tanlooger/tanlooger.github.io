---
---
---
title: 孟尝君使公孙弘观秦王
---



*齐策四通篇奇秀。奇在秀，秀又在奇。使人先观，奇；昭王先闻，奇；欲愧以辞，奇；好三等人，奇；笑谢奇；连说无数“客”字、“寡人”字，奇。*

孟尝君为从<sup>1</sup>。公孙弘谓益尝君曰<sup>2</sup>：“君不如使人先观秦王<sup>3</sup>？意者秦王帝王之主也<sup>4</sup>。君恐不得为臣，奚暇从以难之<sup>5</sup>？意者秦王不肖之主也，君从以难之，未晚。”（两“意者”，疏秀不可言。）孟尝君曰：“善。愿因请公往矣。”

公孙弘敬诺，（两头安“敬诺”字作章法。）以车十乘之秦。昭王闻之，而欲愧之以辞<sup>6</sup>。（昭王先闻，奇！祗“欲愧之”，奇！“愧之而以辞”，奇！）公孙弘见，昭王曰：“薛公之地<sup>7</sup>，大小几何？”公孙弘对曰：“百里。”昭王笑而曰：（昭王笑，又奇！）“寡人地数千里，犹未敢以有难也。今孟尝君之地方百里，而因欲难寡人，犹可乎？”（笔笔蔬秀。）公孙弘对曰：“孟尝君好人<sup>8</sup>，大王不好人。”（来得捷。）昭王曰：“孟尝君之好人也，奚如？”（入玄中矣。）公孙弘曰：“义不臣乎天子，不友乎诸侯，得志不惭为人主，不得志不肯为人臣，如此者三人；（大言欺之也，然只是借来作宾句。其妙绝，乃在下第三等。）而治可为管、商之师<sup>9</sup>，说义听行<sup>10</sup>，能致其主霸王如此者五人；（此犹属宾句。）万乘之严主也<sup>11</sup>，辱其使者，退而自刎，必以其血洿其衣<sup>12</sup>，如臣者十人。”（方是主句，骇杀人。上两“如此者”，此忽换“如臣者”，妙，妙！）昭王笑而谢之，（赖前先笑，不然，此笑几为天下人笑杀。）曰：“客胡为若此，（一句一妙！）寡人直与客论耳<sup>13</sup>！（一句一妙！）寡人善孟尝君，（一句一妙！）欲客之必谕寡人之志也！”（一句一妙！可谓一连说出四句，然句旬断续，急状如画。）公孙弘曰：“敬诺。”（两头安“敬诺”字作章法。）

公孙弘可谓不侵矣<sup>14</sup>。（一结。）昭王，大国也。孟尝，千乘也。立千乘之义而不可陵<sup>15</sup>，可谓足使矣<sup>16</sup>。（再结。）

<sup>注释</sup>

<sup>1</sup>孟尝君：姓田名文，靖郭君田婴的少子，曾为齐相，轻财好士，门下食客有数千人。为从：从事合纵。此为齐闵王十六年（公元前285年）孟尝君怨秦，约韩、魏伐秦事。一说为齐宣王十七年事。
<sup>2</sup>公孙弘：战国齐人。
<sup>3</sup>秦王：指秦昭王。
<sup>4</sup>意者：抑或。
<sup>5</sup>奚：何。从：合纵。难；诘贵。
<sup>6</sup>愧之以辞：用言辞来羞愧公孙弘。
<sup>7</sup>薛公：即孟尝君。因薛（今山东枣庄市附近）是孟尝君的领地，故又叫薛公。
<sup>8</sup>好人：指喜好养士。
<sup>9</sup>面：能。管：指管仲。商：指商鞅。
<sup>10</sup>说义听行：意为所说有义，听而行之。
<sup>11</sup>万乘：有兵车万乘的国家，指大国。
<sup>12</sup>洿（wū鸟）：同“污”，涂染。
<sup>13</sup>直：故意、只不过。
<sup>14</sup>不侵：不可侵辱。
<sup>15</sup>陵：欺侮。
<sup>16</sup>足：犹能。