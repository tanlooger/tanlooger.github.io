---
---
---
title: 田骈不宦
---



齐策四

*口头便语，成此快文。*

齐人见田骈<sup>1】，曰：“闻先生高义，设为不宦<sup>2】，而愿为役<sup>3】。”（便是恶谑。）田骈曰：“子何闻之？”（丑。）对曰：“臣闻之邻人之女。”（大奇！使人失惊。）田骈曰：“何谓也？”对曰：“臣邻人之女，设为不嫁，行年三十而有七子，不嫁则不嫁，然嫁过毕矣<sup>4】。（妙，妙！）今先生设为不宦，资养千钟<sup>5】，徒百人<sup>6】，不宦则然矣<sup>7】，而宦过毕矣。”（妙，妙！旬法又微变。）田子辞。

<sup>注释】

<sup>1】田骈：齐国处士。齐宣王时为上大夫，并作《田子》二十五篇。
<sup>2】设为：设使。
<sup>3】为役：指为骈驱使。
<sup>4】毕：已。
<sup>5】资：供给。钟：古代量器，六斛四斗为一钟。
<sup>6】徒：指随从徒众。
<sup>7】不宦则然矣；不做官就这样啊。