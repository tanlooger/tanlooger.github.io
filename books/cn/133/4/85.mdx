---
---
---
title: 田骈不宦
---



齐策四

*口头便语，成此快文。*

齐人见田骈¹，曰：“闻先生高义，设为不宦²，而愿为役³。”（便是恶谑。）田骈曰：“子何闻之？”（丑。）对曰：“臣闻之邻人之女。”（大奇！使人失惊。）田骈曰：“何谓也？”对曰：“臣邻人之女，设为不嫁，行年三十而有七子，不嫁则不嫁，然嫁过毕矣⁴。（妙，妙！）今先生设为不宦，资养千钟⁵，徒百人⁶，不宦则然矣⁷，而宦过毕矣。”（妙，妙！旬法又微变。）田子辞。

【注释】

¹田骈：齐国处士。齐宣王时为上大夫，并作《田子》二十五篇。
²设为：设使。
³为役：指为骈驱使。
⁴毕：已。
⁵资：供给。钟：古代量器，六斛四斗为一钟。
⁶徒：指随从徒众。
⁷不宦则然矣；不做官就这样啊。