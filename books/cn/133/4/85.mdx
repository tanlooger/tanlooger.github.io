---
---
---
title: 田骈不宦
---



齐策四

*口头便语，成此快文。*

齐人见田骈【1】，曰：“闻先生高义，设为不宦【2】，而愿为役【3】。”（便是恶谑。）田骈曰：“子何闻之？”（丑。）对曰：“臣闻之邻人之女。”（大奇！使人失惊。）田骈曰：“何谓也？”对曰：“臣邻人之女，设为不嫁，行年三十而有七子，不嫁则不嫁，然嫁过毕矣【4】。（妙，妙！）今先生设为不宦，资养千钟【5】，徒百人【6】，不宦则然矣【7】，而宦过毕矣。”（妙，妙！旬法又微变。）田子辞。

【注释】

【1】田骈：齐国处士。齐宣王时为上大夫，并作《田子》二十五篇。
【2】设为：设使。
【3】为役：指为骈驱使。
【4】毕：已。
【5】资：供给。钟：古代量器，六斛四斗为一钟。
【6】徒：指随从徒众。
【7】不宦则然矣；不做官就这样啊。