---
---
---
title: 李克论相
---



*异样作态之文，段段作态。*

魏文侯谓李克曰<sup>1</sup>：“先生尝教寡人曰：“家贫则思良妻，国乱则思良相。今所置非成则璜<sup>2</sup>，二子何如？”（择相也，作此娓娓之起，分外姿媚。）李克对曰：“臣闻之，卑不谋尊<sup>3</sup>，疏不谋戚<sup>4</sup>。臣在阙门之外<sup>5</sup>，不敢当命<sup>6</sup>。”（言尊而戚无如相，真至言也。）文侯曰：“先生临事勿让。”（四字，又妙！）李克曰：“君不察故也。（先下此语，妙，妙！）居视其所亲<sup>7</sup>，富视其所与，达视其所举<sup>8</sup>，穷视其所不为，贫视其所不取，五者足以定之矣，何待克哉？”（妙于明明说，却不说出。）文侯曰：“先生就舍，寡人之相定矣。”（妙于也不说出。）李克趋而出，过翟璜之家。翟璜曰：“今者闻君召先生而卜相<sup>9</sup>，果谁为之？”李克曰：“魏成子为相矣。”（文侯前，妙于不说出，妙于此又说出。）翟璜忿然作色曰：“以耳目之所睹记，臣何负于魏成子<sup>10</sup>？（先喝一句，次数五句，又喝一句。）西河之守<sup>11</sup>，臣之所进也。君内以邺为忧<sup>17</sup>，臣进西门豹<sup>13</sup>。君谋欲伐中山<sup>14</sup>，臣进乐羊<sup>15</sup>。中山已拔，无使守之，臣进先生。君之子无傅<sup>16</sup>，臣进屈侯鲋<sup>17</sup>。臣何以负于魏成子！”（此句必两说者，写愤甚也。）李克曰：“且子之言克于子之君者，岂将比周以求大官哉<sup>18</sup>？（先折此句，妙绝，妙绝！）君问面置相“非成则璜，二子何如？”克对曰：君不察故也。居视其所亲，富视其所与，达视其所举，穷视其所不为，贫视其所不取，五者足以定之矣，何待克哉？＇（重述一遍，不换一字，妙，妙！）是以知魏成子之为相也。（此自明我未尝荐，妙，妙！）且子安得与魏成子比乎？（再重折。）魏成子以食禄千钟<sup>19</sup>，什九在外<sup>20</sup>，什一在内，是以东得卜子夏、田子方、段干木<sup>20</sup>。此三人者，君皆师之。（辣句。）子之所进五人者，君皆臣之。（揀句。）子恶得与魏成子比也<sup>2</sup>？”（此句亦两说者，写重折也。）翟璜逡巡再拜曰：“璜，鄙人也，失对，（二字妙！）愿卒为弟子。”

<sup>注释</sup>

<sup>1</sup>魏文侯：战国时魏国国君，名斯。李克：魏人，子夏弟子，先为中山守，后为魏文侯相。
<sup>2</sup>成：即魏成子，魏文侯之弟。璜：即翟璜，魏文侯时为上卿。
<sup>3</sup>卑：地位低下。
<sup>4</sup>戚：亲近。
<sup>5</sup>阙门：古代宫殿前的两观之间谓之阙门，常代称宫门。此句意为李克不是王室成员，是宫门外的人。
<sup>6</sup>当：承受。
<sup>7</sup>居：平时。所亲：亲近的人。
<sup>8</sup>达：显贵。
<sup>9</sup>卜：选择。
<sup>10</sup>负：后。
<sup>11</sup>西河之守：指吴起，为翟璜所荐。
<sup>12</sup>邺：地名，在今河北省临漳县。
<sup>13</sup>西门豹：战国魏人，魏文侯时任邺令。
<sup>14</sup>中山：战国时中山国名，后为赵武灵王所灭。
<sup>15</sup>乐羊：战国时魏将。曾率兵攻中山，不顾其子为中山人所获被杀，卒拔中山。
<sup>16</sup>俾：师傅。
<sup>17</sup>屈侯鲋（fù付）：战国时魏国贤人。
<sup>18</sup>比周：结伙营私。
<sup>19</sup>钟：古量单位，六斛四斗为一钟。
<sup>20</sup>什九；十分之九。
<sup>21</sup>卜子夏：名商，春秋卫人，孔子弟子，曾讲学于西河，为魏文侯师。田子方：名无择，战国魏人，为魏文侯师。段干木，战国魏人，隐居魏国，不受官禄，魏文侯师事之。
<sup>22</sup>恶（wū鸟）得：怎么能。
<sup>23</sup>逡（qūn困）巡：却退。