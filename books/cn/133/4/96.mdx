---
---
---
title: 徐子谏太子自将
---



宋卫策

*申生传，如彼无数反覆，却又别出如此一段妙论。笔墨之事，出奇无穷，有何底止？*

魏太子自将¹，过宋外黄²。外黄徐子曰³；“臣有百战百胜之术，太子能听臣乎？”（题目奇。）太子曰：“愿闻之。”客曰⁴：“固愿效之。（先加此句又好，人进苦言，必先有此句矣。）今太子自将攻齐，大胜并莒⁵，则富不过有魏，而贵不益为王⁶。（至计，至言。）若战不胜，则万世无魏⁷。（至计，至言。）此臣之百战百胜之术也。”（缴明一句又妙！题目奇，文章果奇。）太子曰：“诺。请必从公之言而还。”（下半篇又奇。）客曰：“太子虽欲还，不得矣。（下半篇题目又奇。）彼利太子之战功⁸，而欲满其意者众，太子虽欲还，恐不得矣。”（只添得一“恐”字，句态便变。）太子上车请还。其御曰⁹：“将出而还，与北同¹⁰，不如遂行。”遂行，与齐人战而死，（题目又奇。文字，果又奇。）卒不得魏。（此四字，加得憨甚，文便不得畅也。）

【注释】

¹魏太子：即魏惠王的太子，名申。
²外黄：春秋时宋邑，在今河南省杞县东。
³徐子：战国宋人。
⁴客：即徐子。
⁵莒：国名，在今山东省莒县。
⁶益：过。
⁷万世无魏：吉太子战死，故云万世无魏。
⁸彼：指魏军战士。欲使太子战，希得赏。
⁹御：驾车的人。
¹⁰北：败退。