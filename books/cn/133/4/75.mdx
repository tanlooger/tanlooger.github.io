---
---
---
title: 游腾为周谢楚
---



西周策

*前引智伯、桓公事，健举之甚；中诉秦有吞周意，又健举之甚；次陈卒迎只是防其不然，又健举之甚；后谢楚，又健举之甚，更无一拖笔沓字。*

秦令樗里疾以车百乘入周<sup>1</sup>，周君迎之以卒<sup>2</sup>，甚敬。楚王怒<sup>3</sup>，让周<sup>4</sup>，以其重秦客。游腾谓楚王曰<sup>5</sup>：“昔智伯欲伐厹由<sup>6</sup>，（厹，音求。）遗之大钟，载以广车<sup>7</sup>，因随入以兵，厹由卒亡，（引一旧事。）无备故也。（此处入此句，下却省，文态便健举。）桓公伐蔡也<sup>8</sup>，号言伐楚，其实袭蔡。（又引一旧事。）今秦者，虎狼之国也。兼有吞周之意；使樗里疾以车百乘入周，周君惧焉，以蔡、厹由戒之，故长兵在前<sup>9</sup>，强弩在后，名曰卫疾<sup>10</sup>，而实因之。（妙，妙！）周君岂无能爱国哉？恐一日之亡国，而忧大王<sup>11</sup>”。（又妙，又妙！）楚王乃说。

<sup>注释</sup>

<sup>1</sup>樗（chū初）里疾：秦惠王的异母弟，因居樗里，又称樗里子。秦武王时为丞相。
<sup>2</sup>卒：百人为卒。
<sup>3</sup>楚王：指楚怀王。一说楚怀王之孙。
<sup>4</sup>让：责备。
<sup>5</sup>游腾：周臣。
<sup>6</sup>厹（qū仇）由：春秋时国名，也作“仇由”，在今山西省阳泉市。
<sup>7</sup>广车：大车。
<sup>8</sup>桓公伐蔡：据《左传·僖公三年》：“齐侯（即桓公）与蔡姬乘舟于囿，荡公。公怒，归之，未之绝也。蔡人嫁之。”因此桓公伐蔡。
<sup>9</sup>长兵：指戈、矛之类的长兵器。
<sup>10</sup>卫：列队护卫。
<sup>11</sup>忧大王：为楚王担忧。