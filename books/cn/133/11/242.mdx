---
---
---
title: 送温处士序
---



韩愈

*前凭空以冀北马空起，中凭空撰出无数人嗟怨，后又凭空结以自己嗟怨：俱是凭空文字。*

伯乐一过冀北之野<sup>1】，而马群遂空。（凭空忽掉奇语。）夫冀北马多天下，伯乐虽善知马，安能空其群邪？（接手便难。）解之者曰<sup>2】：“吾所谓空，非无马也，无良马也。伯乐知马，遇其良辄取之，群无留良焉。苟无良，虽谓无马，不为虚语矣。”（接手便释。以上，以喻为起，不独为送温起，并送石亦连及。）
东都<sup>3】，固士大夫之冀北也。（妙文。）恃才能深藏而不市者<sup>4】，洛之北涯曰石生<sup>5】，（连石。）其南涯曰温生<sup>5】。（出温。）大夫乌公以铁钺镇河阳之三月<sup>7】，以石生为才，以礼为罗<sup>8】，罗而致之幕下。（连石。）未数月也，以温生为才，于是以石生为媒<sup>9】，以礼为罗，又罗而致之幕下。（出温，中自见所以连石之故。）东都虽信多才士，朝取一人焉拔其尤<sup>13】，暮取一人焉拔其尤，自居守河南尹以及百司之执事<sup>11】，与吾辈二县之大夫<sup>12】，政有所不通，事有所可疑，奚所咨而处焉<sup>13】？（生姿。各句各样句法。）士大夫之去位而巷处者，谁与嬉游？（生姿。句法。）小子后生于何考德而问业焉？（生姿。句法。）缙绅之东西行过是都者<sup>14】，无所礼于其庐。（生姿。句法。）若是而称曰：“大夫鸟公一镇河阳，而东都处士之庐无人焉。”岂不可也？（妙文。文囿已毕，却必下一段，始足。）
夫南面而听天下，其所托重而恃力者，惟相与将耳。（陪一相。）相为天子得人于朝廷，（陪。）将为天子得文武士于幕下，（正。）求内外无治，不可得也。（其文始足。）愈縻于兹<sup>15】，不能自引去<sup>16】，资二生以待老。今皆为有力者夺之，其何能无介然于怀邪<sup>17】？（本以致颂，反更生怨，绝妙文情。）生既至，拜公于军门<sup>18】，其为吾以前所称为天下贺<sup>19】，（结前一长段。）以后所称为吾致私怨于尽取也<sup>2】。（结后一短段。）

留守相公首为四韵诗歌其事<sup>20】，愈因推其意而序之。

<sup>注释】

<sup>1】伯乐：姓孙名阳，春秋中期秦穆公时人，是当时最著名的善相马者。
<sup>2】解之者：解释的人。
<sup>3】东都；指洛阳。
<sup>4】深藏：这里指隐居。不市：不出售，这里是不出仕的意思。
<sup>5】石生：石洪。参见韩愈《送石处士序》注3。
<sup>6】温生：指温造，字简舆，唐并州祁（今山西祁县）人。
<sup>7】大夫乌公：指乌重胤。参见韩愈《送石处士序》注1。铁钺（fǔyuè斧悦）：同“斧钺”，这里指节度使的仪仗。
<sup>8】罗：网罗。
<sup>9】媒：媒介，引荐。
<sup>10】拔：选拔。尤：才能杰出。
<sup>11】居守：指东都留守郑余庆。河南尹：河南道长官。当时的河南尹是房式。百司之执事：各部门的官吏。
<sup>17】二县：洛阳县、河南县。元和五年（公元810年），韩愈任河南县令。
<sup>13】咨；询问。处：处置。
<sup>14】缙绅：指士大夫。
<sup>15】縻（mí迷）：牵系，淹留。
<sup>16】自引：这里是自动引退的意思。
<sup>17】介然：怨愤。
<sup>18】生：温生（温造）。既至：到达河阳。公：鸟公（乌重胤）。
<sup>19】称：称说。
<sup>20】尽取：指乌重胤将洛阳地区的贤士全都聘走了。这是夸张的说法。
<sup>21】留守相公：留守，东都留守，指郑余庆。相公，郑余庆曾官尚书左丞同中书门下平章事，位同宰相，故称他为相公。