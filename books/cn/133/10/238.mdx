---
---
---
title: 获麟解
---



韩愈

*一篇只是一正一反，再一正，再一反。每段又自作曲折。*

麟之为灵昭昭也<sup>1】，咏于《诗》<sup>2】，书于《春秋》<sup>3】，杂出于传记百家之书，虽妇人小子，皆知其为祥也。（祥。）然麟之为物，不畜于家，不恒有于天下<sup>4】，其为形也不类<sup>5】，非若马牛犬狼麋鹿然。然则虽有麟，不可知其为麟也。角者，吾知其为牛；鬣者<sup>6】，吾知其为马；犬豕豺狼麋鹿，吾知其为犬豕豺狼麋鹿。唯麟也不可知。不可知，则其谓之不祥也亦宜。（不祥。此是第一正反。此不祥，是天下不知麟也，非麟之咎也。）虽然，麟之出，必有圣人在乎位，麟为圣人出也。圣人者必知麟<sup>7】，麟之果不为不祥也。（祥。）
又曰：麟之所以为麟者，以德不以形。若麟之出不待圣人，则谓之不祥也亦宜。（不祥。此是第二正反。此不祥，真麟之罪也，非天下之咎也。呜呼！先生于出处之际，为戒深矣。）

<sup>注释】

<sup>1】麟：麒麟。古代传说中的一种动物，形状似鹿，独角，身有鳞甲，尾似牛，是“仁兽”、“灵兽”。
<sup>2】咏于《诗》：《诗经·周南》中有首《嶙之趾》，就是吟唱麒麟的被捕杀，慨叹其不幸的诗篇。
<sup>3】书于《春秋》：《春秋·哀公十四年》：“春，西狞获麟。”杜预注：“麟者仁兽，圣王之嘉瑞也。时无明王，出而遇获。”
<sup>4】恒有：常有。
<sup>5】不类：不似。
<sup>6】鬣（liè列）：颈上的长毛。
<sup>7】圣人者必知麟：《左传·哀公十四年》：“西狩于大野，权孙氏之车子钽商获麟，以为不祥，以赐虞人。仲尼观之，曰：“麟也。然后取之。”