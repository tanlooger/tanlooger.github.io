---
---
---
title: 上张仆射书
---



韩愈

*前幅条畅，后幅酣态。*

九月一日，愈再拜：（通名。）

受牒之明日<sup>1</sup>，在使院中<sup>2</sup>，有小吏持院中故事节目十余事来示愈<sup>3</sup>。（吏示故事十余。）其中不可者<sup>4</sup>，有自九月至明年二月之终，皆晨入夜归，非有疾病事故，辄不许出。（其中此一事不可。）当时以初受命不敢言。（不敢言，先作小曲。）古人有言曰，人各有能有不能。若此者，非愈之所能也。抑而行之，必发狂疾<sup>5</sup>。上无以承事于公，忘其将所以报德者；下无以自立，丧失其所以为心。夫如是，则安得而不言？（不得不言。下去，皆畅言之也。）

凡执事之择于愈者<sup>6</sup>，非为其能晨人夜归也，必将有以取之。苟有以取之，虽不晨人而夜归，其所取犹在也。（笔势反复，却又甚径直。）下之事上，不一其事；上之使下，不一其事<sup>7</sup>。量力而任之，度才而处之，其所不能，不强使为是。故为下者不获罪于上，为上者不得怨于下矣。（笔势反复，却又甚径直。）《孟子》有云：“今之诸侯无大相过者，以其皆好臣其所教，而不好臣其所受教<sup>8</sup>。”今之时与孟子之时，又加远矣，皆好其闻命而奔走者，不好其直己而行道者。闻命而奔走者，好利者也；直己而行道者，好义者也。未有好利而爱其君者，未有好义而忘其君者。（笔势反复，却又甚径直。）今之王公大人，惟执事可以闻此言；惟愈于执事也，可以此言进。（且作结束，下去再说。）

愈蒙幸于执事<sup>9</sup>，其所从旧矣。若宽假之，使不失其性<sup>10</sup>；加待之，使足以为名。寅而人，尽辰而退。申而人，终酉而退。率以为常，亦不废事。（申己意。）天下之人，闻执事之于愈如是也，必皆曰执事之好士也如此，执事之待士以礼如此，执事之使人不枉其性而能有容如此<sup>11</sup>，执事之欲成人之名如此，执事之厚于故旧如此。（五“执事……如此”，笔酣墨恣，目中无人。）又将曰，韩愈之识其所依归也如此，韩愈之不谄屈于富贵之人如此<sup>12</sup>，韩愈之贤能使其主待之以礼如此。（三“韩愈……如此”，笔酣墨恣。）则死于执事之门，无悔也。（一落。此一，是正落。）若使随行而入，逐队而趋，言不敢尽其诚，道有所屈于己，天下之人闻执事之于愈如此，皆曰执事之用韩愈，哀其穷，收之而已耳，韩愈之事执事，不以道，利之而已耳<sup>13</sup>。（一执事云云而已耳，一韩愈云云而已耳，笔酣墨恣。）苟如是，虽日受千金之赐，一岁九迁其官，感恩则有之矣，将以称于天下曰知己知己，则未也。（又一落。此一，是反落。）伏惟哀其所不足，矜其愚<sup>14</sup>，不录其罪，察其辞而垂仁采纳焉。（收。又连下四“其”字，总是笔酣墨恣。）

愈恐惧再拜。

## 注释

<sup>1</sup>受牒：接受任命。牒，公文，这里是指任命书。唐德宗贞元十一年（公元795年）正月至三月，韩愈三上宰相书未得理睬后，即离京东归河阳故乡。贞元十二年被宣武军节度使董晋任命为节度推官。贞元十五年（公元799年）董晋去世，汴州军人叛乱，韩愈得脱，由洛阳到达徐州。这一年秋天，徐州刺史、武宁军节度使张建封任命韩愈为节度推官。张建封，字子立，兖州（今山东兖州）人。贞元十二年在徐州任上，朝廷曾加他检校右仆射的官衔，所以韩愈称他为张仆射。
<sup>2</sup>使院：节度使办公的处所。
<sup>3</sup>故事：成例。即使院的旧制度。节目：条目。
<sup>4</sup>不可者：不应有的、难以遵循的。
<sup>5</sup>抑：压抑、压制。
<sup>6</sup>执事：原指帝王、大臣左右侍从之辈，写信时称对方为执事，意思是不敢直接与对方交谈，故向执事者陈述，表示尊敬。
<sup>7</sup>不一其事：不一，不应统一、划一。其事，那件事，指“下之事上”或“上之使下”。
<sup>8</sup>“《孟子》有云”四句：无大相过，无大差别，指国力强弱相去不远。以其：因为他（诸侯）。好臣其所教：喜欢任用听自己的话的人为臣。不好臣其所受教：不喜欢任用能使自己获得教益的人为臣。臣，用做动词。这四句话出自《孟子·公孙丑下》，引文与原文稍有出入。
<sup>9</sup>紫幸：受宠。
<sup>10</sup>性：本性。
<sup>11</sup>不枉其性：不压抑他的本性。枉，弯曲，引申为压制、压抑。有容：有度量。
<sup>12</sup>谄屈：谄媚、屈从。
<sup>13</sup>利之：图其利。14矜：哀怜。