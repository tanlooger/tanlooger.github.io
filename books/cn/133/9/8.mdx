---
---
---
title: 遗令
---



杜预

*临终诀语，读之，乃复一似经解，一似游记。我更不能测其心光眼光在于何处矣。从来只叹其薄葬为达，岂足以知先生者哉！东坡《超然台》，某意其出于习凿齿，不意习又出于此也，然总是出于《蹇叔哭师》。*

古不合葬，明于终始之理【1】，同于无有也。（第一义。）中古圣人改而合之【2】，盖以别合无在，更缘生以示教也。（又是第一义。）自此以来，大人君子，或合或否，未能知生，安能知死？故各以己意所欲也。（又是第一义。看其略涉笔，便是三义；面三义俱是第一义，妙绝，妙绝！）
吾往为台郎【3】，尝以公事使过密县之邢山【4】。山上有冢【5】，向耕父，云是郑大夫祭仲【6】，或云子产之冢也【7】。（是何心眼，是何笔墨！）遂率从者祭而观焉。其造冢居山之顶，四望周达，连山体南北之正而邪东北【8】，向新郑城【9】，意不忘本也。（随写随注。我意既尔，古人定不复远。妙，妙。）其隧道，唯塞其后，而空其前不填之，示藏无珍宝，不取于重深也。（随写随注。）山多美石不用，必集洧水自然之石以为冢藏，贵不劳功巧【10】，而此石不人世用也。（随写随注。）君子尚其有情，（结“不忘本”一段。）小人无利可动，（结次二段。）历千载无毁，俭之致也。（随手结过。）
吾去春入朝，因郭氏丧亡，（细述感所由生。）缘陪陵旧义，自表营洛阳城东首阳之南【12】，为将来兆域【13】。（细述未能免俗。）而所得地，中有小山，上无旧冢。（八字好。）其高显虽未足比邢山，然东奉二陵【14】，西瞻宫阙【5】，南观伊、洛【16】，北望夷、齐【17】，旷然远览，情人所安也。故遂表树开道【18】，为一定之制。（卜兆，乃写到如此兴会。不知死后有知无知，正复超然著胜。）至时皆用洛水圆石，开隧道南向，仪制取法于郑大夫，欲
以俭自完耳。（但得地，未营造，故有“至时”二字。“至时寸”者，至我死之时也。）棺器小敛之事，皆当称此【19】。（兼嘱棺敛，妙，妙。）

【注释】

【1】合莽：附葬，即将后死者附葬于前死者之墓穴中或坟墓周围。《汉书·哀帝纪》：“昔季武子成寝，杜氏之殡在西阶下，请合葬而许之。附葬之礼，自周兴焉。”合，附。终始之理：死生之理。《荀子·礼论》：“生，人之始也；死，人之终也。终始俱善，人道毕矣。故君子敬始而慎终，终始如一，是君子之道，礼义之文也。”【2】中古圣人：指周公（姬旦）。合葬之制始创于周公，见《礼记·檀弓上》。【3】台郎：指尚书郎。杜预曾任度支尚书，所以自称台部。度支尚书，隋以后改称户部尚书。【4】密县：今河南密县。在荥阳县南，位于洧水上游。【5】冢：坟冢、坟墓。【6】祭（zhài债）仲：春秋时郑国大夫，字足，也叫祭足。【7】子产：春秋时政治家，郑国贵族子国之子，名侨，字子产，一字子美。【8】邪：同“斜”。【9】新郑：今河南新郑县。东周初郑武公迁都于此。【10】冢藏：墓穴。贵：崇尚。1尚其有情：尚，崇尚、钦敬。情，指郑大夫墓向新郑，不忘国都、朝廷之情。【12】首阳：首阳山。首阳山在河南偃师县西北，接孟津县界，山上有爽齐庙。【13】兆域：墓地。1二陵：高原陵、崇阳陵。【15】官阙：指西晋都城洛阳的宫殿。【16】伊、洛：伊水、洛水。【17】爽、齐：伯夷、权齐。1表树：以毛皮挂于树上作为测量、望视标准，为开道作准备。【19】小敛：为死者穿好衣服称小敛。称此：与此相称，指效法郑大夫节俭办丧事。