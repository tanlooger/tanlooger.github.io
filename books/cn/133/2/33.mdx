---
---
---
title: 子产坏晋馆垣
---



襄公三十一年

*子产妙辞，更不必说。须细寻其处处细针密线，前后不差一黍；又要看前段文伯之悻悻<sup>1</sup>，后段叔向之津津，俱是为极写子产而设。*

子产相郑伯以如晋，晋侯未之见也<sup>2</sup>。（以鲁丧故。）子产使尽坏其馆之垣而纳车马焉<sup>3</sup>。（奇事。）士文伯让之<sup>4</sup>，曰：“敝邑以政刑之不修，寇盗充斥<sup>5</sup>，（寇盗充斥，为客设馆垣之故也；政刑不修，又寇盗充斥故也。长句法，累累而详，如此。）无若诸侯之属辱在寡君者何<sup>6</sup>，（十二字句。）是以令吏人完客所馆<sup>7</sup>，高其闬闳<sup>8</sup>，厚其墙垣，（如此二句，言是特设，以重坏之之罪。）以无忧客使。（以上，自说一段盛意。）今吾子坏之，虽从者能戒<sup>9</sup>，其若异客何<sup>10</sup>？（措语最曲折。异客，言后来客也。）以敝邑之为盟主，（此句，带矜意。）缮完葺墙<sup>11</sup>，以待宾客。（此句，又带矜意。）若皆毁之，其何以共命<sup>12</sup>。（言后客又毁，则不堪也。然语意纯自矜。）寡君使匄请命<sup>13</sup>3。”（明明问罪声口。）对曰：“以敝邑褊小，介于大国，诛求无时<sup>14</sup>，是以不敢宁居，悉索敝赋<sup>15</sup>，以来会时事<sup>16</sup>。（一段，先贵晋重币。）逢执事之不闲，而未得见；（此句，叙鲁丧。）又不获闻命，未知见时。（一段，次贵晋慢客。）不敢输币，亦不敢暴露<sup>17</sup>。（一段，次陈已左难右难，然未畅说，故下又双承之。）其输之<sup>18</sup>，则君之府实也<sup>19</sup>，非荐陈之<sup>20</sup>，不敢输也。（此句，承不敢输币。）其暴露之，则恐燥湿之不时而朽蠹，以重敝邑之罪。（此句，承不敢暴露，左难右难如此。）侨闻文公之为盟主也，宫室卑庳<sup>4</sup>，无观台榭<sup>2</sup>，（文公自居如此。）以崇大诸侯之馆，（文公待诸侯如此。下，细列此句。）馆如公寝，（一。）库厩缮修<sup>2</sup>，（二。）司空以时平易道路，（三。）圬人以时填馆宫室；（四。）诸侯宾至，甸设庭燎<sup>4</sup>，（五。）仆人巡宫，（六。）车马有所，（七。）宾从有代2，（八。）巾车脂辖<sup>20</sup>，（九。）隶人牧圉各瞻其事<sup>2</sup>；（十。）百官之属各展其物<sup>3</sup>；（十一。）公不留宾，而亦无废事；（结住。）忧乐同之，（加一句。）事则巡之<sup>3</sup>；（再加一句。）教其不知，而恤其不足。（再加二句。）宾至如归，无宁灾患<sup>3</sup>；不畏寇盗，而亦不患燥湿。（再结住。上十一句，是馆中事。加此四句，是文公心上事。）今铜鞮之宫数里<sup>14</sup>，（与“官室率库”，“无观台榭”正反。）而诸侯舍于隶人<sup>3</sup>，（与十一句正反。）门不容车，而不可逾越；盗贼公行，而天厉不戒<sup>3</sup>。（与加四句正反。）宾见无时，（挽“执事不问”句。）命不可知。（挽“又不闻命”句。）若又勿坏，是无所藏币以重罪也。（挽又“不敢输”、又“不敢暴露”句。）敢请执事，将何所命之<sup>18</sup>？（正对“寡君使句请命”句，侃侃然，可畏也。）虽君之有鲁丧，亦敝邑之忧也。（妙，妙！夺其所委之故。）若获荐币（晋纳币。）修垣而行<sup>5</sup>，（郑修垣，妙绝，妙绝！一似晋，只是惜此垣费也者。）君之惠也，敢惮勤劳<sup>1</sup>！”（修垣之劳也。）文伯复命<sup>1</sup>。赵文子曰<sup>6</sup>：“信<sup>13</sup>。（只一字，写心服如画。）我实不德，而以隶人之垣以赢诸侯<sup>19</sup>，是吾罪也。”（注“信”字。）使士文伯谢不敏焉<sup>15</sup>。（极写子产也。）晋侯见郑伯，有加礼，（皆极写子产，非写晋也。）厚其宴好而归之。（极写。）乃筑诸侯之馆。（极写。所谓诸侯赖之也。）叔向曰<sup>16</sup>：“辞之不可以已也如是夫<sup>17</sup>！（津津然不啻口出。）子产有辞，诸侯赖之。（不止郑是赖。）若之何其释辞也<sup>18</sup>？（写出津津然。释，弃也。自悔不能如子产之辞，乃是少时弃而不学也。）《诗》曰：“辞之辑矣，民之协矣；辞之怿矣，民之莫矣。”
<sup>4</sup>其知之矣<sup>20</sup>。”（四字妙！言诗人知之，吾初不知，写出津淖然。）

<sup>注释</sup>

<sup>1</sup>悻悻（xìngxìng幸幸）：恼怒的样子。
<sup>2</sup>晋侯：指晋平公。
<sup>3</sup>尽坏其馆之垣：把晋国招待外宾的馆舍的圈墙全部拆毁。
<sup>4</sup>士文伯：即士匄，字伯瑕，晋国大夫。让：贵问。
<sup>5</sup>充斥：充满。
<sup>6</sup>辱：表敬副词，屈尊。在：存问。此句连上句意为：盗贼到处都有，设法安置屈尊前来朝聘晋君的诸侯的臣属。
<sup>7</sup>完：修缮。
<sup>8</sup>用周（hànhóng旱宏）：里巷之门，此指宾馆门。
<sup>9</sup>戒：戒备。
<sup>10</sup>异客：指他国宾客。
<sup>11</sup>光：通“院”，指圈墙。葺（qì乞）：修洽。
<sup>12</sup>其：将。共命：意为供应宾客的需要。共：同“供”。
<sup>13</sup>请命：请问拆毁墙垣的理由。
<sup>14</sup>诛：责。
<sup>15</sup>赋：财物。1会：朝会。时事：年时朝贡的事。
<sup>17</sup>暴露：指贡物日晒夜露。
<sup>18</sup>其：如果。
<sup>19</sup>君之府实：指晋君府库中的财物。
<sup>20</sup>荐陈：古代的一种外交仪式，即宾主相见，当庭陈列聘享的礼物。故“荐陈”是陈列进献的意思。
<sup>21</sup>卑牌（bēi婢）：低下。
<sup>22</sup>榭（xè谢）：台上有屋曰榭。此句意为没有可供游观的台榭。
<sup>23</sup>厩（jiù救）：马棚。
<sup>24</sup>司空：掌管土木工程的官。
<sup>25</sup>圬（wū乌）人：泥水匠。墣（mì密）：粉刷墙壁。
<sup>26</sup>甸（diàn佃）：指甸人，负责管理薪火的官。庭燎：庭中照明的火炬。
<sup>27</sup>宾从有代：言外宾的随从仆役有专人替代。
<sup>28</sup>巾车：管理车辆的官。脂辖：用油脂涂轴头。脂：膏脂，这里用作动词，上油。
<sup>29</sup>隶人：管理洒扫房舍和厕所的人。牧：看守牛羊的人。圉：看守马的人。瞻：看顾。
<sup>30</sup>展：陈列。
<sup>31</sup>巡：安抚。
<sup>32</sup>恤：周济。
<sup>33</sup>无宁：关联词，犹“岂但没有”。
<sup>34</sup>铜鞮（dī堤）：晋离官，在今山西省沁县南二十五里。
<sup>35</sup>舍于隶人：言诸侯宾客住在像奴隶住的屋子里。
<sup>36</sup>天厉：天之疠气，指瘟疫。天：原作“夭”，今据《金泽文库》本改。厉：通“疠”，疾疫。不戒：不预防。
<sup>37</sup>命：指晋君接见之命。
<sup>38</sup>何所命：有什么指教。
<sup>39</sup>修垣而行：指郑替晋把墙修好，而后回国。
<sup>40</sup>惮（dàn旦）：怕。
<sup>41</sup>复命；回报。
<sup>42</sup>赵文子：即赵武，赵盾之孙，晋国大夫。
<sup>43</sup>信：确是如此。
<sup>44</sup>赢：受。引申为“接待”。
<sup>45</sup>不敏：不聪明。谦词。
<sup>46</sup>权向：姓羊舌，名肿，晋国贤大夫。
<sup>47</sup>辞：辞令。不可以已：不可以废。
<sup>48</sup>释辞：舍弃辞令。
<sup>49</sup>辞之辑矣：及下面三句见《诗经·大雅·板》，意为言辞和睦则人民融洽，言辞悦怿则人民安定。辑：和睦。协：和协。怿：喜悦。莫：安定。
<sup>50</sup>其知之矣：言该诗作者已懂得善于辞令的道理了。