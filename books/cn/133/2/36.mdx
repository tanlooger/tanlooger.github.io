---
---
---
title: 张趯智在君子后
---



昭公三年

*妙处全在冷峭，峭故愈冷，冷故愈峭。今后欲作冷笔。其务作峭笔哉！*

郑游吉如晋¹，送少姜之葬²。梁丙与张趯见之³。梁丙曰：“甚矣哉⁴，子之为此来也！”（不是不满游吉语，正是不满少姜语。细细思之。）子太叔曰：“将得已乎⁵！（四字用紧笔先接住，下引文、襄，宽宽反起。）昔文、襄之霸也⁶，其务不烦诸侯，（须记“伯（即霸）也”字，“不烦”字。“不烦诸侯”四字，先总，下细开。）令诸侯三岁而聘，（不烦。）五岁而朝，（不烦。）有事而会，（不烦。）不协而盟⁷。（不烦。）君薨⁸，大夫吊，卿共葬事；（不烦。）夫人，士吊，大夫送葬。（不烦。）足以昭礼、命事、谋阙而已⁹，无加命矣¹⁰。（“足以”，妙！“而巳”，妙！再添“无加命矣”四字，妙！此既明明说晋将失诸侯，只是反说，故不觉。）今嬖宠之丧¹¹，不敢择位，而数于守适¹³，（言不敢计择其为妾媵，而礼数比于夫人。此句，乃正对“甚矣”、“此来”语。）唯惧获戾¹⁴，岂敢惮烦？（妙，妙！记第二“烦”字。）少姜有宠而死，齐必继室¹⁵。今兹吾又将来贺，不唯此行也。”（偏要再加一倍说，笔情最恣，笔气最峭，真妙不可言也。）张耀曰：“善哉，吾得闻此数也¹⁶！然自今，（疾转笔，妙，妙！“昔今”，妙！“今兹”，妙！“然自今”，妙！）子其无事矣。譬如火焉¹⁷，火中¹⁸，寒暑乃退。（火，心星也。季夏，昏中，而暑退；季冬，旦中者，寒退。）此其极也¹⁹。能无退乎²⁰？晋将失诸侯，诸侯求烦不获²¹。”（忽将“烦”字作一余波，冷峭不可言。）二大夫退。子大叔告人曰：“张趯有知，其犹在君子之后乎²²！”（十二字一句，言张越直无智耳。虽闻我言而跃然，似为有智，然我既已明言之矣；彼为晋臣，胡为又复言乎？在君子之后，犹言不得与于君子之列也。）

【注释】

¹游吉：即子太权，郑国正卿。
²少姜：即齐国少姜，是齐庄公嫡夫人之女，晋平公的宠妾，又称少齐。
³梁丙：晋国大夫。张趣（tì惕）；晋国大夫。
⁴甚：指郑国派正卿游吉来吊送妾（少姜）丧，礼数太过分。
⁵将得已乎：恐怕不得不如此。将：殆。
⁶文：指晋文公。襄：指晋襄公。
⁷协：和睦。
⁸薨（hōng轰）：古时诸侯死叫薨。
⁹昭礼：昭明礼节。命事：发布命令。谋阙：商量补救缺失。
¹⁰无加命：不再有额外的命令。1嬖宠：指少姜。
¹²不敢择位：指来吊丧的不敢按礼制和旧例选择适当职位的人。1数：礼数。守适（dí嫡）：指国君的正夫人，即嫡配，守内官为长，故名守适。此句言礼数超过正夫人。
¹⁴戾：罪。
¹⁵继室：古时诸侯的夫人称元妃，元妃死后，次妃代理内事叫继室。这里指少姜死了，齐国一定再嫁女给晋平公。
¹⁶此数：指朝会吊丧的礼数。
¹⁷火：大火，即心宿。
¹⁸火中：指大火星于夏末黄昏时在天空中，暑气渐消。冬末天将亮时在天空中，寒气渐消。
¹⁹此其极也：指晋平公于此已达极盛点。
²⁰退：衰退。古人认为盛极必衰。
²¹诸侯求烦不获：意即晋将不能再烦诸侯。
²²在君子之后：意为在君子的行列。据《论语·先进》：“以否从大夫之后＂，意即自谓曾列大夫之班。