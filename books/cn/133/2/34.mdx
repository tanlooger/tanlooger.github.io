---
---
---
title: 子产论尹何
---



襄公三十一年

*欲作缠绵帖肉之文，须千遍烂读此文，非贵其文辞，贵其心地也。此文，只是一片心地。*地

子皮欲使尹何为邑<sup>1</sup>。子产曰：“少<sup>2</sup>，未知可否。”（此篇，纯作婉爱之调。）子皮曰：“愿<sup>3</sup>，吾爱之，（逐句婉爱。）不吾叛也<sup>4</sup>。使夫往而学焉<sup>5</sup>，夫亦愈知治也。”（婉爱之调。）子产曰：“不可。人之爱人，求利之也。（段段婉爱。）今吾子爱人则以政，犹未能操刀而使割也，其伤实多。（一喻。）子之爱人，伤之而已，其谁敢求爱于子。（妙语解颐。）子于郑国，栋也。栋折榱崩<sup>6</sup>，侨将厌焉<sup>7</sup>，敢不尽言？（二喻。夹入一句。又婉爱。）子有美锦<sup>8</sup>，不使人学制焉<sup>9</sup>。（三喻。）大官大邑，身之所庇也<sup>10</sup>，而使学者制焉，其为美锦不亦多乎<sup>11</sup>？（纯作婉爱之调。）侨闻学而后人政<sup>12</sup>，未闻以政学者也<sup>13</sup>。若果行此，必有所害。譬如田猎，射御贯<sup>14</sup>，则能获禽<sup>15</sup>；吾未尝登车射御，则败绩厌覆是惧<sup>16</sup>，何暇思获？”（四喻，纯是婉爱之调。随手出喻，一喻尹何，二喻自己，三喻子皮，四喻尹何。初无定法，手便即喻。）子皮曰：“善哉，虎不敏。吾闻君子务知大者、远者；小人务知小者、近者。我，小人也。衣服附在我身，我知而慎之；大官、大邑所以庇身也，我远而慢之<sup>17</sup>。（便援前喻。）微子之言<sup>18</sup>。吾不知也。（纯作婉爱之调。）他日我曰<sup>19</sup>：＇子为郑国<sup>20</sup>，（妙！四字句。）我为吾家<sup>21</sup>，以庇焉，其可也。”（妙！十字句。）今而后知不足。（妙！六字句。）自今请虽吾家，听子而行。”（妙！十字句，纯是婉爱。）子产曰：“人心之不同如其面焉，吾岂敢谓子面如吾面乎？抑心所谓危<sup>22</sup>，亦以告也。”（妙，妙！纯是婉爱之调。）子皮以为忠，故委政焉。子产是以能为郑国。

<sup>注释</sup>

<sup>1</sup>子皮：名罕虎，郑国上卿。尹何：子皮的小臣。为邑：儆家邑之宰。
<sup>2</sup>少：年轻。
<sup>3</sup>愿：谨慎善良。
<sup>4</sup>不吾叛：即“不叛吾”。
<sup>5</sup>夫：人称代词，指尹何。下文“夫”字用法同。
<sup>6</sup>穰（cuī崔）：屋椽。
<sup>7</sup>厌：通“压”。下文“厌覆”之“厌”同。
<sup>8</sup>锦：有色彩花纹的丝织品。
<sup>9</sup>制：裁制。
<sup>10</sup>庇：庇荫、庇护。
<sup>11</sup>其为美锦不亦多乎：意即大官大邑比起美锦来价值不是更离吗？
<sup>12</sup>入政：参预管理政务。
<sup>13</sup>未闻以政学者也：没有听说过凭借做官的机会来学习为政的。
<sup>14</sup>射御贯：射箭驾车熟习。贯：通“惯”，熟习。
<sup>15</sup>禽：指鸟兽。一说禽，同“擒”。
<sup>16</sup>败绩：事业的失败。这里指车辆崩坏。厌覆：即压覆，指车翻人压。
<sup>17</sup>慢：轻视。
<sup>18</sup>微：无。
<sup>19</sup>他日我曰：从前我曾说过。
<sup>20</sup>为：治理。
<sup>21</sup>家：指卿大夫的封地食邑。
<sup>22</sup>抑心所谓危：不过我心里认为你这样做很危险。