---
---
---
title: 臧武仲不能诘盗
---



襄公二十一年

*此为刀切斧斫之文，自起笔直至后，只是一样法。*

邾庶其以漆、闾丘来奔<sup>1</sup>，季武子以公姑姊妻之<sup>2</sup>，皆有赐于其从者。于是鲁多盗。季孙谓臧武仲曰<sup>3</sup>：“子盍诘盗<sup>4</sup>？”武仲曰：“不可话也。（看他矢口侃侃，说出“不可”二字，奇，奇！妙，妙！）纥又不能。”（看他又侃侃说出“不能”二字，奇，奇！妙，妙！）季孙曰：“我有四封<sup>5</sup>，面诘其盗，何故不可？（实是可惊，因而急问。）子为司寇<sup>6</sup>，将盗是务去，何故不能？”（双辞，亦双问，遣笔最妙。）武仲曰：“子召外盗而大礼焉，何以止吾盗<sup>7</sup>？（重快说“不可”。）子为正卿，而来外盗；使纥去之<sup>3</sup>，将何以能？（重快说“不能”。此已直斥季孙矣，然尚未的指何事。）庶其窃邑于邾以来，子以姬氏妻之<sup>9</sup>，而与之邑，其从者皆有赐焉。（此方直斥其事。）若大盗，礼焉以君之姑姊与其大邑<sup>10</sup>，其次早牧舆马<sup>11</sup>，（次盗也，省“以”字。）其小者衣裳剑带，（小盗也，添“者”字。）是赏盗也。（奇句，快句。）赏而去之，其或难焉<sup>12</sup>。（结上毕，下提笔重起。）纥也闻之，在上位者洒濯其心<sup>13</sup>，壹以待人<sup>14</sup>；（八字句。）轨度其信<sup>15</sup>，可明征也<sup>16</sup>，（八字句。）而后可以治人。（六字句，又结。）夫上之所为，民之归也<sup>17</sup>。（再提笔起。）上所不为，而民或为之，是以加刑罚焉，而莫敢不惩。（妙，妙！快，快！）若上之所为，而民亦为之，乃其所也<sup>18</sup>，又可禁乎？（妙，妙！快，快！）《夏书》曰：‘念兹在兹<sup>19</sup>，释兹在兹<sup>20</sup>，名言兹在兹<sup>21</sup>，允出兹在兹<sup>22</sup>，惟帝念功<sup>23</sup>'，将谓由己壹也<sup>24</sup>，信由己壹<sup>25</sup>，而后功可念也。”（更不加结，妙！)

<sup>注释</sup>

<sup>1</sup>邾：国名，在今山东省邹县境。庶其：邾国大夫。漆：邑名，在今山东邹县东北。间丘：邑名，在漆东北十里。
<sup>2</sup>季武子：即季孙宿，季孙行父之子，鲁国正卿。公姑姊：指鲁裹公的姑妈。
<sup>3</sup>季孙：即季武子。臧武仲：即臧孙纥，各国大夫，时为鲁司寇。
<sup>4</sup>查：何不。诘：治。
<sup>5</sup>四封：四方边境。
<sup>6</sup>司寇：主管刑狱的官。
<sup>7</sup>吾：指鲁国。
<sup>8</sup>之：指国内之盗。
<sup>9</sup>姬氏：指鲁襄公姑妈，因鲁国是姬姓。
<sup>10</sup>大盗：指邾国大夫庶其。焉：用法同“之”。其大邑：指公姑姊的大邑，作为陪嫁。
<sup>11</sup>辛牧奥马：指庶其的从者，即贱役，也即古时卒、奥、隶、係、仆、台、圈、牧八等之人。
<sup>12</sup>其或：不肯定副词，表婉转。
<sup>13</sup>洒灌其心：洗涤其利欲之私心。
<sup>14</sup>壹：专一。犹诚心。
<sup>15</sup>轨度其信：意即使其诚心合乎法度。轨度：纳于轨范。信：诚。
<sup>16</sup>征：验。
<sup>17</sup>归：归依。
<sup>18</sup>乃其所：意犹势所必然。
<sup>19</sup>念兹在兹：想要干的就是这个。兹：此。
<sup>20</sup>释兹在兹：丢掉不干的就是这个。
<sup>21</sup>名言兹在兹：意为所要命令的就是这个。名：号令。
<sup>22</sup>允出兹在兹：诚信所在的就是这个。允：信。以上四句，是当时诚信的轨范。
<sup>23</sup>惟帝念功：只有天帝才能录此成功。念：识录。以上见伪古文《尚书》属入《大禹谟》篇。
<sup>24</sup>将：殆，大概。
<sup>25</sup>信由己查：诚信由于自己的专一。