---
---
---
title: 子革对灵王
---



昭公十二年

*不图有如此前半篇。有如此前半篇了，不图又有如此后半篇，真千载奇文。*

楚子狩于州来<sup>1</sup>，次于颍尾<sup>2</sup>，（写。）使荡侯、潘子、司马督、嚣尹午陵尹喜帅师围徐以惧吴<sup>3</sup>。（写。）楚子次于乾溪<sup>4</sup>，以为之援。（写。）雨雪，（写绝。）王皮冠，（写绝。）秦复陶<sup>5</sup>，翠被<sup>6</sup>，（写绝。）豹舄<sup>7</sup>，（写绝。）执鞭以出。（写绝。）仆析父从<sup>8</sup>。（写绝。写出必及于难之人如在目。）右尹子革夕<sup>9</sup>，王见之，去冠、被、（写。）舍鞭<sup>10</sup>，（写。）与之语，（写。）曰：“昔我先王熊绎<sup>11</sup>，与吕伋、（齐。）王孙牟、（卫。）燮父、（晋。）禽父（鲁。）并事康王<sup>12</sup>，四国皆有分<sup>13</sup>，我独无有。今吾使人于周，求鼎以为分<sup>19</sup>，王其与我乎<sup>15</sup>？”（必及于难人声口。）对曰：“与君王哉！（奇妙，便如接口。）昔我先王熊绎辟在荆山<sup>16</sup>，筚路蓝缕以处草莽<sup>17</sup>，跋涉山林以事天子，唯有桃弧棘矢以共御王事<sup>18</sup>。（无分之故。）齐，王舅也<sup>19</sup>；晋及鲁、卫，王母弟也<sup>21</sup>。（有分之故。）楚是以无分，而彼皆有。（正论，以“昔”、“今”字分。）今周与四国服事君王，（奇谈。）将唯命是从，岂其爱鼎？”（奇谈。）王曰：“昔我皇祖伯父昆吾<sup>22</sup>，（遥遥皇祖，隐隐伯父。）旧许是宅<sup>23</sup>。今郑人贪赖其田<sup>24</sup>，而不我与。我若求之，其与我乎？”（必及于难人声口。）对曰：“与君王哉！（奇妙，便如接口。）周不爱鼎，郑敢爱田？”（奇谈，又趁上文热铛，故甚省面加妙。）王曰：“昔诸侯远我而畏晋<sup>25</sup>，今我大城陈、蔡、不羹<sup>26</sup>，赋皆千乘<sup>27</sup>，子与有劳焉？（带句，生姿。）诸侯其畏我乎！”（必及于难人声口。）对曰：“畏君王哉！（奇妙，便如接口。）是四国者<sup>28</sup>，专足畏也。（奇谈。）又加之以楚，敢不畏君王哉！”（奇谈。）工尹路请曰<sup>29</sup>：“君王命剥圭以为铖柲<sup>30</sup>，敢请命<sup>31</sup>。”（又写，写绝。）王人视之。（写绝。）析父谓子革：“吾子，楚国之望也。今与王言如响<sup>32</sup>，国其若之何？”（忽作一波折，大奇！大妙！）子革曰：“摩厉以须<sup>33</sup>，王出，吾刃将斩矣。”（奇谈。）王出，（写。）复语。（写。）左史倚相趋过，王曰：“是良史也，子善视之！是能读三坟、五典、八索、九丘<sup>34</sup>。”（恰凑入“摩厉以须”人刃下。）对曰：“臣尝问焉，昔穆王欲肆其心<sup>35</sup>，周行天下，将皆必有车辙马迹焉。祭公谋父作祈招之诗<sup>36</sup>，以止王心，王是以获没于祗官<sup>37</sup>。臣问其诗，而不知也。若问远焉，其焉能知之？”（大奇！大妙！何处飞来。）王曰：“子能乎？”对曰：“能。（大奇！大妙！）其诗曰：祈招之愔愔<sup>38</sup>，式昭德音<sup>39</sup>。思我王度，式如玉，式如金。形民之力<sup>40</sup>，而无醉饱之心。”（大奇！大妙！）王揖而人，（写。）馈不食<sup>41</sup>，寝不寐，数日，不能自克，以及于难<sup>42</sup>。（结。）仲尼曰：“古也有志：＂克己复礼，仁也。”信善哉<sup>43</sup>！楚灵王若能如是，岂其辱于乾溪<sup>44</sup>？”（再结。）

<sup>注释</sup>

<sup>1</sup>楚子：指楚灵王。狩：冬猎。州来：楚邑，故址在今安徽省寿县。
<sup>2</sup>次：驻扎。颖尾：即潁口，是颍水入淮处，在今安徽寿县正阳关。
<sup>3</sup>荡侯、潘子、司马督、嚣尹午、陵尹喜：皆楚国大夫。徐：吴的与国，在今安徽省泅县。鲁昭公三十年（公元前512年）为吴所灭。
<sup>4</sup>乾溪：楚邑，在今安徽省亳县东南七十五里。
<sup>5</sup>秦复陶：秦国赠给楚玉的羽衣，穿之御寒。
<sup>6</sup>翠被（pī披）：用翠羽做的披风。被：通“披”。
<sup>7</sup>豹舄（xì戏）：用豹皮制的木底鞋。
<sup>8</sup>仆析父：楚国大夫。
<sup>9</sup>子革：即郑丹。夕：暮见。
<sup>10</sup>去冠、被、舍鞭；是楚灵王礼敬郑丹的表示。
<sup>11</sup>熊绎：芈姓，事周成王，封以子爵，为楚国始封之君。
<sup>12</sup>吕伋：齐太公姜尚之子，嗣为齐侯，卒谥丁公。王孙牟：卫康叔之子康伯，名髡。燮父：晋唐叔之子。禽父：即伯禽，周公姬旦之子。康王：周成王之子。
<sup>13</sup>四国皆有分：指齐、鲁、晋、卫四国都分有周的珍宝之器。
<sup>14</sup>求鼎以为分：相传禹铸九鼎，三代传之，以为有国之宝。楚灵王派人入周求赐九鼎，作为楚之分器。
<sup>15</sup>王：指周王。
<sup>16</sup>辟：同“僻”，僻处。荆山：在今湖北省漳县西。
<sup>17</sup>筚路蓝缕：意为驾柴车，穿敝衣，以处草莽。犹开土辟地。
<sup>18</sup>桃弧棘矢：桃木弓枣木箭。共：同“供”。共御：犹迸奉。
<sup>19</sup>王舅：指吕伋。因周成王母邑姜，是齐太公之女，故齐国吕伋是周成王的舅父。
<sup>20</sup>王母弟：指鲁国始祖姬旦、卫国始祖康权，皆周武王母弟；普国始祖唐叔，是周成王母弟。
<sup>21</sup>四国：指齐、晋、鲁、卫四国。
<sup>22</sup>皇祖伯父昆吾：据《史记·楚世家》：“陆终生子六人，一曰昆吾；……·六曰季连，芈姓，楚其后也。”由此可知昆吾是楚远祖之兄，故叫“皇祖伯父”。
<sup>23</sup>旧许是宅：据《国语·郑语》韦昭注：“昆吾为夏伯，迁于旧许”。旧许即许国，在今河南许昌市。后迁于叶，又迁于夷，其地为郑所得，故谓旧许。
<sup>24</sup>赖：利。
<sup>25</sup>远我：意为以我为僻远。远，意动用法。
<sup>26</sup>不羹：据《清一统志》有二不羹，一在河南襄城县东南二十里，叫西不羹；一在今河南舞阳县北，叫东不羹。
<sup>27</sup>赋：兵赋。
<sup>28</sup>四国：指陈、蔡和东、西二不羹。国：指大都大邑。
<sup>29</sup>工尹路：楚国工官之长。
<sup>30</sup>剥圭以为诫柲（qíbì戚必）：破圭玉以饰斧柄。锇：斧。柲：柄。
<sup>31</sup>请命：指请示制作的法式。
<sup>32</sup>与王言如响：讥子革顺灵王之意答对如响之应声。
<sup>33</sup>摩厉以须：磨快了刀刃等着。杜预注：“以已喻锋刃，欲自摩厉以斩王之淫慝。”摩：通“磨”。厉：同“砺”。须：等待。
<sup>34</sup>王坟、五典、八案、九丘：皆古代书名，均已佚失。
<sup>35</sup>穆王：指周穆王。肆：放纵。
<sup>36</sup>祭公谋父：周公之孙，名谋父，周卿士。祈招：杜预注；“祈父，周司马，世掌甲兵之职，招其名。”故析招是周穆王时的司马官，名招祭公谋父作《祈招》这首诗，目的是劝阻周穆王周游天下。
<sup>37</sup>祗宫：当时的离宫，在今陕西华县北。此句意为周穆王闻谏而止，因此得善终于祗言。
<sup>38</sup>愔（yīn音）愔：安详和悦的样子。
<sup>39</sup>式昭德音：表现有德者的声音。式：语首助词，无义。
<sup>40</sup>形：王引之《经义述闻》云：“形当读为刑，刑犹成也。言惟成民是务，而无纵欲之心也。”此旬意为保存百姓的力量。
<sup>41</sup>馈（kuì溃）：进食。
<sup>42</sup>以及于难：这是追叙之辞，言楚灵王虽感于子革之吉，但终不能克制其欲，遂不免于蒙难。
<sup>43</sup>信善：确实是对的。
<sup>44</sup>辱于乾溪：指楚灵王困在乾溪，楚人都叛离他，挨饿而自缢于申亥家，受到了羞辱。