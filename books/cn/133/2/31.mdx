---
---
---
title: 晏子不死君难
---



襄公二十五年

*注眼看定社稷二字，便于君臣生死之际，处之夷然自如。此本严毅之论，而出之以犹夷之调，最是脱俗文字。*

崔氏弑庄公<sup>1】。晏子立于崔氏之门外<sup>2】，其人曰<sup>3】：“死乎？”曰：“独吾君也乎哉<sup>4】，吾死也？”（奇语，妙文。）曰：“行乎？”曰：“吾罪也乎哉，吾亡也？”（愈奇，愈妙！）曰：“归乎？”曰：“君死，安归<sup>5】？（上二妙语，得此句始定。）君民者<sup>6】，岂以陵民<sup>7】，社稷是主。（陵，居其上也。妙言，至言。）臣君者，岂为其口实<sup>8】，社稷是养。（口，禄也。妙言，至言。一眼只注社稷也。）故君为社稷死，则死之；为社稷亡，则亡之。若为己死，而为己亡，非其私昵<sup>5】，谁敢任之？（斩斩截截，磊磊落落，此等文字，与日月争光，可也。）且人有君而弑之<sup>10】，吾焉得死之？<sup>1】而焉得亡之？（忽又作滑稽语，妙，妙！）将庸何归<sup>2】？”（但无语可归耳，滑稽，妙，妙！）门启而入，枕尸股而哭<sup>3】，兴<sup>12】，三踊而出。人谓崔子：“必杀之！”崔子曰：“民之望也<sup>5】，舍之，得民。”

<sup>注释】

<sup>1】崔氏：指崔杼，也称崔子、崔武子，齐国大夫。娶棠姜为妻。齐庄公与棠姜通奸，崔杼弑齐庄公而立齐景公。狱（shì式）：古时子杀父、臣杀君叫“狱”。
<sup>2】晏子：名晏，字平仲，春秋时齐国贤大夫。历仕灵公、庄公、景公，景公时曾为齐相。
<sup>3】其人：指晏子的随从。
<sup>4】也乎哉：三字连用，既表感叹，又带反问语气。
<sup>5】安归：回到何处。
<sup>6】君民者：作为人民的国君。
<sup>7】陵民：凌驾人民之上。
<sup>8】口实：指俸禄。
<sup>9】私呢：亲近爱幸的人。
<sup>10】且人有君而弑之：指崔杼有国君齐庄公而把他杀了。
<sup>11】焉得：何能、怎么能。
<sup>12】庸何：哪里。
<sup>13】枕尸股：指把庄公的尸体枕在晏子的大腿上。
<sup>14】兴：起来、立起
<sup>15】民之望：人民所仰望的人。