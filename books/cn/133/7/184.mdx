---
---
---
title: 蒙恬列传赞
---



*史公之痛恨轻百姓力如此，又是得之目击，故尤切齿。*

吾适北边，自直道归，（史公足迹，无处不到，如此。）行观蒙恬所为秦筑长城亭障<sup>1</sup>，堑山堙谷<sup>2</sup>，通直道，固轻百姓力矣。（直据亲眼所见断之。）夫秦之初灭诸侯，（句。逐句看其笔势矫矫然。）天下之心未定，痍伤者未瘳<sup>3</sup>，（句。）而恬为名将，（句。）不以此时强谏，振百姓之急，养老存孤，务修众庶之和，而阿意兴功，（句。）此其兄弟遇诛，不亦宜乎？何乃罪地脉哉<sup>4</sup>？（笔有余恨。）

<sup>注释</sup>

<sup>1</sup>蒙恬：秦始皇时官内史。率兵三十万北筑长城，西起临洮，东至辽东。二世时，赵高矫旨赐蒙恬死。
<sup>2</sup>堑：挖掘。堙：堵塞。
<sup>3</sup>痍（yí夷）伤：创伤。瘳（chōu抽）：病愈。
<sup>4</sup>地脉：指地的脉络。