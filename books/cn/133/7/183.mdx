---
---
---
title: 李斯列传赞
---



*李斯学出荀卿，荀卿出子夏，其知六艺之归，非虚也。乃既为三公，一意持爵禄，为阿顺，顺高邪说，驯致亡秦<sup>1】。传中纯写赵高事，妙妙！言高之所为，皆李斯听之也。末言，不然且与周、召列，岂非为子夏门墙致痛耶？*

李斯以闾阎历诸侯，人事秦，因以瑕衅<sup>2】，以辅始皇，卒成帝业，斯为三公，可谓尊用矣。（特下“以间阎”字、“历诸侯”字、“入事秦”字，皆写其少时游学艰苦，为此“三公尊用”一句，致惜致恨也。）斯知六艺之归<sup>3】，不务明政以补主上之缺，（真是可惜，真是可恨。）持爵禄之重，阿顺苟合，严威酷刑，听高邪说，废适立庶<sup>4】。诸侯已畔，斯乃欲谏诤，不亦末乎！（可见是知六艺能补缺人。）人皆以斯极忠而被五刑死，察其本，乃与俗议之异。（此句，即胪写赵高事尽入传中<sup>5】，为史公透顶眼力也。）不然，斯之功且与周、召列矣<sup>6】。（不是浪笔过许，盖其学所从来，实有如此，胡可胜惜胜恨？）

<sup>注释】

<sup>1】驯：逐渐。
<sup>2】瑕衅：瑕隙、裂缝。这里指时机。
<sup>3】知六艺之归：知晓儒家学说的宗旨。六艺：是儒家的典籍，指代儒家学说。
<sup>4】废适立庶：指矫杀始皇嫡长子扶苏，而立始皇第十八子胡亥为二世皇帝。
<sup>5】胪：陈列。
<sup>6】周、召：指周朝治世名臣周公姬旦和召公姬爽。