---
---
---
title: 鲁仲连邹阳列传赞
---



*多鲁连，悲邹阳，是史公本色。然又必先抑之，可见其是非不诡于圣人。*

鲁连其指意虽不合大义【1】，（先抑。）然余多其在布衣之位，荡然肆志【2】，不诎于诸侯【3】，谈说于当世，折卿相之权。（史公本喜如此人。）邹阳辞虽不逊【4】，（先抑。）然其比物连类【5】，有足悲者，亦可谓抗直不挠矣【6】，（史公本怜如此人。）吾是以附之列传焉。（可见史公笔墨，极自矜贵。）

【注释】

【1】鲁连：即鲁仲连，战国时齐国人。好奇伟俶傥之画策，而不肯仕宣任职，后逃隐海上。【2】荡然肆志：纵情快意。【3】诎：通“屈”。【4】邹阳：西汉临淄人，以文辩知名。初时随从吴王刘湃，因谏吴王不要起兵，不听，便投梁孝王门下。又遭羊胜、公孙诡之谗，被下狱。在狱中上书梁孝王，自陈冤屈，得获释，为梁孝王上客。【5】比物连类：连缀相类的事物，进行比较。【6】抗直：刚直不屈。挠：屈从。