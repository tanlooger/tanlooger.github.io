---
---
---
title: 曹相国世家赞
---



*此赞，一半写战功，一半写相业，俱不甚许曹参。*

曹相国参攻城野战之功所以能多若此者，以与淮阴侯俱。（忽然为淮阴洒泪，大奇！须知此是史公故作之笔。）及信已灭，（此四字，却于曹相国赞中，寄慨无穷。）而列侯成功，惟独参擅其名。（十一字旬。参清静固胜，只是回想淮阴，泪落多少。以上，写战功。以下，写相业。）参为汉相国，清静极言合道<sup>1</sup>。（此六字，非便是写参相业，乃写参生平性之所近。）然百姓离秦之酷后<sup>2</sup>，参与休息无为<sup>3</sup>，（“休息无为”，莫便是清净合道耶？上句下一“然”字，下句下一“故”字，史公笔墨斟酌，固自有其分寸矣。）故天下俱称其美矣。

## 注释

<sup>1</sup>道：指道家的主张。
<sup>2</sup>离：遭受。酷：酷政。
<sup>3</sup>休息无为：休养生息，无为而治。