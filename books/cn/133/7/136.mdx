---
---
---
title: 齐太公世家赞
---



*赞齐，使作临碣石观沧海之态。史公笔下，无所不有如此。*

吾适齐，（三字，起得慨慷。）自泰山属之琅邪¹，北被于海²，膏壤二千里，其民阔达多匿知³，其天性也。（先略其地，慨慷之甚。）以太公之圣⁴，建国本，桓公之盛⁵，修善政，（次诵其君，慨慷之甚。）以为诸侯会盟，称伯，不亦宜乎？（先结二公。）洋洋哉⁶，固大国之风也！（次结二千里。）

【注释】

¹琅邪：山名，在今山东诸城县。
²被：及。
³阔达：犹豁达，大度而无所拘泥。匿知：意为才知不外露。
⁴太公：即姜尚。相传曾钓于渭水之滨，周文王出猎相遇，与语大悦，载而归，拜为师，号为太公望。助武王灭纣有功，封于齐，为齐国始祖。
⁵桓公：即齐框公，名小白，春秋五霸之一。他任管仲为相，尊周室，攘夷狄，九合诸侯，一匡天下，终其身为盟主。
⁶洋洋哉：伟大啊！