---
---
---
title: 五宗世家赞
---



*此赞，只写五宗，不及前世诸侯。*

高祖时诸侯皆赋，（国所出有，皆入于王也。）得自除内史以下<sup>1</sup>，汉独为置丞相，黄金印。（增三字，便见肤。）诸侯自除御史、廷尉正、博士<sup>2</sup>，拟于天子。（上，诸侯自除止内史，是汉制。此，诸侯自除至有御史、廷尉等，乃僭拟也。以上，高祖时诸侯。）自吴、楚反后，五宗王世<sup>3</sup>，汉为置二千石，去“丞相”曰“相”，银印。（二字增入，半竟腴。）诸侯独得食租税，夺之权。（以上，吴、楚反后诸侯。）其后诸侯贫者或乘牛车也。（结得诸侯悲甚，却反见峭。以上，“其后”。）

## 注释

<sup>1</sup>内史：汉诸侯王国负责政务的官。
<sup>2</sup>除：拜官授职。御史：汉时监督诸郡，掌弹劾纠察之权的官。廷尉正：执掌刑狱的官。
<sup>3</sup>五宗：汉景帝子十四人，除武帝彻为帝外，其余十三人为王，此名“五宗”者，其母五人，同母为宗也。其五宗，即栗姬子河间献王德、临江哀王阙于、临江闵王荣等三王；程姬子鲁共王余、江都易王非、胶西于王端等三王；贾夫人子赵王彭祖、中山靖王胜等二王；唐姬子长沙定王发；王夫人兒妁子广川惠王越，胶东康王寄、清河哀王乘、常山宪王舜等四王。所谓“五宗”，实即《汉书》谓之“景十三王”。