---
---
---
title: 吴王濞列传赞
---



*由父封昊，自子发难，虽似天意，然自古有格论<sup>1</sup>，断不可不遵。*

吴王之王，由父省也<sup>2</sup>。（濞父仲从代王减封郃阳侯，故濞仓卒改封于吴也。）能薄赋敛，使其众，（聚亡命。）以擅山海利。（铸钱、煮盐也。）逆乱之萌，自其子兴，争技发难<sup>3</sup>，卒亡其本；（吴太子入侍，与太子饮博争道，太子引博局提杀之，遂开衅也。）亲越谋宗，竟以夷陨<sup>4</sup>。（结连东越，谋宗国，竟自灭也。以上再论吴王。）晁错为国远虑，祸反近身。袁盎权说，初宠后辱。（以上再论晁错。袁盎只是带得。）故古者诸侯，地不过百里，山海不以封，“毋亲夷狄，以疏其属＂，盖谓吴邪！（悼吴王。）“毋为权首<sup>5</sup>，反受其咎”，岂盎、错邪？（悼晁错。）

## 注释

<sup>1</sup>格：至。
<sup>2</sup>由父省也：指刘濞的父亲刘仲做代王时，匈奴入侵，他弃国逃亡，汉高祖降封他为邰阳候，而封他的儿子刘濞为吴王。省：减。
<sup>3</sup>争技发难：是指吴王刘濞的太子，名贤，字德明。入侍皇太子饮酒下祺，因争道不恭，皇太子拿起模盘击杀吴太子。由是吴王刘濞稍失藩臣之礼，称病不朝。
<sup>4</sup>夷限：消亡。
<sup>5</sup>权首：主谋、肇事者。