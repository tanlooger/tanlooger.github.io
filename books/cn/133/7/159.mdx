---
---
---
title: 绛侯周勃世家赞
---



*周勃，先抑后扬；亚夫，先扬后抑。*

绛侯周勃始为布衣时，鄙朴人也【1】，才能不过凡庸。（大才胡能小试？言之慨然。）及从高祖定天下，在将相位，诸吕欲作乱，勃匡国家难【2】，复之乎正。虽伊尹、周公【3】，何以加哉【4】！《作此顿挫大笔，为鄙扑布衣时一叹也。）亚夫之用兵【5】，持威重【6】，执坚刃，穰苴曷有加焉【7】！（亦作顿挫大笔。）足己而不学【8】，守节不逊【9】，（为足己，便不学；为不学，便守节，便不逊，写尽武人本色。）终以穷困。悲夫！（又是一叹。）

【注释】

【1】鄙朴：质朴敦厚。【2】匡：扶正、挽救。【3】伊尹：名伊，尹是官名。是辅佐商汤灭夏建国的名臣。周公：即姬旦，周武王之弟。是辅佐周武王灭商建国，后又佐成王治理天下的名臣。【4】加：超过。【5】亚夫；即周亚夫，周勃之子。官至太尉和丞相，封条侯。【6】持威重：有威严而稳重。【7】穰苴：姓田，名穰苴，春秋时齐国名将。因做过大司马，故又称司马忀苴。粗通兵法，流传有《司马穰苴兵法》。
【8】足己：自满。【9】守节：坚守臣节。不逊：不恭顺。指不顺从天子意。