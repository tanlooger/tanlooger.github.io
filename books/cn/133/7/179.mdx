---
---
---
title: 刺客列传赞
---



*或成或不成，笔意盖注“或不成”也。五人中，独惜荆轲甚至。*

世言荆轲，其称太子丹之命，“天雨粟，马生角”也<sup>1</sup>，太过。（于此，可见《史记》不诬。）又言荆轲伤秦王，皆非也。（吾正恨轲何故必欲生劫秦皇，乃古人亦已先惜之耶，史公却不欲附会。）始公孙季功、董生与夏无且游<sup>2</sup>，具知其事，为余道之如是。（传中入夏无且，不意乃为传信。）自曹沫至荆轲五人，此其义或成或不成<sup>3</sup>，然其立意较然<sup>4</sup>，不欺其志<sup>5</sup>。（只重立意不欺，不重成不成，妙，妙！）名垂后世，岂妄也哉！

## 注释

<sup>1</sup>马生角：据《燕丹子》：“丹求归，秦王曰＇乌头白，马生角，乃许耳＇。丹乃仰天叹，鸟头即白，马亦生角。”又《风俗通》载：“燕太子丹天为雨粟，鸟头白，马生角。”这些都是汉时的传说。
<sup>2</sup>公孙季功：生平不详。董生：即董仲舒，是授司马迁《公羊春秋》的老师。夏无且（jū居）：秦始皇的随侍医官，曾以药包掷荆轲。
<sup>3</sup>义：这里指刺杀活动的义举。
<sup>4</sup>较然：明白。
<sup>5</sup>欺：亏待、辱没。