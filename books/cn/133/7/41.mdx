---
---
---
title: 张仪列传赞
---



*只说明世所以痛骂苏秦之故，而痛骂张仪，已极畅大快，用笔最为奇诡。骂张仪，并骂三晋之人，史公之恶权变强秦之士至矣！*

三晋多权变之士，夫言从衡强秦者大抵皆三晋之人也。（恶张仪之甚，于是遂尽恶三晋之人。笔大如杠，后更无有。）夫张仪之行事【1】，甚于苏秦，（本如此。）然世恶苏秦者，（然甚苏秦者。）以其先死，而仪振暴其短以扶其说【2】，成其衡道【3】。（十八字句。史公笔尖，真有照妖镜。）要之，此两人真倾危之士哉！（痛骂张仪，然亦不恕苏秦。）

【注释】

【1】张仪：战国时魏国人，曾与苏秦一同师事鬼谷子。苏秦主张合纵以抗秦；张仪则主张连衡之策，使六国背纵而事秦。曾为秦惠王相。惠王死，入魏，为魏相一年而卒。【2】振暴（pù曝）：发扬显露。此句意为张仪加意发挥和暴露苏秦合纵之说的弊端，以此来支持和证明他的连衡主张的正确。【3】衡道：指张仪游说六国连横而事秦的策略。