---
---
---
title: 淮阴侯列传赞
---



*史公极贵学道，如此判淮阴不学道，我欲泪下。*

吾如淮阴。（未作《史记》时，无处不留意如此，《史记》岂是漫作。）淮阴人为余言，韩信虽为布衣时，其志与众异。其母死，贫无以葬，然乃行营高敞地¹，令其旁可置万家。余视其母冢，良然²。（赞淮阴，却如补纪淮阴一事，殊不知乃是写傲岸不能谦让，自是淮阴天性。故特加“学道”二字，言学道则可变化气质，而惜淮阴不能。）假令韩信学道谦让，不伐己功³，不矜其能⁴，则庶几哉，于汉家勋可以比周、召、太公之徒⁵，后世血食矣。（实是异样人物，只痛惜其不学道。不学道，便不肯谦让，便要伐功科能，便于祸害不旋踵。）不务出此，而天下已集，乃谋畔逆⁶，夷灭宗族，不亦宜乎！（“不亦宜乎”，只是判其不学道。）

【注释】

¹行营；外出谋求。高敞地：地势高爽宽敞的葬地。
²良然：确实如此。
³伐：夸耀。
⁴矜：自夸。
⁵大公：指姜尚。
⁶天下已集，乃谋畔逆：天下已经安定，韩信才阴谋叛乱。据李慈铭《越缦堂读书记》云：“此史公微文。谓淮阴之愚，必不至此也。”集：通“缉”，安定。畔：通“叛”。