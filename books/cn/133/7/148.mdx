---
---
---
title: 魏世家赞
---



*此明明高推汉受天命，非过许虎狼之秦也。细读“其业未成”句。*

吾适故大梁之墟¹，墟中人曰：“秦之破梁，引河沟而灌大梁，三月城坏，王请降，遂灭魏。”（先写亲眼熟睹其事如此。）说者皆曰魏以不用信陵君故²，国削弱至于亡，（次引一腐生言。）余以为不然。（快劈。）天方令秦平海内，其业未成，（隐言秦为汉前驱。）魏虽得阿衡之佐³，曷益乎？（至论，定论，快论。腐生不许开口。）

【注释】

¹大梁：地名，战国魏都。墟：故城、遗址。
²信陵君，即魏公子无忌。
³阿衡：指伊尹。