---
---
---
title: 平原君虞卿列传赞
---



*扬处，实是喜他二人；抑处，实是惜他二人。末“穷愁著书”另宕一句，乃写自家意思。*

平原君¹，翩翩（只二字，写平原如画。）浊世之佳公子也²，（扬。）然未観大体³。（连忙便抑。）鄙语曰：“利令智昏。”（引。）平原君贪冯亭邪说⁴，使赵陷长平兵四十余万众，邯郸几亡⁵。（“陷兵四十余万”，却只说其不観大体，史公见处，真是过人。）虞卿料事揣情⁶，为赵画策，何其工也！（扬。）及不忍魏齐，卒困于大梁，庸夫且知其不可，况贤人乎？（亦连忙便抑。）然虞卿非穷愁，亦不能著书以自见于后世云。（另出一笔，为自家吐气耳。）

【注释】

¹平原君；即赵胜，赵惠文王的弟弟。
²翩耙；形容风致、文采的优美。浊世：乱世。
³未覩大体：不识大局。
⁴冯亭：战国时韩国的上党守。公元前262年，秦攻上党，切断太行道，韩国不能守，韩王便割上党归秦。冯亭不愿降秦，便把上党归于赵国，赵封冯亭为华阳君。后与赵括拒秦，战死长平。裴骃《集解》引谯周曰：“长平之陷，乃赵王信间易将之咎，何怨平原受冯亭哉？”确有一定道理。但与平原君贪得其利，劝赵王接受冯亭投降也不无关系。
⁵邯郸几亡：赵国差点儿灭亡。邯郸：赵都，指代赵国。
⁶虞卿：战国时游说之士，因进说赵孝成王，封为上卿，受相印，故称虞卿。后因拯救魏相魏齐，弃相印与魏齐逃亡，困于梁。穷愁著书，传有《虞氏春秋》，已佚。