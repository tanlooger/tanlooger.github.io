---
---
---
title: 伍子胥列传赞
---



*无头无尾，凡作十数叹。逐叹逐叹，俱宜沉思。*

怨毒之于人甚矣哉！王者尚不能行之于臣下，况同列乎！（一叹怨毒于人最甚。）向令伍子胥从奢俱死¹，何异蝼蚁。弃小义，雪大耻，名垂于后世，悲夫！（再叹“弃小义”之可悲。）方子胥窘于江上²，道乞食，志岂尝须臾忘郢邪？（再叹乞食人有心事。）故隐忍就功名，非烈丈夫孰能致此哉？（再叹隐忍是烈丈夫。）白公如不自立为君者³，其功谋亦不可胜道者哉！（再叹不隐忍人无用。）

【注释】

¹伍子胥：春秋时楚国人，名员。因父伍奢和兄伍尚为楚平王杀害，便逸奔入吴。因功封于申，故又叫申胥。后与孙武佐吴王阖阊伐楚，攻下楚国郢都，伍子胥据楚平王墓，鞭尸三百，以报父兄之仇。后昊王夫差听信伯嚭的谗言，逼伍子胥自杀。
²窘：困迫。
³白公：名胜，楚太子建之子，楚平王之孙。自吴奉楚惠王召归楚后，居楚之边邑鄢（在今河南鄢陵县），号为白公。归楚五年，请伐郑，报父仇。令尹子西先许之，后又改变意见。白公便袭杀子西，并要劫惠王。叶公率国人攻白公，白公亡走山中而自缢。