---
---
---
title: 廉颇蔺相如列传赞
---



*“势不过诛”四字，千载无人道破，遂坏无数人品。*

知死必勇，（四字奇妙！千古资豪秘诀。）非死者难也，处死者难<sup>1</sup>。（注上四字又奇妙！千古贤豪分寸都出也。）方蔺相如引璧睨柱，及叱秦王左右，势不过诛，（轻轻只用四字，写尽相如心事。）然士或怯懦而不敢发。（然，然。）相如一奋其气，威信敌国，退而让颇，名重太山，（此四句，连读益妙！）其处智勇，可谓兼之矣！（应勇处是勇，不应勇处便是智。）

## 注释

<sup>1</sup>处死：如何对待死。