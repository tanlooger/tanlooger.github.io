---
---
---
title: 孔子世家赞
---



*赞孔子，又别作异样淋漓之笔。一若想之不尽，说之不尽也，所谓观海难言也。*

《诗》有之：“高山仰止，景行行止。”
¹虽不能至，然心乡往之。（先引诗，笔态便淋漓无限。）余读孔氏书²，想见其为人。（读书，一。）适鲁，观仲尼庙堂车服礼器，（观庙堂车服礼器，二。）诸生以时习礼其家，（观习礼诸生，三。）余祗迴留之不能去云³。（总上又吐下，笔态淋漓无限。）天下君王至于贤人众矣，当时则荣，没则已焉。（笔态淋漓无限。）孔子布衣，传十余世，学者宗之⁴。自天子王侯，中国言六艺者折中于夫子⁵，（笔态淋漓无限。）可谓至圣矣！

【注释】

¹高山仰止，景行行止：见《诗经·小雅·车奉》，意为高山巍峨可仰瞻，大道宽广走向前。
²孔氏书：指《论语》。
³祗迴：同“低回”，流连不舍的意思。
⁴宗：崇奉。
⁵六艺：指《诗》、《书》、《易》、《礼》、《乐》、《春秋》等六经。折中：取其中正，无所偏颇。犹言判断准则。