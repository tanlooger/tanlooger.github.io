---
---
---
title: 田儋列传赞
---



*一赞，大半骂蒯通，乃言外，不无亦恨淮阴。*

甚矣蒯通之谋，乱齐骄淮阴，其卒亡此两人！（两人，田横、韩信也，并是异样人物，却并亡于蒯通一人。故此，奋笔只恨蒯通。）蒯通者，善为长短说<sup>1</sup>，论战国之权变，为八十一首。（书名《隽永》。）通善齐人安期生，安期生尝干项羽，项羽不能用其策。已而项羽欲封此两人，两人终不肯受，亡去。（恨蒯通，因为通小小论著，却又牵出一极无谓之安期生，生即海上食巨枣者也。史公意言并是此辈而已，世上恶有神仙？却乃露意于此。）田横之高节<sup>2</sup>，宾客慕义而从横死，岂非至贤！余因而列焉。（始赞田横。）不无善画者，莫能图<sup>3</sup>，何哉？（至欲图其象，写出十二分景仰。）

## 注释

<sup>1</sup>长短说；司马贞《索隐》言“欲令此事长，则长说之；欲令此事短，则短说之：故《战国策》亦名曰“短长书＇是也”。
<sup>2</sup>田横：战国时齐国田氏的后代。秦末，其从兄田儋自立为齐王。不久为秦将章邯所败而战死。其弟田荣及荣子田广相继为王，田横为相国。韩信用蒯通计破齐，田横自立为齐王，并率从属五百人逃往海岛。刘邦称帝，招降田横。横羞为汉臣，在赴洛阳途中自杀。留鸟中的从属五百人闻横死，皆自杀。
<sup>3</sup>莫能图：指不知图画田横及其党慕义死节之事。