---
---
---
title: 歧路灯 - 李海观
---


```
　第一回　念先泽千里伸孝思　虑后裔一掌寓慈情
　第二回　谭孝移文靖祠访友　娄潜斋碧草轩授徒
　第三回　王春宇盛馔延客　宋隆吉鲜衣拜师
　第四回　孔谭二姓联姻好　周陈两学表贤良
　第五回　慎选举悉心品士　包文移巧词渔金
　第六回　娄潜斋正论劝友　谭介轩要言叮妻
　第七回　读画轩守候翻子史　玉衡堂膺荐试经书
　第八回　王经纪糊涂荐师长　侯教读偷惰纵学徒
　第九回　柏永龄明君臣大义　谭孝移动父子至情
　第十回　谭忠弼觐君北面　娄潜斋偕友南归
　第十一回　盲医生乱投药剂　王妗奶劝请巫婆
　第十二回　谭孝移病榻嘱儿　孔耘轩正论匡婿
　第十三回　薛婆巧言鬻婢女　王中屈心挂画眉
　第十四回　碧草轩父执谠论　崇有斋小友巽言
　第十五回　盛希侨过市遇好友　王隆吉夜饮订盟期
　第十六回　地藏庵公子占兄位　内省斋书生试赌盆
　第十七回　盛希侨酒闹童年友　谭绍闻醉哄孀妇娘
　第十八回　王隆吉细筹悦富友　夏逢若猛上侧新盟
　第十九回　绍闻诡谋狎婢女　王中危言杜匪朋
　第二十回　孔耘轩暗沉腹中泪　盛希侨明听耳旁风
　第二十一回　夏逢若酒后腾邪说　茅拔茹席间炫艳童
　第二十二回　王中片言遭虐斥　绍闻一诺受梨园
　第二十三回　阎楷思父归故里　绍闻愚母比顽童
　第二十四回　谭氏轩戏箱优器　张家祠妓女博徒
　第二十五回　王中夜半哭灵柩　绍闻楼上吓慈帏
　第二十六回　对仆人誓志永改过　诱盟友暗计再分肥
　第二十七回　盛希侨豪纵清赌债　王春宇历练进劝言
　第二十八回　谭绍闻锦绣娶妇　孔慧娘栗枣哺儿
　第二十九回　皮匠炫色攫利　王氏舍金护儿
　第三十回　谭绍闻护脸揭息债　茅拔茹赖箱讼公庭
　第三十一回　茅戏主藉端强口　荆县尊按罪施刑
　第三十二回　慧娘忧夫成郁症　王中爱主作逐人
　第三十三回　谭绍闻滥交匪类　张绳祖计诱赌场
　第三十四回　管贻安作骄呈丑态　谭绍闻吞饵得胜筹
　第三十五回　谭绍闻赢钞夸母　孔慧娘款酌匡夫
　第三十六回　王中片言箴少主　夏鼎一诺赚同盟
　第三十七回　盛希侨骄态疏盟友　谭绍闻正言拒匪人
　第三十八回　孔耘轩城南访教读　惠人也席间露腐酸
　第三十九回　程嵩淑擎酒评知己　惠人也抱子纳妻言
　第四十回　惠养民私积外胞兄　滑鱼儿巧言诓亲姊
　第四十一回　韩节妇全操殉母　惠秀才亏心负兄
　第四十二回　兔儿丝告乏得银惠　没星秤现身说赌因
　第四十三回　范尼姑爱贿受暗托　张公孙哄酒圈赌场
　第四十四回　鼎兴店书生遭困苦　度厄寺高僧指迷途
　第四十五回　忠仆访信河阳驿　赌奴撒泼萧墙街
　第四十六回　张绳祖交官通贿嘱　假李逵受刑供赌情
　第四十七回　程县尊法堂训诲　孔慧娘病榻叮咛
　第四十八回　谭绍闻还债留尾欠　夏逢若说媒许亲相
　第四十九回　巫翠姐庙中被物色　王春宇楼下说姻缘
　第五十回　碧草轩公子解纷　醉仙馆新郎召辱
　第五十一回　入匪场幼商殒命　央乡宦赌棍画谋
　第五十二回　谭绍闻入梦遭严谴　董县主受贿徇私情
　第五十三回　王中毒骂夏逢若　翠姐怒激谭绍闻
　第五十四回　管贻安骂人遭辱　谭绍闻买物遇赃
　第五十五回　奖忠仆王象荩匍匐谢字　报亡友程嵩淑慷慨延师
　第五十六回　小户女搀舌阻忠仆　大刁头吊诡沮正人
　第五十七回　刁棍屡设囮鸟网　书愚自投醉猩盆
　第五十八回　虎兵丁赢钱肆假怒　姚门役高座惹真羞
　第五十九回　索赌债夏鼎乔关切　救缢死德喜见幽灵
　第六十回　王隆吉探亲筹赌债　夏逢若集匪遭暗羞
　第六十一回　谭绍闻仓猝谋葬父　胡星居肆诞劝迁茔
　第六十二回　程嵩淑博辩止迁葬　盛希侨助丧送梨园
　第六十三回　谭明经灵柩入土　娄老翁良言匡人
　第六十四回　开赌场打钻获厚利　奸爨妇逼命赴绞桩
　第六十五回　夏逢若床底漏咳　边明府当堂扑刑
　第六十六回　虎镇邦放泼催赌债　谭绍闻发急叱富商
　第六十七回　杜氏女撒泼南北院　张正心调护兄弟情
　第六十八回　碧草轩谭绍闻押券　退思亭盛希侨说冤
　第六十九回　厅檐下兵丁气短　杯酒间门客畅谈
　第七十回　夏逢若时衰遇厉鬼　盛希侨情真感讼师
　第七十一回　济宁州财心亲师范　补过处正言训门徒
　第七十二回　曹卖鬼枉设迷魂局　谭绍闻幸脱埋人坑
　第七十三回　炫干妹狡计索赙　谒父执冷语冰人
　第七十四回　王春宇正论规姊　张绳祖卑辞赚朋
　第七十五回　谭绍闻倒运烧丹灶　夏逢若秘商铸私钱
　第七十六回　冰梅婉转劝家主　象荩愤激殴匪人
　第七十七回　巧门客代筹庆贺名目　老学究自叙学问根源
　第七十八回　锦屏风办理文靖祠　庆贺礼排满萧墙街
　第七十九回　淡如菊仗官取羞　张类村昵私调谑
　第八十回　讼师婉言劝绍闻　奴仆背主投济宁
　第八十一回　夏鼎画策鬻坟树　王氏抱悔哭墓碑
　第八十二回　王象荩主仆谊重　巫翠姐夫妇情乖
　第八十三回　王主母慈心怜仆女　程父执侃言谕后生
　第八十四回　谭绍闻筹偿生息债　盛希侨威慑滚算商
　第八十五回　巫翠姐忤言冲姑　王象荩侃论劝主
　第八十六回　谭绍衣寓书发鄞县　盛希侨快论阻荆州
　第八十七回　谭绍闻父子并试　巫翠姐婆媳重团
　第八十八回　谭绍衣升任开归道　梅克仁伤心碧草轩
　第八十九回　谭观察叔侄真谊　张秀才兄弟至情
　第九十回　谭绍衣命题含教恩　程嵩淑观书申正论
　第九十一回　巫翠姐看孝经戏谈狠语　谭观察拿匪类曲全生灵
　第九十二回　观察公放榜重族情　篑初童受书动孝思
　第九十三回　冰梅思嫡伤幽冥　绍闻共子乐芹拌
　第九十四回　季刺史午夜筹荒政　谭观察斜阳读墓碑
　第九十五回　赴公筵督学论官箴　会族弟监司述家法
　第九十六回　盛希侨开楼发藏板　谭绍闻入闱中副车
　第九十七回　阎楷谋房开书肆　象荩掘地得窖金
　第九十八回　重书贾苏霖臣赠字　表义仆张类村递呈
　第九十九回　王象荩医子得奇方　盛希侨爱弟托良友
　第一〇〇回　王隆吉怡亲庆双寿　夏逢若犯科遣极边
　第一〇一回　盛希瑗触忿邯郸县　娄厚存探古赵州桥
　第一〇二回　书经房冤鬼拾卷　国子监胞兄送金
　第一〇三回　王象荩赴京望少主　谭绍衣召见授兵权
　第一〇四回　谭贡士筹兵烟火架　王都堂破敌普陀山
　第一〇五回　谭绍闻面君得恩旨　盛希瑗饯友赠良言
　第一〇六回　谭念修爱母偎病榻　王象荩择婿得东床
　第一〇七回　一品官九重受命　两姓好千里来会
　第一〇八回　薛全淑洞房花烛　谭篑初金榜题名
```

【序】

古有四大奇书之目，曰盲左，曰屈骚，曰漆庄，曰腐迁。迨于后世，则坊佣袭四大奇书之名，而以《三国》、《水浒》、《西游》、《金瓶梅》冒之。呜呼，果奇也乎哉！《三国志》者，即陈承柞之书而演为稗官者也。承柞以蜀而仕于魏，所当之时，固帝魏寇蜀之日也。寿本左袒于刘，而不得不尊夫曹，其言不无闪灼于其间。再传而为演义，徒便于市儿之览，则愈失本来面目矣！即如孔明，三国时第一人也，曰澹泊，曰宁静，是固具圣学本领者。《出师表》曰：“先帝知臣谨慎，故临终托臣以大事。”此即临事而惧之心传也。而演义则曰：“附耳低言，如此如此”，不几成儿戏场耶！亡友郏城郭武德曰：幼学不可阅坊间《三国志》，一为所溷，则再读承祚之书，鱼目与珠无别矣！淮南盗宋江三十六人，肆暴行虐，张叔夜擒获之，而稗说加以“替天行道”字样，乡曲间无知恶少，仿而行之，今之顺刀手等会是也。流毒草野，酿祸国家，然则三世皆哑之孽报，岂足以蔽其“教猱升木”之余辜也哉！若夫《金瓶梅》，诲淫之书也。亡友张揖东曰：此不过道其事之所曾经，与其意之所欲试者耳！而三家村冬烘学究，动曰此左国史迁之文也！余谓不通左史，何能读此，既通左史，何必读此？况老子云：童子无知而朘举。此不过驱幼学于夭札，而速之以蒿里歌耳！至于《西游》，乃演陈玄奘西域取经一事，幻而张之耳。玄奘河南偃师人，当隋大业年间，从估客而西。迨归，当唐太宗时。僧腊五十六，葬于偃师之白鹿原。

安所得捷如猱猿，痴若豚豕之徒，而消魔扫障耶？惑世诬民，佛法所以肇于汉而沸于唐也。余尝谓唐人小说，元人院本，为后世风俗大蛊。偶阅阙里孔云亭《桃花扇》、丰润董恒岩《芝龛记》以及近今周韵亭之《悯烈记》，喟然曰：吾固谓填词家当有是也！藉科诨排场间，写出忠孝节烈，而善者自卓千古，丑者难保一身，使人读之为轩然笑，为潸然泪，即樵夫牧子，厨妇爨婢，皆感动于不容已。以视王实甫《西厢》、阮圆海《燕子笺》等出，皆桑濮也，讵可暂注目哉！因仿此意为撰《歧路灯》一册，田父所乐观，闺阁所愿闻。子朱子曰：善者可以感发人之善心，恶者可以惩创人之逸志。友人皆谓于纲常彝伦间，煞有发明。盖阅三十岁，以迨于今，而始成书。前半笔意绵密，中以舟车海内，辍笔者二十年，后半笔意不逮前茅，识者谅我桑榆可也。空中楼阁，毫无依傍，至于姓氏，或于海内贤达，偶尔雷同，绝非影附。若谓有心含沙，自应坠入拔舌地狱。

乾隆丁酉八月白露之节，碧圃老人题于东皋麓树之阴。