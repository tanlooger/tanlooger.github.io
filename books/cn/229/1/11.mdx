---
---
---
title: 赏罚第十一
---




文王问太公曰：“赏所以存劝，罚所以示惩[206]。吾欲赏一以劝百，罚一以惩众，为之奈何？”

太公曰：“凡用赏者贵信，用罚者贵必[207]。赏信罚必于耳目之所闻见，则所不闻见者，莫不阴化矣[208]。夫诚畅于天地，通于神明，而况于人乎[209]？”

【注释】

[206]赏所以存劝，罚所以示惩：意谓赏赐是为了存德劝善，刑罚是为了警示恶行。施子美曰：“赏罚二柄，励世磨钝之术。有功不赏，有罪不诛，虽唐虞不能化天下，况于治兵驭众之际，独能舍是哉？是以孙子则有‘赏罚孰行’之说，尉子则有‘明赏决罚’之说，卫公则有‘先爱后威’之说，言二者不可偏废也如此。然人君执权以驭臣下，不徒设也，有意存焉。赏罚者权也，劝惩者意也。《传》曰：‘赏当功则臣下劝。’非赏以示劝乎？《书》曰：‘罚及汝身弗可悔。’非罚以示惩乎？……赏罚惟可以示劝惩，故赏一可以劝百。罚一必欲可以惩众，以其所及者寡而所化者众也。欲人有所感化，则所以用是权者。”国英曰：“赏虽牧养小卒，微劳必录，如陈馀之厮养卒是也。罚虽贵近之人，有犯必惩，如孔子之诛少正卯是也。孙子云：赏贵小，罚贵大。所以能赏一劝百，罚一惩众。”

[207]凡用赏者贵信，用罚者贵必：意谓赏赐贵在讲求信用，惩罚贵在一定要实行。必，表示一定要实行。施子美曰：“惟诚则人必有所劝惩矣。信其赏者，言赏之不虚也；必其罚者，言罚之不疑也。齐威王一烹阿大夫，赏即墨大夫，而诸侯以服。汉宣帝一信赏必罚，而单于请臣。信必之效，其施于天下也如是，况驭军乎？此汤于誓众之际，既曰‘大赉汝’、‘奴戮汝’，而后继之曰‘朕不食言’者，盖欲示其信必也。”

[208]“赏信罚必于耳目之所闻见”三句：意谓要对耳朵能听到、眼睛能看到的事情做到奖赏守信与惩罚必行，这样对于人们没有听到、见到的事情，就无一不潜移默化了。阴化，潜移默化。施子美曰：“惟其信必，故其所用，虽及于人之所闻见，而所不闻见者，亦将得于闻见，而有所劝惩矣。何者？天地虽远，神明虽幽，而诚之所至，尚可以感格之，况于赏罚之用既诚，人独不为之阴化邪？”

[209]“夫诚畅于天地”三句：意谓诚信能畅行于天地之间，通达于神灵之处，更何况是人呢。朱墉引《翼注》曰：“赏信罚必，至公无私，至实无伪，是之谓诚。天地神明，极是至公至正的。人君之赏罚全以至诚行之，是其至公至正，一与天地神明相合，而何不畅满之有？”又引《指南》曰：“天地无私，神明无欺，无私无欺即诚也。赏信罚必全以至诚之道行之，则我之所赏是天地鬼神之所欲赏，我之所罚是天地鬼神之所欲罚，岂不畅快？”又引《开宗》曰：“此言赏罚必信而后可以劝惩。”朱墉《全旨》曰：“此章言赏罚必信，可以极天地之大而无所不通。信赏必罚，人每知之，人又实昧之，欲穷于耳目之外而遗于闻见之真，则人未必其通畅。惟于所见闻毋吝惜，毋留刑，则赏罚之所及者显为服，而赏罚之所不及者默然化矣。”

【译文】

文王问太公道：“赏赐是为了存德劝善，刑罚是为了警示恶行。我打算用奖赏一个人来鼓励一百个人，处罚一个人来警示众多的人，这样做怎么样呢？”

太公答道：“赏赐贵在讲求信用，惩罚贵在一定要实行。要对耳朵能听到、眼睛能看到的事情做到奖赏守信与惩罚必行，这样对于人们没有听到、见到的事情，就无一不潜移默化了。诚信能畅行于天地之间，通达于神灵之处，更何况是人呢？”