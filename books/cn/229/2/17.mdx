---
---
---
title: 三疑第十七
---




武王问太公曰[106]：“予欲立功，有三疑：恐力不能攻强、离亲、散众，为之奈何[107]？”

太公曰：“因之，慎谋，用财[108]。夫攻强必养之使强，益之使张，太强必折，太张必缺[109]。攻强以强，离亲以亲，散众以众[110]。

“凡谋之道，周密为宝[111]。设之以事，玩之以利，争心必起[112]。欲离其亲，因其所爱，与其宠人[113]。与之所欲，示之所利。因以疏之，无使得志[114]。彼贪利甚喜，遗疑乃止[115]。

“凡攻之道，必先塞其明，而后攻其强，毁其大，除民之害[116]。淫之以色，啖之以利，养之以味，娱之以乐[117]。

“既离其亲，必使远民，勿使知谋，扶而纳之，莫觉其意，然后可成[118]。

“惠施于民，必无爱财，民如牛马，数喂食之，从而爱之[119]。

“心以启智，智以启财，财以启众，众以启贤，贤之有启，以王天下[120]。”

【注释】

[106]武王：银雀山竹简本作“文王”。

[107]恐力不能攻强、离亲、散众，为之奈何：意谓恐怕力量不能攻克强敌，不能离间敌人的亲信，不能瓦解敌人的民众，我该怎么做呢？散，分散，瓦解。施子美曰：“古之伐人国者，必有隙可投，有衅可乘，而后可以取之。今以其势求之，则其势强而不弱；以其情求之，则其情亲而不离；以其兵求之，则其兵众而不寡。若是则敌未有隙也，未有衅也，其何以能决胜而立功邪？此武王所以疑其不能攻之、离之、散之也。”

[108]因之，慎谋，用财：意谓要做到因势利导，慎用计谋，舍得花费钱财。因之，因势利导。因，顺应，利用。慎谋，慎用计谋。用财，舍得花费钱财。施子美曰：“强固难攻也，然有攻之道。项楚之势，始非不强，及张良之计行，而楚强不足恃矣。楚之君臣始非不亲，及陈平之计行，而楚亲不自信矣。楚之子弟，始非不众，及楚歌之声一闻，而楚众无复为楚矣。是则武王之所疑者皆不足疑矣。大抵欲伐人之国者，必因之而后可以成功。法有所谓践墨随敌、因形用权者，皆所以因之也。少师侈则请羸师以张之，绞人贪则纵采樵以诱之，所谓因者此也。因敌固可以制敌，然所以料敌则有谋，所以役人则有财。谋不可泄。马邑之役，匈奴觉之而去，此不能谨其谋也。财不可吝。卫国之民受甲者，皆不欲战，此不能用其财也。能因敌而制之，加以谨谋用财，则敌国可取矣。”朱墉引《明说》曰：“因彼之强，慎我之谋，用我之财。”

[109]“夫攻强必养之使强”四句：意谓攻克强敌必须养护它，使它强大起来，必须增强它，使它壮大起来，太过强大就必会遇挫，太过壮大就必有失误。施子美曰：“夫攻强之道，非强固可攻也，以有术也。尪羸者寿考，盛壮者暴亡。人既有所恃，而吾复养而益之，则彼之有所恃者，必将骄矣。骄则怠，怠则败，此所以可攻也。彼强矣，吾从而养之使强盛，此乃将欲取之，必因予之也。益之而使张大，此乃将欲翕之，必因张之也。彼既恃其强，乐其张，则必轻于自用，而忘其所戒。此所以必折必缺也。太强而折者，以其过于强则必折也。太刚而缺者，以其过于刚则必缺也。虢以骄而复有为田之胜，则晋之所以养之益之者极矣。亡夏阳不惧而又有功，天夺之鉴。此则强而必折，刚而必缺也。虢之亡也，可不求于此？”又，益之使张，银雀山竹简本作“哀盈使张”。

[110]“攻强以强”三句：意谓用让敌人愈加强大的方式去攻克强敌，用收买敌人亲信的方式去离间他的亲信，用争取敌人民心的方式去瓦解他的民众。施子美曰：“此因之之说也。夫敌必有可见之形，而后有可取之理，而不在于他求也，即彼之形因而制之耳。彼强矣，吾因其强而以攻之；彼亲矣，吾因其亲而以离之；彼众矣，吾因其众而以散之。以强攻强，则必有奇计以益之，而后其强可攻也。卑辞厚币，奉书推尊，皆所以益其强而攻之也。以亲离亲，则必有货赂以诱之，而后其亲可离矣。收其左右，赂以重宝，皆所以离其亲也。以众散众，则必有恩惠以及之，而后其众可散也。发政施仁，散财发粟，皆所以离其众也。太公养之使强，益之使张，此则以强攻强也。畀其所爱与其宠人，此则以亲离亲也。惠施于民，必无爱财，此则以众散众也。”朱墉引《大全》曰：“以强攻强，晏婴巧试之而毙公孙捷、田开疆、古冶子。以亲离亲，嬴秦阴间之而困信陵君。以众攻众，吕蒙阳结之而袭荆州。”钮先钟说：“以上所云是一种非常高深微妙的战略原理，也代表道家‘物极必反’的哲学思想。任何国家扩张过度则必然会自动崩溃。所以，‘凡攻之道，必先塞其明，而后攻其强’。简言之，即使其丧失理智（明），作盲目的扩张，以授我可乘之机。”

[111]凡谋之道，周密为宝：施子美曰：“谋以周密为贵。周，备也。密，秘也。阴其谋，密其机，此兵家之要法也。……盖计者兵之所用，而神者计之所贵。法曰‘将谋欲密’，其以此欤？”朱墉引王汉若曰：“兵之道，以谋为主。谋之道，以周密为主。谋而不周，则所虑不密。不密，则所计必疏，虽谋不成矣。‘宝’字正极言贵周密之意。”又引陈孝平曰：“《易》曰机事不密则害成，《书》曰匪谋弗成。使谋不周密则失之疏忽，岂能以成天下之事乎？”又引《句解》曰：“无一事不算定之谓周，无一计有可窥之谓密。”又，周密，银雀山竹简本作“周微”。

[112]“设之以事”三句：意谓巧施迷局以误导敌人，贿赂财货以玩弄敌人，这样敌人争斗的欲望就会被挑起。设，施行。施子美曰：“善为谋者，必设之以事，玩之以利，而以激其争心。设之以事者，谓本无此事而伪设之，所以误敌也。玩之以利者，谓彼本有贪心，而吾复以利乐之。彼既为吾所役，则必与吾争，此争心之所以起也。夫善为兵者，初不可激而怒也。今彼为我所役，而欲与我争，则彼非善者也，斯可得而利之也。汉王以梁王反书示项羽，设之以事也；封秦府库以遗项羽，玩之以利也。汉王惟以是设之，此项王所以必欲与之争而后已，非争心由是而起乎？”又，银雀山竹简本“必”作“乃”，此三句下有“其亲乃止”四字。

[113]“欲离其亲”三句：意谓想要离间敌君信任的忠臣，必须依靠他喜爱的奸臣与受他宠幸的小人。国英曰：“离亲之法虽不出‘五间’、‘文伐’之中，然变化奇正，如五色五味，相生靡穷。昔齐王私与范雎金而间须贾，张良奉玉斗而间范增，卒使亲者疏，合者离，是古人巧计，学者当慎防离亲之谋而堕敌计。”

[114]因以疏之，无使得志：意谓他们就会进谗言使敌君疏远忠臣，不让忠臣实现抱负。施子美曰：“既有以啗其所宠爱之人，则其君之所亲者固可得而疏间之矣，无使得以伸其志之所欲。”

[115]彼贪利甚喜，遗疑乃止：意谓他们获利后会非常高兴，就会不再对我们产生怀疑。施子美曰：“彼所宠爱者既为利所啗而喜于利，则必无疑于我矣，故遗疑乃止而无少疑也。太宰嚭为越所遗，而吴王之志不获申矣。岂非其心为利所惑，故轻于君而不复致疑于我哉？”一说：一旦敌君有所怀疑，我们的计谋就中止不用。朱墉《直解》曰：“遗疑，令彼君生疑忌也，乃止吾谋，即止而不用也。”

[116]“凡攻之道”五句：意谓若要攻克强敌，首先必须闭塞敌君的耳目，其后必须攻克他的强大军队，摧毁他的庞大国家，铲除民众的祸患。大，指国家。施子美曰：“凡攻之道，此又伸言攻强之道也。必塞其明而后攻其强、毁其大者，盖人惟明于机则不可得而倾，必先塞其明，使彼不知其或亡，而欲恣其所为，则彼虽强可得而攻，虽大可得而毁。越人于吴，必去其直谏之臣，而卜以贷粟之事，所以塞其明也。夫然后因其伐齐之举与夫黄池之会，而吴之强大，为可谋矣。”

[117]“淫之以色”四句：意谓用女色迷惑他，用厚利诱惑他，用美味供养他，用音乐腐蚀他。啖（dàn），利诱，引诱，诱惑。施子美曰：“不有以养成，则其恶不彰，而民心不离。淫以色，啖以利，养以味，娱以乐，皆所以养成之也。太公于文伐十二节，有所谓辅其淫乐以广其志，厚赂珠玉，娱以美人，是亦将以逢其欲而去之也。彼既得以遂其所欲，则其亲者离矣。”又，银雀山竹简“娱之以乐”句下有“异之以□”一句。

[118]“既离其亲”六句：意谓已经离间敌君的亲信，还必须使他疏远民众，不要让他知道我们的计谋，搀扶敌君，把他推入陷阱，而敌国上下均未察觉我们的意图，这样做了以后就可以取得成功了。扶而纳之，莫觉其意，意即诱导敌君，把他推入陷阱，而敌国上下均未察觉我们的意图。扶，搀扶，这里是诱导的意思。纳，收入，这里是推入陷阱的意思。朱墉《纂序》曰：“令彼不知不觉如扶而纳之吾之阱中，上下皆莫觉其意。”施子美曰：“既离其亲，岂复有意于民？故必使远民，言使之不亲民事也。是谋也，乃阴谋也，不可使人知。是谋一行，则可以挤之于危亡之地，故扶而纳之，莫觉其所以挤之之意，则吾之志始可得而有成矣。此正太公以阴谋之说告武王，而与之倾商政也。”又，银雀山竹简本“纳”作“入”，“成”作“试”。

[119]“惠施于民”五句：意谓施恩于人民，一定不要吝惜钱财，民众就像牛马，要经常喂养它们，民众才会追随与爱戴你。施子美曰：“欲施惠于民，必不可以爱财。盖财可以聚民也。无财不可以为悦。《易》曰：何以聚民？曰：财。则惠民者不可以爱财也。盖民如牛马，必有以饲之，而后可以用之。数喂食之，所以爱也。饲而不爱之，则彼必悖而不驯，故必当爱之。”又，银雀山竹简本“惠施”作“施惠”，且句上有“敬之才（哉）”三字。

[120]“心以启智”六句：意谓用思考开启智慧，用智慧开启财富，用财富赢得民心，用民心赢得贤才，能够拥有贤才，就可以依靠他们称王天下了。施子美曰：“财固可以得民也，而所以理财则出于圣人之心术。圣人推是心以开启其智，用是智以开启其财，则所以理是财者本于圣人之心术也。圣人惟以是心术而理财，故用财而可以得人心。因财以致众，因众以致贤，皆财之所由启也，人心其有不归之乎？人心既归，则因之而可以成王业。盖贤人之心，盖为我所致，则必与吾共兴王于天下矣。盖得贤则可以立邦家之基，宜其可以王天下也。太公之于文武，其所以告之者皆此意也。观其告文王，则有所谓‘以饵取鱼，鱼可杀。以禄取士，士可竭’，推而至于以国取天下，天下可毕。是亦以财启众，以众启贤，以贤王天下之意也。而其终篇，有所谓乐哉，圣人之虑，兹非以心启智之意乎？太公既以是意而告文王，岂非欲使之成其志于天下？周家社稷之立，太公之立欤！”朱墉《全旨》曰：“此章总是临事而惧、好谋而成之意。因武王攻强、离亲、散众之问，对此因之、慎谋、用财，所以释三疑也。‘攻强以强’三句，皆是因之之事，而慎谋、用财，又所以运其因利制权之妙。三节、四节、五节，分疏离亲、攻强、散众皆当出于一慎。至攻强而言先塞其明者，凡强每生于明，惟明故能强也。欲攻其强，必先养之色、利、味、乐，蔽惑其聪明，而后强可攻。凡众之聚，皆以其亲。既离其亲，众将自远，令彼不知不觉纳于吾谋之中。凡谋如是，又何功之不成哉？若国以民为本，民以财为命，民从无不爱财者。我不私其所爱，则民必转而爱我，而又何强不攻、何亲不离、何众不散哉？而财又有所由生而递相开启者也，非智无以开财之源，故心开智而智开财。众庶需财最急，故财开众焉；贤人爱众甚殷，故众开贤焉；王非贤无以辅，故贤开王焉。凡此皆由得财为用，欲立功者可不知所以用财哉！”黄朴民说：“本篇论述的是攻强、离亲、散众的三种策略。指出攻强以强，离亲以亲，散众以众。具体说来，就是因之、慎谋、用财。因之，就是因势利导，对强敌‘养之使强，益之使张’，助长敌人的气焰。使敌人忘乎所以，自取败亡。慎谋，就是责在周微，以谋制敌，离间敌君亲信。用财，就是以利乱敌，舍得花费财物，收买敌国臣民，从而达到攻强、离亲、散众的目的。”又，此六句银雀山竹简本作“……以叚（假）众，众以叚（假）贤，……叚（假）则有（又）叚（假）……叚（假）则有（又）叚（假），以王天下”。

【译文】

武王问太公道：“我想建立功勋，却有三点疑虑：恐怕力量不能攻克强敌，恐怕不能离间敌人的亲信，恐怕不能瓦解敌人的民众，我该怎样做呢？”

太公说：“要做到因势利导，慎用计谋，舍得花费钱财。要攻克强敌必须养护它，使它强大起来，必须增强它，使它壮大起来。太过强大就必会遇挫，太过壮大就必有失误。用让敌人愈加强大的方式去攻克强敌，用收买敌人亲信的方式去离间他的亲信，用争取敌人民心的方式去瓦解他的民众。

“在使用计谋的方法当中，以思虑周密最为重要。巧施迷局以误导敌人，贿赂财货以玩弄敌人，这样敌人争斗的欲望就会被挑起。想要离间敌君信任的忠臣，必须依靠他喜爱的奸臣与受他宠幸的小人。送给这些人想要的好处，许给这些人贪图的利益。他们就会进谗言使敌君疏远忠臣，不让忠臣实现抱负。他们获利后会非常高兴，就会不再对我们产生怀疑。

“若要攻克强敌，首先必须闭塞敌君的耳目，其后必须攻克他的强大军队，摧毁他的庞大国家，铲除民众的祸患。用女色迷惑他，用厚利诱惑他，用美味供养他，用音乐腐蚀他。

“已经离间敌君的亲信，还必须使他疏远民众，不要让他知道我们的计谋，搀扶敌君，把他推入陷阱，而敌国上下均未察觉我们的意图，这样做了以后就可以取得成功了。

“施恩于人民，一定不要吝惜钱财，民众就像牛马，要经常喂养它们，民众才会追随与爱戴你。

“用思考开启智慧，用智慧开启财富，用财富赢得民心，用民心赢得贤才，能够拥有贤才，就可以依靠他们称王天下了。”