---
---
---
title: 鹧鸪天
---



三山道中





抛却山中诗酒窠，却来官府听笙歌。闲愁做弄天来大，白发栽埋日许多。　新剑戟，旧风波。天生予懒奈予何。此身已觉浑无事，却教儿童莫恁么。





【笺注】


〔听笙歌〕苏轼 浣溪沙荷花：“且来花里听笙歌。”

〔白发句〕王安石 偶成二首：“年光断送朱颜老，世事栽培白发生。”

〔天生句〕论语 述而篇：“天生德于予，桓魋其如予何。”

〔此身句〕苏轼 归宜兴留题竹西寺诗：“此身已觉都无事，今岁仍逢大有年。”