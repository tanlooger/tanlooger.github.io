---
---
---
title: 鹧鸪天
---







指点斋尊特地开，风帆莫引酒船回。方惊共折津头柳，却喜重寻岭上梅。　催月上，唤风来，莫愁瓶罄耻金罍。只愁画角楼头起，急管哀弦次第催。





【笺注】


〔风帆句〕史记 封禅书：“自威、宣、燕昭使人入海求蓬莱、方丈、瀛洲，此三神山者其传在勃海中，去人不远，患且至，则船风引而去。”苏轼 寄吴德仁兼简陈季常诗：“稽山不是无贺老，我自兴尽回酒船。”

〔岭上梅〕白氏六帖：“庾岭上花，南枝已落，北枝方开，寒暖之候异也。”

〔莫愁句〕诗 小雅 蓼莪：“瓶之罄矣，维罍之耻。”





【编年】


绍熙四年（一一九三）。——据“重寻”“画角”等句，疑上词为帅闽时作。罢帅在绍熙五年秋间，此词当作于四年冬季。