---
---
---
title: 柳梢青
---



三山归途，代白鸥见嘲





白鸟相迎，相怜相笑，满面尘埃。华发苍颜，去时曾劝，闻早归来。　而今岂是高怀，为千里莼羹计哉！好把移文，从今日日，读取千回。





【笺注】


〔去时二句〕稼轩绍熙三年赴闽宪之浣溪沙词曾有“细听春山杜宇啼，一声声是送行诗，朝来白鸟背人飞”数句，此旧事重提也。“闻早”即“趁早”。

〔而今二句〕稼轩之帅闽，于绍熙五年秋为言者论劾放罢，非出于自身之乞请，故借白鸥之口而为是语以自嘲也。参拙编年谱 绍熙五年各条。千里莼羹，见卷二六幺令（酒群花队阕）“千里句”注及卷一木兰花慢（老来情味减阕）“秋晚句”注。

〔移文〕谓孔稚珪之北山移文。





【编年】


绍熙五年（一一九四）秋。