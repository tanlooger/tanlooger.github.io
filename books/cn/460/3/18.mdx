---
---
---
title: 又
---



再用韵。时国华置酒，歌舞甚盛





莫望中州叹黍离，元和圣德要君诗。老去不堪谁似我？归卧，青山活计费寻思。　谁筑诗坛高十丈？直上，看君斩将更搴旗。歌舞正浓还有语：记取，须髯不似少年时。





【校】


〔题〕四卷本丙集作“再用韵，卢置歌舞甚盛”。广信书院本无“再”字，兹从四卷本补。

〔诗坛〕四卷本作“诗墙”。





【笺注】


〔黍离〕诗王风篇名。毛诗序云：“黍离，闵宗周也。周大夫行役，至于宗周，过故宗庙宫室，闵周室之颠覆，彷徨不忍去而作是诗也。”

〔元和句〕唐宪宗 永贞元年即位，明年改元元和，平夏州、成都之叛，李师道、张愔皆受命，二年献太清宫太庙，祀郊丘，大赦天下。韩愈时为国子博士，作元和圣德诗歌颂唐宪宗之德业。

〔斩将搴旗〕史记 货殖列传：“壮士在军，攻城先登，陷阵却敌，斩将搴旗，蒙矢石不避汤火者，为重赏使也。”