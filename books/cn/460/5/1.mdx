---
---
---
title: 浣溪沙
---



常山道中即事





北陇田高踏水频，西溪禾早已尝新，隔墙沽酒煮纤鳞。　忽有微凉何处雨，更无留影霎时云。卖瓜人过竹边村。





【校】


〔题〕四卷本丙集无“即事”二字。

〔煮〕四卷本作空格。

〔人过〕四卷本作“声过”。





【笺注】


〔常山〕县名，宋属衢州，即今浙江 常山县。县境内有常山，绝顶有湖，亦曰湖山。为衢、信间往来必经之路，所谓“岭路”也。





【编年】


嘉泰三年（一二〇三）。——稼轩于嘉泰三年以朝请大夫、集英殿修撰知绍兴府，兼浙江东路安抚使。张淏 会稽续志卷二安抚题名即以稼轩为始，以续前志嘉泰初元之李大性，谓其于六月十一日到任。上词中所述道中景物，如“踏水”、“尝新”、“卖瓜”等，与其赴浙东帅任之时令恰相合，因推定其作年如上。