---
---
---
title: 临江仙
---







老去浑身无着处，天教只住山林。百年光景百年心。更欢须叹息，无病也呻吟。　试向浮瓜沉李处，清风散发披襟。莫嫌浅后更频斟。要他诗句好，须是酒杯深。





【笺注】


〔老去句〕苏轼 豆粥诗：“我老此身无着处，卖书来向东家住。”景纯见和复次韵赠之诗：“老去此身无处著，为翁栽插万松冈。”

〔浮瓜沉李〕见卷四南歌子（散发披襟处阕）“浮瓜沉李”注。