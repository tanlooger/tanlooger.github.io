---
---
---
title: 清平乐
---



呈赵昌甫。时仆以病止酒。昌甫日作诗数篇，末章及之





云烟草树，山北山南雨。溪上行人相背去。惟有啼鸦一处。

门前万斛春寒，梅花可摧残？使我长忘酒易，要君不作诗难。





【校】


〔题〕四卷本丁集“呈赵昌甫”作“呈昌父”。广信书院本无“日”字、“章”字，兹均从四卷本补入。





【笺注】


〔门前二句〕章泉居处有梅。赵蕃 梅花二首：“我家绕屋碧玉椽，下有独树争婵娟。平安无使信莫传，疏枝冷蕊真凄然。”“可”即“可煞”，犹言“可是”，疑问词。