---
---
---
title: 鹧鸪天
---



睡起即事





水荇参差动绿波，一池蛇影噤群蛙。因风野鹤饥犹舞，积雨山栀病不花。　名利处，战争多，门前蛮 触日干戈。不知更有槐安国，梦觉南柯日未斜。





【笺注】


〔水荇参差〕诗 周南 关雎：“参差荇菜，左右流之。”

〔蛮 触〕见本卷玉楼春（客来底事逢迎晚阕）“蛮触战”注。

〔槐安国〕见卷二水调歌头（万事几时足阕）“梦觉句”注。