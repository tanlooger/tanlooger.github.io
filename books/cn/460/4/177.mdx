---
---
---
title: 生查子
---



和赵晋臣 敷文春雪





漫天春雪来，才抵梅花半。最爱雪边人，楚些裁成乱。　雪儿偏解歌，只要金杯满。谁道雪天寒？翠袖阑干暖。





【校】


〔题〕四卷本丙集无。





【笺注】


〔楚些句〕楚辞 招魂篇，句末均用“些”字。又各篇多用“乱曰”云云作结。

〔雪儿句〕孙光宪 北梦琐言：“唐 韩定辞为镇州 王镕书记，聘燕，帅刘仁恭舍于宾馆，命试幕客马彧延接。马有诗赠韩，意在征其学问，韩亦于座上酬之曰：‘……盛德好将银笔述，丽词堪与雪儿歌。’他日彧问以银笔、雪儿之事，韩曰：‘……雪儿者，李密之爱姬，能歌舞，每见宾僚文章有奇丽入意者，即付雪儿叶音律以歌之。’”

〔谁道二句〕反用杜甫 佳人诗中“天寒翠袖薄”句意。