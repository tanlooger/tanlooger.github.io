---
---
---
title: 浪淘沙
---



送吴子似县尉





金玉旧情怀，风月追陪，扁舟千里兴佳哉。不似子猷行半路，却棹船回。　来岁菊花开，记我清杯。西风雁过瑱山台。把似倩他书不到，好与同来。





【校】


〔题〕四卷本乙集作“送子似”。





【笺注】


〔送吴子似〕陈文蔚 送吴子似归鄱阳诗：“忆昔舟泊云锦溪，溪上故人知为谁？读书亭中不草草，永平人物入深讨（子似著永平志）。平生梅子知我真，我乃晚遇情相亲。古人事业贵悠久，归欤访我同门友。”

〔子猷句〕见卷二鹧鸪天（莫上扁舟访剡溪阕）“莫上句”注。

〔瑱山台〕安仁县志卷七古迹：“玉真台在县治后，进士柳敬德寓此读书，刻玉真台三字于石壁。”参本卷水调歌头（唤起子陆子阕）“瑱山”注。

〔把似〕意即假如。





【编年】


庆元六年（一二〇〇）。