---
---
---
title: 添字浣溪沙
---



简傅岩叟





总把平生入醉乡，大都三万六千场。今古悠悠多少事，莫思量。　微有寒些春雨好，更无寻处野花香。年去年来还又笑：燕飞忙。





【校】


〔题〕四卷本丙集无。

〔寒些〕王诏校刊本及四印斋本俱作“些寒”。





【笺注】


〔三万六千场〕李白 襄阳歌：“百年三万六千日，一日须倾三百杯。”余见卷二鹊桥仙（豸冠风采阕）“三万六千场”注。