---
---
---
title: 又
---



赋十四弦





仙机似欲织纤罗，仿佛度金梭。无奈玉纤何。却弹作清商恨多。　朱帘影里，如花半面，绝胜隔帘歌。世路苦风波。且痛饮公无渡河。





【笺注】


〔世路句〕王安石 世上诗：“可怜世上风波恶，最有仁贤不敢行。”

〔公无渡河〕古今注中卷：“霍里子高晨起刺船而櫂，有一白首狂夫披发提壶，乱流而渡，其妻随呼止之，不及，遂堕河水死，于是援箜篌而鼓之，作公无渡河之歌，声甚凄怆。曲终，自投河而死。”