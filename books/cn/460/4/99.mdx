---
---
---
title: 又
---



席上吴子似诸友见和，再用韵答之





翰墨诸公久擅场，胸中书传许多香。都无丝竹衔杯乐，却看龙蛇落笔忙。　闲意思，老风光。酒徒今有几高阳？黄花不怯西风冷，只怕诗人两鬓霜。





【校】


〔题〕四卷本丙集作“席上子似诸公和韵”。

〔诸公〕四卷本作“诸君”。

〔都无〕四卷本作“苦无”。

〔却看〕王诏校刊本及四印斋本作“却有”。

〔西风〕四卷本作“秋风”。





【笺注】


〔却看句〕苏轼 偶至野人汪氏居仍用前韵诗：“已闻龟策通神语，更看龙蛇落笔痕。”

〔高阳〕见本卷沁园春（杯汝知乎阕）“更高阳二句”注。