---
---
---
title: 又
---



木樨





金粟如来出世，蕊宫仙子乘风。清香一袖意无穷，洗尽尘缘千种。 长为西风作主，更居明月光中。十分秋意与玲珑，拚却今宵无梦。





【笺注】


〔金粟如来〕木樨色黄似金，花小如粟，故亦称“金粟”。净名经义钞：“梵语维摩诘，此云净名，般提之子。……过去成佛，号金粟如来。”释寂照 谷响集：“李善注头陀寺碑，引发迹经云：‘净名大士是往古金粟如来。’予尝检藏中，不得此经。”李白 答湖州司马问诗：“湖州司马何须问，金粟如来是后身。”

〔蕊宫〕为蕊珠宫之简称。黄庭内景经：“太上大道 玉晨君，闲居蕊珠作七言。”注云：“蕊珠，上清境宫阙名也。”