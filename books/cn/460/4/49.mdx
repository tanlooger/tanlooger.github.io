---
---
---
title: 又
---



再用圆字韵





窄样金杯教换了，房栊试听珊珊。莫教秋扇雪团团。古今悲笑事，长付后人看。　记取桔槔春雨后，短畦菊艾相连。拙于人处巧于天。君看流地水，难得正方圆。





【校】


〔流地水〕王诏校刊本及四印斋本作“流水地”。四卷本无此首。





【笺注】


〔窄样二句〕白居易 新栽竹诗：“碧笼烟羃羃，珠洒雨珊珊。”词语云云，谓已改变旧来之把杯生涯，新来只坐小窗间听雨声矣。

〔莫教句〕见卷二朝中措（年年团扇怨秋风阕）“年年句”注。

〔君看二句〕世说新语 文学篇：“殷中军问：‘自然无心于禀受，何以正善人少，恶人多？’诸人莫有言者。刘尹答曰：‘譬如写水著地，正自纵横流漫，略无正方圆者。’一时绝叹，以为名通。”





【编年】


庆元二年（一一九六）。——上临江仙三首，据第一首及第三首起语，知作于止酒期内。止酒始于庆元二年，但二年春“瓢泉偶作”之浣溪沙，犹有“夜来依旧管弦声”句，则遣去阿钱事当在稍后。三首用同韵，其作成之先后必不甚相远也。