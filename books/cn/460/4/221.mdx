---
---
---
title: 临江仙
---



戏为期思 詹老寿





手种门前乌桕树，而今千尺苍苍。田园只是旧耕桑。杯盘风月夜，箫鼓子孙忙。　七十五年无事客，不妨两鬓如霜。绿窗刬地调红妆。更从今日醉，三万六千场。





【笺注】


〔詹老〕未详。

〔手种句〕温庭筠 西洲曲：“门前乌桕树，惨淡天将曙。”

〔铲地〕此处应作“依旧”或“照样”解。

〔更从二句〕见卷二鹊桥仙（豸冠风采阕）“三万六千场”注。