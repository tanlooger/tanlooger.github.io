---
---
---
title: 鹧鸪天
---



戊午拜复职奉祠之命





老退何曾说着官，今朝放罪上恩宽：便支香火真祠俸，更缀文书旧殿班。　扶病脚，洗衰颜，快从老病借衣冠。此身忘世浑容易，使世相忘却自难。





【笺注】


〔复职〕稼轩 绍熙四年秋以集英殿修撰知福州，五年秋七月放罢，而集英殿修撰之贴职尚在。其年九月以御史中丞谢深甫论奏，降充秘阁修撰，庆元元年十月又以何澹论奏而落职。据词中“更缀文书旧殿班”句，知此处所谓复职，当为复集英殿修撰。

〔奉祠〕宋会要辑稿于庆元二年九月十九日有“朝散大夫主管建宁府 武夷山 冲佑观 辛弃疾罢宫观”之纪事。稼轩集抄存引朱熹 稼轩谱序亦云：“戊午，公复起，来主冲佑观，益相亲切。”知此处所谓奉祠，仍为原来之宫观也。（参年谱有关各年纪事。）





【编年】


庆元四年（一一九八）。