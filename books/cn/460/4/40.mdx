---
---
---
title: 西江月
---







粉面都成醉梦，霜髯能几春秋。来时诵我伴牢愁，一见尊前似旧。　诗在阴 何侧畔，字居罗 赵前头。锦囊来往几时休？已遣蛾眉等候。





【笺注】


〔伴牢愁〕汉书 扬雄传：“又旁惜诵以下至怀沙为一卷，名曰畔牢愁。”注引李奇云：“畔，离也；牢，聊也。与君相离，愁而无聊也。”按：稼轩此句当即用扬雄事，误“畔”为“伴”，盖传钞传刻致然。

〔诗在句〕杜甫 解闷十二首：“陶冶性灵存底物，新诗改罢自长吟。熟知二谢将能事，颇学阴、何苦用心。”按：阴谓阴铿，何谓何逊。

〔字居句〕晋书 卫恒传：“恒作四体书势曰：罗叔景、赵元嗣者，与张伯英并时，见称于西州，故英自称上比崔、杜不足，下方罗、赵有余。”苏轼 次韵孙莘老见赠诗：“龚、黄侧畔难言政，罗、赵前头且眩书。”

〔锦囊〕见卷二江神子（梨花着雨晚来晴阕）“锦囊”注。