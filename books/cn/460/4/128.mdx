---
---
---
title: 又
---







父老争言雨水匀，眉头不似去年颦。殷勤谢却甑中尘。　啼鸟有时能劝客，小桃无赖已撩人。梨花也作白头新。





【笺注】


〔甑中尘〕后汉书 独行传：“范冉字史云，陈留 内黄人也。桓帝时以冉为莱芜长。……所止单陋，有时绝粒。穷居自若，言貌无改。闾里歌之曰：‘甑中生尘范史云，釜中生鱼范莱芜。’”





【编年】


庆元六年（一二〇〇）。——上三词用同韵，当作于同时。杜叔高于庆元六年春至铅山相访，见稼轩 与杜叔高祝彦集观天保庵瀑布诗自注，知此三词必其时所作。