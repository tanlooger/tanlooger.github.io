---
---
---
title: 杏花天
---







牡丹昨夜方开遍，毕竟是今年春晚。荼䕷付与薰风管。燕子忙时莺懒。　多病起日长人倦。不待得酒阑歌散。副能得见茶瓯面，却早安排肠断。





【校】


〔副能〕六十家词本及四印斋本俱作“甫能”。





【笺注】


〔副能〕意即方才，宋词屡见。毛滂 最高楼词：“副能小睡还惊觉。”石孝友 茶瓶儿词：“副能见也还抛弃。”亦有写作“付能”或“甫能”者。