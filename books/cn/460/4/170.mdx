---
---
---
title: 又
---







珠玉作泥沙，山谷量牛马。试上累累丘垅看，谁是强梁者？

水浸浅深檐，山压高低瓦。山水朝来笑问人：“翁早去声归来也？”





【校】


〔翁早〕广信书院本“早”字下无“去声”二字，兹从四卷本丁集。





【笺注】


〔珠玉句〕杜牧 阿房宫赋：“鼎铛玉石，金块珠砾……奈何取之尽锱铢，用之若泥沙。”

〔山谷句〕史记 货殖列传：“乌氏倮，畜牧，及众，斥卖，求奇缯物，间献遗戎王，戎王什倍其偿，与之畜，畜至用谷量马牛。”

〔累累丘垅〕古诗：“遥望是君家，松柏冢累累。”

〔强梁〕老子：“强梁者不得其死。”

〔早〕此处当为“早晚”意，即何时也。