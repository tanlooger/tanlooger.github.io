---
---
---
title: 鹧鸪天
---



登一丘一壑偶成





莫春光花下游，便须准备落花愁。百年雨打风吹却，万事三平二满休。　将扰扰，付悠悠。此生于世百无忧。新愁次第相抛舍，要伴春归天尽头。





【笺注】


〔三平二满〕颍川语小卷下：“俗言三平二满，盖三遇平、二遇满，皆平稳得过之日。”黄庭坚 四休居士诗序：“太医孙昉号四休居士，山谷问其说，四休笑曰：‘粗羹淡饭饱即休；补破遮寒暖即休；三平二满过即休；不贪不妒老即休。’山谷曰：‘此安乐法也。’”





【编年】


庆元二年春（一一九六）。——上词疑亦作于瓢泉居第初成之时。据词语，当作于春季。