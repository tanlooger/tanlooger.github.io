---
---
---
title: 鹊桥仙
---



席上和赵晋臣 敷文





少年风月，少年歌舞，老去方知堪羡。叹折腰五斗赋归来，问走了羊肠几遍？　高车驷马，金章紫绶，传语渠侬稳便。问东湖带得几多春，且看凌云笔健。





【笺注】


〔叹折腰句〕宋书 陶潜传：“为彭泽令……郡遣督邮至，县吏白应束带见之，潜叹曰：‘我不能为五斗米折腰向乡里小人！’即日解印绶去职，赋归去来。”

〔金章紫绶〕杜佑 通典卷三一职官一三：“凡列侯，金印紫绶。”

〔传语句〕意谓必可取得。

〔凌云笔健〕杜甫 戏为六绝之一：“庾信文章老更成，凌云健笔意纵横。”





【编年】


庆元六年（一二〇〇）春。——据“赋归来”及“问东湖”句，知作于赵氏归自豫章之初，当亦在庆元六年。