---
---
---
title: 又
---



用前韵谢岩叟瑞香之惠





句里明珠字字排，多情应也被春催。怪得名花知泪送，雨中栽。　赤脚未安芳斛稳，蛾眉早把橘枝来。报道锦熏笼底下，麝脐开。





【笺注】


〔怪得〕惊喜之意。

〔赤脚〕谓婢。韩愈 寄卢仝诗：“一奴长须不裹头，一婢赤脚老无齿。”

〔锦熏笼〕天禄识余：“瑞香一名锦熏笼，一名锦被堆。”咸淳临安志卷五十八物产门：“今马塍瑞香种最多，大者名锦熏笼。”

〔麝脐〕花小名：“瑞香一名麝囊。”





【编年】


庆元二年（一一九六）。——上同韵添字浣溪沙二首，据前阕语意，当是铅山居第营建初成时作。其时或与傅岩叟初相识也。