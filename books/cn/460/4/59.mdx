---
---
---
title: 又
---







风前欲劝春光住，春在城南芳草路。未随流落水边花，且作飘零泥上絮。　镜中已觉星星误，人不负春春自负。梦回人远许多愁，只在梨花风雨处。





【笺注】


〔泥上絮〕朱弁 风月堂诗话：“参寥自杭谒坡于彭城，一日……坡遣官妓马盼盼就求诗，参寥援笔立成，有‘禅心已作沾泥絮，不逐春风上下狂’之句，坡喜曰：‘吾尝见柳絮落泥中，谓可以入诗，偶未收入，遂为此人所先。’”按：参寥子诗题为“子瞻席上令歌舞者求诗，戏以此赠”。“不逐”原诗作“肯逐”。

〔星星〕谓白发。左思 白发赋：“星星白发，生于鬓垂。”