---
---
---
title: 鹧鸪天
---



寻菊花无有，戏作





掩鼻人间臭腐场，古来惟有酒偏香。自从来住云烟畔，直到而今歌舞忙。　呼老伴，共秋光。黄花何处避重阳？要知烂熳开时节，直待西风一夜霜。





【校】


〔古来〕王诏校刊本及四印斋本作“古今”。

〔来住〕四卷本丙集作“归住”。

〔何处〕四卷本作“何事”。





【笺注】


〔掩鼻句〕孟子 离娄下：“西子蒙不洁，则人皆掩鼻而过之。”庄子 知北游：“万物一也，是其所美者为神奇，其所恶者为臭腐。”