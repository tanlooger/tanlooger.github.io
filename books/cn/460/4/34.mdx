---
---
---
title: 又
---



与客赏山茶，一朵忽堕地，戏作





酒面低迷翠被重，黄昏院落月朦胧。堕髻啼妆孙寿醉，泥秦宫。 试问花留春几日，略无人管雨和风。瞥向绿珠楼下见，坠残红。





【校】


〔调〕四卷本丙集误作“浣溪沙”。





【笺注】


〔酒面句〕酒面指酒后颜红，喻茶花。低迷即模糊。

〔堕髻二句〕后汉书 梁冀传：“封冀妻孙寿为襄城 君。……寿色美而善为妖态，作愁眉啼妆、堕马髻、折腰步、龋齿笑，以为媚惑。冀亦改易舆服之制。……冀爱监奴秦宫，官至太仓令，得出入寿所。寿见宫辄屏御者，托以言事，因与私焉。”

〔绿珠〕晋书 石崇传：“崇有妓曰绿珠，美而艳，善吹笛。孙秀使人求之……崇勃然曰：‘绿珠吾所爱，不可得也。’……秀怒……矫诏收崇。……崇正宴于楼上，介士到门，崇谓绿珠曰：‘我今为尔得罪。’绿珠泣曰：‘当效死于官前。’因自投于楼下而死。”





【编年】


据广信本次第，上添字浣溪沙二首应作于移居瓢泉之前，因亦附录于此。