---
---
---
title: 行香子
---







归去来兮，行乐休迟。命由天富贵何时。百年光景，七十者稀。奈一番愁，一番病，一番衰。　名利奔驰，宠辱惊疑，旧家时都有些儿。而今老矣，识破关机：算不如闲，不如醉，不如痴。





【笺注】


〔命由天〕论语 颜渊篇：“死生有命，富贵在天。”

〔行乐、富贵〕杨恽 报孙会宗书：“人生行乐耳，须富贵何时。”

〔宠辱句〕老子：“宠辱若惊，贵大患若身。”

〔旧家〕作“旧来”或“从前”解。





【编年】


据“归去”各句，知亦庆元元、二年之作。