---
---
---
title: 丑奴儿
---



和铅山陈簿韵二首





鹅湖山下长亭路，明月临关。明月临关，几阵西风落叶干。

新词谁解裁冰雪，笔墨生寒。笔墨生寒，会说离愁千万般。





【校】


〔题〕四卷本丁集作“和陈簿”。





【笺注】


〔陈簿〕名籍及事历均未详。

〔鹅湖山〕铅山县志：“鹅湖山在县东北，周回四十余里。其影入于县南西湖。诸峰联络，若狮象犀猊，最高者峰顶三峰挺秀。鄱阳记云：‘山上有湖多生荷，故名荷湖。东晋人龚氏居山蓄鹅……更名鹅湖。’”

〔明月临关〕王安石 赠长宁僧首诗：“更邀江月夜临关。”