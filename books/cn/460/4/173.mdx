---
---
---
title: 又
---







万里浮云，一喷空凡马。叹息曹瞒 老骥诗，伏枥如公者。

山鸟哢窥檐，野鼠饥翻瓦。老我痴顽合住山，此地菟裘也。





【笺注】


〔浮云〕汉书 礼乐志 郊祀歌：“太乙况，天马下。……浮云，暗上驰。”

〔一喷句〕战国策 楚策四：“夫骥之齿至矣，服盐车而上太行。……伯乐遭之，下车攀而哭之，解纻衣以冪之。骥于是俯而喷，仰而鸣，声达于天，若出金石声者。”杜甫 丹青引：“斯须九重真龙出，一洗万古凡马空。”

〔叹息二句〕曹操 龟虽寿诗：“老骥伏枥，志在千里。烈士暮年，壮心不已。”

〔老我句〕五代史 冯道传：“无才无德痴顽老子。”

〔菟裘〕见卷二水调歌头（日月如磨蚁阕）“菟裘”注。