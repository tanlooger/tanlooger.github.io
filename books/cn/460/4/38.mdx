---
---
---
title: 鹊桥仙
---



赠人





风流标格，惺松言语，真个十分奇绝。三分兰菊十分梅，斗合就一枝风月。　笙簧未语，星河易转，凉夜厌厌留客。只愁酒尽各西东，更把酒推辞一霎。





【校】


〔十分梅〕“十”疑当作“七”，盖承上文而误。本词唯见四卷本乙集，无可参校，姑仍之。





【笺注】


〔风流句〕苏轼 荷华媚词：“霞苞霓荷碧，天然地别是风流标格。”

〔惺松句〕周邦彦 江南好词：“浅淡梳妆疑是画，惺松言语胜闻歌，好处是情多。”参见卷一鹧鸪天（困不成眠奈愁何阕）“醒松”注。

〔斗合〕拼凑。

〔凉夜句〕诗 小雅 湛露：“厌厌夜饮，不醉无归。”