---
---
---
title: 浣溪沙
---



偕杜叔高 吴子似宿山寺戏作





花向今朝粉面匀，柳因何事翠眉颦？东风吹雨细于尘。

自笑好山如好色，只今怀树更怀人。闲愁闲恨一番新。





【校】


〔题〕四卷本丙集无“杜”、“吴”二字。





【笺注】


〔东风吹雨〕卢纶 长安春望诗：“东风吹雨过青山。”

〔自笑句〕论语 子罕篇：“子曰：‘我未见好德如好色者也。’”苏轼 自径山回和吕察推诗：“多君贵公子，爱山如爱色。”