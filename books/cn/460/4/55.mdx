---
---
---
title: 又
---



戏赋云山





何人半夜推山去？四面浮云猜是汝。常时相对两三峰，走遍溪头无觅处。　西风瞥起云横度，忽见东南天一柱。老僧拍手笑相夸，且喜青山依旧住。





【笺注】


〔何人句〕庄子 大宗师：“夫藏舟于壑，藏山于泽，谓之固矣，然而夜半有力者负之而走，昧者不知也。”黄庭坚 次韵东破壶中九华诗：“有人夜半持山去，顿觉浮岚暖翠空。”

〔天一柱〕疑指铅山县南旌孝乡之天柱峰。