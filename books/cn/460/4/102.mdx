---
---
---
title: 又
---



徐思上巳乃子似生日，因改定





曲水流觞，赏心乐事良辰。今几千年，风流禊事如新。明眸皓齿，看江头有女如云。折花归去，绮罗陌上芳尘。　丝竹纷纷，杨花飞鸟衔巾。争似群贤，茂林修竹兰亭。一觞一咏，亦足以畅叙幽情。清欢未了，不如留住青春。





【校】


〔题〕四卷本丁集无“上巳”二字，“生日”作“生朝”，“因”下有“为”字。





【笺注】


〔杨花句〕杜甫 丽人行：“杨花雪落覆白，青鸟飞去衔红巾。”

〔争似四句〕兰亭序：“永和九年，岁在癸丑，暮春之初，会于会稽 山阴之兰亭，修禊事也。群贤毕至，少长咸集。此地有崇山峻岭，茂林修竹……一觞一咏，亦足以畅叙幽情。”争似，怎似。