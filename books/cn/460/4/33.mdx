---
---
---
title: 添字浣溪沙
---







日日闲看燕子飞，旧巢新垒画帘低。玉历今朝推戊己，住衔泥。 先自春光留不住，那堪更着子规啼？一阵晚香吹不断，落花溪。





【校】


〔住衔〕王诏校刊本、六十家词本及四印斋本作“却衔”。





【笺注】


〔玉历二句〕续博物志卷六：“燕衔泥避戊己日，则巢固而不倾。”埤雅：“戊、己，其日皆土，故燕之往来避社，而嗛土避戊己日。”