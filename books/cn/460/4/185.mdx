---
---
---
title: 破阵子
---



赵晋臣 敷文幼女县主觅词





菩萨丛中惠眼，硕人诗里蛾眉。天上人间真福相，画就描成好靥儿。行时娇更迟。　劝酒偏他最劣，笑时犹有些痴。更着十年君看取，两国夫人更是谁。殷勤秋水词。





【笺注】


〔县主〕赵晋臣为宋宗室，故其幼女得封县主。

〔惠眼〕无量寿经：“慧眼见真，能渡彼岸。”

〔硕人句〕诗 卫风 硕人：“螓首蛾眉，巧笑倩兮，美目盼兮。”

〔最劣〕作“最善于”解。

〔两国夫人〕据李心传 建炎以来朝野杂记甲集卷十二两国夫人条及宋史 宦者 奸臣两传，知徽宗 崇宁中特封濮安懿王女安定、普宁两郡主。宣和五年童贯封徐、豫两国公。此后，方有封两国之制。高宗 绍兴十二年，秦桧进封两国公，桧请改封其母为秦、魏国夫人，此封两国夫人之始也。时韩世忠夫人梁氏亦封两国夫人。

〔秋水〕稼轩自称。