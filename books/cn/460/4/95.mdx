---
---
---
title: 添字浣溪沙
---



病起，独坐停云





强欲加餐竟未佳，只宜长伴病僧斋。心似风吹香篆过，也无灰。　山上朝来云出岫，随风一去未曾回。次第前村行雨了，合归来。





【校】


〔题〕四卷本丙集作“赋清虚”。

〔山上〕广信书院本作“山下”，兹从四卷本。





【笺注】


〔心似二句〕言未灰心。风吹香篆过，歇后“无灰”也。

〔云出岫〕归去来辞：“云无心以出岫。”

〔次第〕此处应为“待到”之意。





【编年】


上六州歌头、添字浣溪沙各一首，作年莫考。姑附于秋水 停云各词之后。