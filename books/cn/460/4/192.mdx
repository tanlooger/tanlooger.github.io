---
---
---
title: 又
---



祝良显家牡丹一本百朵





占断雕栏只一株，春风费尽几工夫。天香夜染衣犹湿，国色朝酣酒未苏。　娇欲语，巧相扶。不妨老干自扶疏。恰如翠幕高堂上，来看红衫百子图。





【校】


〔酒未苏〕王诏校刊本及四印斋本“酒”俱作“醉”。





【笺注】


〔祝良显〕名籍事历均未详。

〔占断〕即占尽。

〔天香二句〕李濬 松窗杂录：“会春暮，内殿赏牡丹花，上（文宗）颇好诗，因问（程）修己曰：‘今京邑传唱牡丹花诗，谁为首出？’对曰：‘臣尝闻公卿间多吟赏中书舍人李正封诗曰：天香夜染衣，国色朝酣酒。’……上笑谓贤妃曰：‘妆镜台前宜饮以一紫金盏酒，则正封之诗见矣。’”