---
---
---
title: 又
---







风卷庭梧，黄叶坠新凉如洗。一笑折秋英同赏，弄香挼蕊。天远难穷休久望，楼高欲下还重倚。拚一襟寂寞泪弹秋，无人会。　今古恨，沉荒垒。悲欢事，随流水。想登楼青鬓，未堪憔悴。极目烟横山数点，孤舟月淡人千里。对婵娟从此话离愁，金尊里。





【编年】


上满江红四首，广信书院本均列置于淳熙八年和洪景卢一首之前。“可恨东君”阕有“湘浦岸”数句，知必作于长沙。余三阕作年不可确考，今全依广信本次第，汇录于淳熙六、七年诸作之间。