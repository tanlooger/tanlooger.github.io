---
---
---
title: 又
---







江摇病眼昏如雾，送愁直到津头路。归念乐天诗：“人生足别离。” 　云屏深夜语，梦到君知否？玉箸莫偷垂，断肠天不知。





【笺注】


〔归念二句〕武瓘 劝酒诗有“花发多风雨，人生足别离”句，盖稼轩误记为乐天诗。

〔玉箸〕眼泪。白氏六帖：“魏甄后面白，泪双垂如玉箸。”刘孝威 独不见诗：“谁怜双玉箸，流面复流襟。”





【编年】


淳熙元年（一一七四）。——上菩萨蛮二首，广信书院本将第二首编次于同调赋郁孤台一首前，知亦作于任江西提刑之先。以上片有“江摇”二句，姑置于本年所作赏心亭词之后。