---
---
---
title: 鹧鸪天
---



和张子志提举





别恨妆成白发新，空教儿女笑陈人。醉寻夜雨旗亭酒，梦断东风辇路尘。　骑，青云。看公冠佩玉阶春。忠言句句唐虞际，便是人间要路津。





【校】


〔别恨〕王诏校刊本、六十家词本及四印斋本俱作“别后”。四卷本无此首。





【笺注】


〔张子志〕未详。

〔陈人〕此为“旧人”或“老人”之意。苏轼 次韵答陈述古诗：“但愁新进笑陈人。”

〔〕一作绿耳，为周穆王八骏之一。史记 秦本纪：“造父以善御得幸于周穆王，得骥、温骊、骅骝、耳之驷。”集解谓八骏“皆因其毛色以为名号”。

〔青云〕“”同“蹑”。汉书 礼乐志 郊祀歌：“浮云，晻上驰。”

〔忠言二句〕古诗十九首：“何不策高足，先据要路津？”杜甫 奉赠韦左丞丈二十二韵诗：“自谓颇挺出，立登要路津。致君尧舜上，再使风俗淳。”