---
---
---
title: 西江月
---



江行采石岸，戏作渔父词





千丈悬崖削翠，一川落日镕金。白鸥来往本无心，选甚风波一任。 　别浦鱼肥堪鲙，前村酒美重斟。千年往事已沉沉，闲管兴亡则甚？





【校】


〔题〕四卷本甲集作“渔父词”。





【笺注】


〔采石〕在今安徽 当涂县西北，为江流最狭之地。历代南北征战，多于此渡江。后汉 兴平二年孙策渡江攻刘繇，晋 咸宁五年王浑帅师取吴，梁 太清二年侯景渡江趣建康，隋 开皇九年韩擒虎济师破陈，宋 开宝七年曹彬渡江取南唐，绍兴三十一年虞允文邀击金主亮南犯之师，均在此地。

〔一川句〕一川即“一片”。廖世美 好事近词：“落日水镕金，天淡暮烟凝碧。”李清照 永遇乐词：“落日镕金，暮云合碧。”

〔选甚句〕“选甚”即“不论甚么”。李献民 云斋广录 唐御史条：“御史唐介一日挈家渡淮，至中流忽有大风，波涛泛滥，舟人甚恐，以为不免饲鱼鳖矣。公乃朗吟诗云：‘圣宋非狂楚，清淮异汨罗。平生仗忠信，今日任风波。’日暮，舟济南岸，众乃欣然。”

〔闲管句〕苏轼 将军树诗：“不会人间闲草木，豫人何事管兴亡？”“则甚”即“做甚”。





【编年】


疑淳熙五年（一一七八）。——上三词均见四卷本甲集，甲集刊成于淳熙十四年，该年以前江行之可考者唯淳熙五年之出领湖北漕一事，因汇录于此。