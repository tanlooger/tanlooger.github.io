---
---
---
title: 昭君怨
---



豫章寄张守定叟





长记潇湘秋晚：歌舞橘洲人散。走马月明中，折芙蓉。

今日西山 南浦，画栋珠帘云雨。风景不争多，奈愁何。





【校】


〔题〕四卷本甲集无“守”字。





【笺注】


〔张守定叟〕名枃，浚之次子。宋史 张枃传：“枃字定叟。……知衢州，兄栻丧，无壮子，请祠以营葬事。主管玉局观，迁湖北提举常平。奏事，帝大喜，谕辅臣曰：‘张浚有子如此。’改浙西，督理荒政。苏、湖二州皆阙守，命兼摄焉。……迁两浙转运判官，未几以直徽猷阁升副使，改知临安府。……枃天分高爽，吏材敏给，遇事不凝滞，多随宜变通，所至以治办称。南渡以来论尹京者以枃为首。”

〔长记四句〕张浚自绍兴末年即家居潭州，卒后葬衡山。淳熙七年二月张栻卒，枃请祠营葬，即应家居潭州。时稼轩知潭州兼湖南安抚，故定叟得从游于潇湘橘洲之上。橘洲，在湖南 长沙县西湘江中。方舆胜览：“湘江中有四洲，曰：橘洲、直洲、誓洲、白水洲。夏月水泛，惟此不没。土多美橘，故名。”

〔今日二句〕见前贺新郎（高阁临江渚阕）“高阁句”及“西山 南浦”注。





【编年】


淳熙八年（一一八一）。——据词中前章数语，知是稼轩第二次帅豫章时所作。