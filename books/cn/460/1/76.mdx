---
---
---
title: 菩萨蛮
---







稼轩日向儿童说：带湖买得新风月。头白早归来，种花花已开。　功名浑是错，更莫思量着。见说小楼东，好山千万重。





【校】


〔儿童〕稼轩集钞存作“儿曹”，兹从四卷本甲集。广信书院本无此首。





【笺注】


〔头白句〕杜甫 不见诗：“匡山读书处，头白好归来。”苏轼 送表弟程六知楚州诗：“功成头白早归来，共借梨花作寒食。”

〔小楼〕洪迈 稼轩记：“东冈西阜，北墅南麓……集山有楼，婆娑有室，信步有亭，涤砚有渚。”小楼当即指集山楼言。





【编年】


淳熙八年（一一八一）。——上词亦带湖宅第已成而尚未归去时之作。