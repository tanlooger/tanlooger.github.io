---
---
---
title: 蝶恋花
---



和赵景明知县韵





老去怕寻年少伴。画栋珠帘，风月无人管。公子看花朱碧乱，新词搅断相思怨。　凉夜愁肠千百转。一雁西风，锦字何时遣？毕竟啼乌才思短，唤回晓梦天涯远。





【校】


〔题〕四卷本乙集题作“和江陵 赵宰”。





【笺注】


〔朱碧乱〕王僧孺 夜愁示诸宾诗：“谁知心眼乱，看朱忽成碧。”





【编年】


淳熙八年（一一八一）。——据“画栋珠帘”句，知此词亦作于豫章。盖必赵景明于离去豫章之后，有词惜别，稼轩因赋和章以为报也。