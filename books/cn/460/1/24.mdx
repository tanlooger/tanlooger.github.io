---
---
---
title: 菩萨蛮
---



金陵赏心亭为叶丞相赋





青山欲共高人语，联翩万马来无数。烟雨却低回，望来终不来。 　人言头上发，总向愁中白。拍手笑沙鸥，一身都是愁。





【校】


〔题〕四卷本甲集无“金陵”二字。





【笺注】


〔青山句〕苏轼 越州张中舍寿乐堂诗：“青山偃蹇如高人，常时不肯入官府。高人自与山有素，不待招邀满庭户。”

〔人言四句〕白居易 白鹭诗：“人生四十未全衰，我为愁多白发垂。何故水边双白鹭，无愁头上也垂丝。”