---
---
---
title: 恋绣衾
---



无题





夜长偏冷添被儿。枕头儿移了又移。我自是笑别人底，却元来当局者迷。　如今只恨因缘浅，也不曾抵死恨伊。合下手安排了，那筵席须有散时。





【校】


〔夜长、下手〕王诏校刊本及四印斋本作“长夜”、“手下”。

〔抵死〕广信书院本作“底死”，兹从王诏校刊本及四印斋本。





【笺注】


〔当局者迷〕旧唐书 元竹冲传：“当局称迷，傍观见审。”

〔抵死〕总是、老是意。