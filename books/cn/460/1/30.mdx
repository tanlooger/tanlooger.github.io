---
---
---
title: 酒泉子
---







流水无情，潮到空城头尽白一，离歌曲怨残阳。断人肠。

东风官柳舞雕墙。三十六宫花溅泪，春声何处说兴亡。燕双双。





【笺注】


〔潮到句〕刘禹锡 金陵五题：“山围故国周遭在，潮打空城寂寞回。”

〔三十六宫〕骆宾王 帝京篇：“汉家离宫三十六。”

〔花溅泪〕杜甫 春望诗：“感时花溅泪，恨别鸟惊心。”

〔春声二句〕周邦彦 西河咏金陵：“燕子不知何世，向寻常巷陌、人家相对，如说兴亡斜阳里。”





【编年】


上词作年莫考，但据其感慨兴亡之意，及“雕墙”、“三十六宫”等语，知必作于一都城之内。据“潮到空城”及“燕说兴亡”句，可定为在金陵时所作，因附编于二次官金陵诸作之后。