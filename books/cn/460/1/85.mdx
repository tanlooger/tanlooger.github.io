---
---
---
title: 南乡子
---



赠妓





好个主人家，不问因由便去嗏。病得那人妆晃子，巴巴，系上裙儿稳也哪。　别泪没些些，海誓山盟总是赊。今日新欢须记取，孩儿，更过十年也似他。





【校】


〔题〕四卷本乙集无，兹从稼轩集钞存。广信书院本无此首。

〔晃子〕四卷本作“晃了”，兹从稼轩集钞存。





【笺注】


〔赊〕渺茫难凭之意。





【编年】


上起祝英台近（宝钗分阕），迄南乡子，共词八首，均似中年居官时所作，以无可确考，姑汇录于此。