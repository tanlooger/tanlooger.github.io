---
---
---
title: 又
---



景卢有南昌之行，用韵惜别，兼简司马汉章

雨洗花林，春回柳岸，窗间列岫横眉。老来光景，生怕聚谈稀。何事扁舟西去，收杖屦契阔鱼池。流觞近，诗筒暂歇，焉用虎文彝。　良辰怀旧事，海棠花下，笑摘垂丝。叹五年一别，万病难治。几处绣衣尘迹，歌舞地乌鹊曾知。君今去，珠帘暮卷，山雨拂崇碑。（汉章作山雨楼，景卢为之记）