---
---
---
title: 一剪梅
---







尘洒衣裾客路长。霜林已晚，秋蕊犹香。别离触处是悲凉。梦里青楼，不忍思量。　天宇沉沉落日黄。云遮望眼，山割愁肠。满怀珠玉泪浪浪。欲倩西风，吹到兰房。





【笺注】


〔云遮句〕王安石 登飞来峰诗：“不畏浮云遮望眼，自缘身在最高层。”

〔山割句〕柳宗元 与浩初上人同看山寄京华亲故诗：“海畔尖山似剑铓，秋来处处割愁肠。”

〔兰房〕见卷二念奴娇（兔园旧赏阕）“幽兰新阕”注。