---
---
---
title: 满江红
---







老子当年，饱经惯花期酒约。行乐处轻裘缓带，绣鞍金络。明月楼台箫鼓夜，梨花院落秋千索。共何人对饮五三钟？颜如玉。　嗟往事，空萧索。怀新恨，又飘泊。但年来何待，许多幽独。海水连天凝远望，山风吹雨征衫薄。向此际羸马独骎骎，情怀恶。





【笺注】


〔轻裘缓带〕晋书 羊祜传：“祜镇荆州，在军常轻裘缓带，身不披甲。”

〔梨花院落〕晏殊 寓意诗：“梨花院落溶溶月。”





【编年】


绍熙四年或五年（一一九四或一一九五）。——据“海水”、“山风”句，此词或作于福州。