---
---
---
title: 乌夜啼
---



戏赠籍中人





江头三月清明，柳风轻。巴峡谁知还是洛阳城。　春寂寂，娇滴滴，笑盈盈。一段乌丝阑上记多情。





【笺注】


〔巴峡句〕苏轼 临江仙词，序云“龙丘子自洛之蜀，载二侍女，戎装骏马，至溪山佳处，辄留数日，见者以为异人。”词上片云：“细马远驮双侍女，青巾玉带红靴。溪山好处便为家。谁知巴峡路，却见洛城花。”辛词在巴峡见江头景物（苏词则为人物）似洛阳，故云“谁知还是洛阳城”。

〔乌丝阑〕袁文瓮牖闲评卷六：“黄素细密，上下乌丝织成栏，其间用朱墨界行，此正所谓乌丝栏也。”