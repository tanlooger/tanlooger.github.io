---
---
---
title: 好事近
---







春意满西湖，湖上柳黄时节。濒水雾窗云户，贮楚宫人物。

一年管领好花枝，东风共披拂。已约醉骑双凤，玩三山风月。





【笺注】


〔楚宫〕李商隐 过楚宫诗：“巫峡迢迢旧楚宫，至今云雨暗丹枫。微生尽恋人间乐，只有襄王忆梦中。”太平寰宇记：“楚宫在巫山县西北二百步，在阳台古城内。即襄王所游之地。”余参卷四水龙吟（昔时曾有佳人阕）“看行云四句”注。