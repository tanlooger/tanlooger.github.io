---
---
---
title: 江城子
---



戏同官





留仙初试砑罗裙，小腰身，可怜人。江国幽香，曾向雪中闻。过尽东园桃与李，还见此，一枝春。　庾郎襟度最清真，挹芳尘，便情亲。南馆花深，清夜驻行云。拚却日高呼不起，灯半灭，酒微醺。





【笺注】


〔留仙句〕伶玄 飞燕外传：“帝于太液池作千人舟，号合宫之舟。后歌舞归风送远之曲。侍郎冯无方吹笙以倚后歌。中流歌酣，风大起，后扬袖曰：‘仙乎仙乎，去故而就新，宁忘怀乎？’帝令无方持后裙，风止，裙为之绉。他日，宫姝或襞裙为绉，号留仙裙。”

〔可怜人〕谓可爱惜也。

〔江国至一枝春〕诸句均指梅言，或同官之侍者以梅姓或为名也。

〔庾郎〕谓南齐 庾杲之。南齐书 庾杲之传：“庾杲之字景行，新野人。少而贞立，学涉文义，起家奉朝请，巴陵王征西参军。清贫自业，食惟有菹、、生杂菜，或戏之曰：‘谁谓庾郎贫？食鲑常有二十七种。’言三九也。”（按：“九”谐“”。）