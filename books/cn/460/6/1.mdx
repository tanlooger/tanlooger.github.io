---
---
---
title: 生查子
---



和夏中玉





一天霜月明，几处砧声起。客梦已难成，秋色无边际。　旦夕是重阳，菊有黄花蕊。只怕又登高，未饮心先醉。





【笺注】


〔夏中玉〕杨冠卿 客亭类稿卷十四，有水调歌头“赠维扬 夏中玉”词一阕，词云：“形胜访淮楚，骑鹤到扬州。……气吞虹，才倚马，烂银钩。功名年少余事，雕鹗几横秋。行演丝纶天上，环倚玉皇香案，仙袂揖浮丘。落笔惊风雨，润色焕皇猷。”余不详。

〔菊有句〕见卷二金菊对芙蓉（远水生光阕）“菊有黄花”注。