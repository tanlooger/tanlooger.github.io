---
---
---
title: 鹧鸪天
---



和陈提干





剪烛西窗夜未阑，酒豪诗兴两联绵。香喷瑞兽金三尺，人插云梳玉一湾。 倾笑语，捷飞泉。觥筹到手莫留连。明朝再作东阳约，肯把鸾胶续断弦。





【笺注】


〔剪烛句〕李商隐 夜雨寄北诗：“何当共剪西窗烛，却话巴山夜雨时。”

〔香喷二句〕罗隐诗：“喷香瑞兽金三尺，舞雪佳人玉一围。”

〔东阳〕浙东路 婺州有东阳县。建康府东有镇亦名东阳。又沈约 萧齐时曾任东阳太守，人称沈东阳，沈集中有艳情诗多首。

〔鸾胶〕见卷一满庭芳（急管哀弦阕）“鸾胶”注。