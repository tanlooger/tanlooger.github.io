---
---
---
title: 出塞
---



春寒有感





莺未老。花谢东风扫。秋千人倦彩绳闲，又被清明过了。

日长减破夜长眠，别听笙箫吹晓。锦笺封与怨春诗，寄与归云缥缈。





【校】


〔调〕稼轩集钞存原作“谒金门 出塞”朱孝臧 稼轩词补遗改为“□□□出塞”，校记谓：“原作谒金门，误。”按：花草粹编选李石 谒金门一首，卷首目录于调名下注云“一名出塞”，据知两调名可互用。出塞既作者所用调名，自不须加以改动。





【笺注】


〔莺未老二句〕黄庭坚 忆帝京 黔州 张倅生日词：“更莫问花谢莺老。”