---
---
---
title: 鹧鸪天
---







木落山高一夜霜，北风驱雁又离行。无言每觉情怀好，不饮能令兴味长。　频聚散，试思量，为谁春草梦池塘？中年长作东山恨，莫遣离歌苦断肠。





【笺注】


〔春草梦池塘〕南史 谢惠连传：“谢惠连年十岁能属文，族兄灵运加赏之，云：‘每有篇章，对惠连辄得佳句。’尝于永嘉西堂思诗，竟日不就，忽梦见惠连，即得‘池塘生春草’，大以为工。常云：‘此语有神工，非吾语也。’”

〔中年句〕谢安中年伤别事，见卷一水调歌头（折尽武昌柳）“离别句”注。