---
---
---
title: 又
---



民瞻见和，复用前韵





谁倾沧海珠，簸弄千明月？唤取酒边来，软语裁春雪。　人间无凤凰，空费穿云笛。醉里却归来，松菊陶潜宅。





【校】


〔题〕广信书院本作“民瞻见和，再用韵”，兹从四卷本甲集。

〔醉里〕四卷本作“醉倒”。





【笺注】


〔谁倾二句〕赞美民瞻和词字字如珠。杜甫 岳麓山道林二寺行：“僧宝人人沧海珠。”韩愈 别赵子诗：“婆娑海水南，簸弄明月珠。”苏轼 移合浦郭功甫见寄诗：“莫趁明珠弄明月。”

〔春雪〕谓阳春 白雪。

〔人间句〕见卷一满江红（天与文章阕）“算人人句”注。

〔穿云笛〕苏轼 李委吹笛诗小引：“既奏新曲，又快作数弄，嘹然有穿云裂石之声。”赠吹笛侍儿之水龙吟词“一声云杪”句下傅榦注云：“诸乐器中，惟笛有穿云裂石之声。”