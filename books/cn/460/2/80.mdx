---
---
---
title: 又
---



游鹅湖，醉书酒家壁





春入平原荠菜花，新耕雨后落群鸦。多情白发春无奈，晚日青帘酒易赊。　闲意态，细生涯，牛栏西畔有桑麻。青裙缟袂谁家女，去趁蚕生看外家。





【校】


〔题〕广信书院本作“春日即事题毛村酒垆”，兹从四卷本乙集。花庵词选作“春日即事”。

〔春入〕广信书院本作“春日”，兹从四卷本及花庵词选。





【笺注】


〔青裙句〕苏轼於潜女诗：“青裙缟袂於潜女，两足如霜不穿屦。”