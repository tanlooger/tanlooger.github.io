---
---
---
title: 唐河传效
---



花间体





春水，千里，孤舟浪起，梦携西子。觉来村巷夕阳斜。几家，短墙红杏花。　晚云做造些儿雨。折花去，岸上谁家女。太狂颠。那边，柳绵，被风吹上天。





【校】


〔题〕“体”四卷本丙集作“集”。

〔狂颠〕广信书院本误作“颠狂”，兹从四卷本。

〔那边〕四卷本作“那岸边”。





【笺注】


〔花间体〕花间集，书名，五代蜀赵崇祚编。为长短句最初之总集。其为体多浓艳秀丽，盖词之初体本如此也。

〔春水三句〕苏轼 次韵王定国南迁回见寄诗：“桃花春涨孤舟起。”





【编年】


上词作年无考。以与前词意近，姑附次于此。