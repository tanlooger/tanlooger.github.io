---
---
---
title: 又
---



独游西岩





青山招不来，偃蹇谁怜汝。岁晚太寒生，唤我溪边住。　山头明月来，本在天高处。夜夜入清溪，听读离骚去。





【校】


〔题〕广信书院本无，兹从四卷本丁集。

〔天高〕四卷本作“高高”。





【笺注】


〔西岩〕上饶县志 山川门：“西岩在县南六十里，岩石拔起，中空如洞，内有悬石如螺，滴水垂下，味甘冷。”

〔青山二句〕苏轼 越州张中舍寿乐堂诗：“青山偃蹇如高人，常时不肯入官府。”

〔太寒生〕“生”字在此为语助词。