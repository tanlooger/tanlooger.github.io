---
---
---
title: 又
---



书博山道中壁





少年不识愁滋味，爱上层楼。爱上层楼，为赋新词强说愁。

而今识尽愁滋味，欲说还休。欲说还休，却道“天凉好个秋”！





【校】


〔题〕广信书院本无，兹从四卷本丙集。





【笺注】


〔少年句〕陈慥 无愁可解词：“光景百年，看便一世，生来不识愁味。”

〔欲说还休〕李清照 凤凰台上忆吹箫词：“生怕闲愁暗恨，多少事欲说还休。”