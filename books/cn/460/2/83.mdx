---
---
---
title: 又
---



鹅湖归，病起作





着意寻春懒便回，何如信步两三杯？山才好处行还倦，诗未成时雨早去声催。　携竹杖，更芒鞋，朱朱粉粉野蒿开。谁家寒食归宁女，笑语柔桑陌上来。





【校】


〔题〕花庵词选题作“春行即事”，广信书院本无题，兹从四卷本乙集。





【笺注】


〔诗未成句〕杜甫 丈八沟纳凉诗：“片云头上黑，应是雨催诗。”

〔竹杖、芒鞋〕苏轼 定风波词：“竹杖芒鞋轻胜马。”





【编年】


上鹧鸪天四首，见于甲集者二，题中均涉及鹅湖寺，后三首且均为“鹅湖归病起”之作，故汇附于此。