---
---
---
title: 西江月
---



夜行黄沙道中





明月别枝惊鹊，清风半夜鸣蝉。稻花香里说丰年，听取蛙声一片。　七八个星天外，两三点雨山前。旧时茆店社林边，路转溪桥忽见。





【笺注】


〔明月句〕苏轼 杭州牡丹诗：“天静伤鸿犹戢翼，月明惊鹊未安枝。”

〔七八个星二句〕何光远 鉴诫录卷五“容易格”条：“王蜀 卢侍郎延让吟诗，多着寻常容易言语。有松门寺诗云：‘两三条电欲为雨，七八个星犹在天。’”





【编年】


上词四首，作年均无可考，以黄沙岭在上饶县境内，姑附次于此。