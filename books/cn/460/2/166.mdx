---
---
---
title: 柳梢青
---



和范先之席上赋牡丹





姚魏名流，年年揽断，雨恨风愁。解释春光，剩须破费，酒令诗筹。　玉肌红粉温柔，更染尽天香未休。今夜簪花，他年第一，玉殿东头。





【校】


〔题〕四卷本乙集作“赋牡丹”。





【笺注】


〔姚 魏〕洛阳牡丹记：“姚黄者千叶黄花，出于民姚氏家。魏家花者千叶肉红花，出于魏相仁溥家。”

〔解释句〕李白 清平调：“解释春风无限恨，沉香亭北倚阑干。”

〔更染句〕李正封 牡丹诗：“国色朝酣酒，天香夜染衣。”