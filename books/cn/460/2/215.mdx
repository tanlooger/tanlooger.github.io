---
---
---
title: 清平乐
---



忆吴江赏木樨





少年痛饮，忆向吴江醒。明月团团高树影，十里水沉烟冷。

大都一点宫黄，人间直恁芬芳。怕是秋天风露，染教世界都香。





【校】


〔题〕四卷本丙集作“谢叔良惠木樨”。

〔团团〕四卷本作“团圆”。全芳备祖前集十三桂花门引同。

〔水沉烟冷〕四卷本及全芳备祖作“蔷薇水冷”。

〔秋天〕四卷本作“九天”。





【笺注】


〔明月句〕李白 古朗月行：“小时不识月，呼作白玉盘。……仙人垂两足，桂树作团团。”

〔大都〕不过。





【编年】


据四卷本题语，知上词亦为与余叔良酬答之作，因附于此。