---
---
---
title: 又
---



戏题村舍





鸡鸭成群晚未收，桑麻长过屋山头。有何不可吾方羡，要底都无饱便休。　新柳树，旧沙洲，去年溪打那边流。自言此地生儿女，不嫁余家即聘周。





【校】


〔未收〕四卷本丙集作“不收”。

〔余家〕四卷本作“金家”。





【笺注】


〔桑麻句〕陶潜 归园田居诗：“桑麻日已长。”韩愈 寄卢仝诗：“每骑屋山下窥阚。”

〔饱便休〕黄庭坚 四休居士诗序引孙昉诗：“粗羹淡饭饱即休。”