---
---
---
title: 浣溪沙
---



黄沙岭





寸步人间百尺楼，孤城春水一沙鸥。天风吹树几时休。

突兀趁人山石狠，朦胧避路野花羞。人家平水庙东头。





【笺注】


〔黄沙岭〕上饶县志：“黄沙岭在县西四十里乾元乡，高约十五丈。谽谺敞豁，可容百人。下有两泉，水自石中流出，可溉田十余亩。”陈文蔚 克斋集 游山记：“嘉定己巳秋九月，傅岩叟拉予与周伯辉践傅岩之约。乙未，度北岸桥，过黄沙 辛稼轩之书堂，感物怀人，凝然以悲。”

〔突兀句〕杜甫 青阳峡诗：“突兀犹趁人，及兹叹冥漠。”