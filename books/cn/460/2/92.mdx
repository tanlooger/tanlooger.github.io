---
---
---
title: 又
---



检校山园，书所见





断崖修竹，竹里藏冰玉。路转清溪三百曲，香满黄昏雪屋。

行人系马疏篱，折残犹有高枝。留得东风数点，只缘娇懒春迟。





【校】


〔题〕广信书院本无，兹据四卷本甲集。

〔修竹〕广信书院本作“松竹”，兹从四卷本。

〔路转〕四卷本作“路绕”。

〔娇懒〕广信书院本作“娇嫩”，兹从四卷本。





【笺注】


〔路转句〕苏轼 梅花二首：“幸有清溪三百曲，不辞相送到黄州。”





【编年】


上鹧鸪天五首，清平乐三首，皆书村居生活及所见，其各在何年均难考见，详其语意，当作于寓居带湖最初之三数年内。