---
---
---
title: 又
---







逗晓莺啼声昵昵，掩关高树冥冥。小渠春浪细无声。井床听夜雨，出藓辘轳青。　碧草旋荒金谷路，乌丝重记兰亭。强扶残醉绕云屏。一枝风露湿，花重入疏櫺。





【笺注】


〔金谷〕晋书 石崇传：“崇有别馆在河阳之金谷。”按此处盖指所居之山园，非实指石崇之金谷园也。

〔乌丝句〕陈槱 负暄野录卷下：“兰亭序用鼠须笔书乌丝栏茧纸。”

〔风露湿、花重〕杜甫 春夜喜雨诗：“晓看红湿处，花重锦官城。”