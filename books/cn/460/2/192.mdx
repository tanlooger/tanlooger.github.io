---
---
---
title: 又
---



和城中诸友韵





云气上林梢，毕竟非空非色。风景不随人去，到而今留得。

老无情味到篇章，诗债怕人索。却笑近来林下，有许多词客。





【笺注】


〔非空非色〕心经：“色不异空，空不异色。色即是空，空即是色。受想行识，亦复如是。”

〔却笑二句〕云溪友议卷中思归隐条：“江西 韦大夫丹与东林 灵彻上人骘忘形之契，篇章唱和，月唯四五焉。韦偶为思归绝句诗一首以寄上人。……予谓韦亚台归意未坚，果为高僧所诮。韦 寄庐山上人彻公诗曰：‘王事纷纷无暇日，浮生冉冉只如云。已为平子归休计，五老岩前必共君。’彻奉酬诗曰：‘年老身闲无外事，麻衣草座亦容身。相逢尽道休官去，林下何曾见一人！’”