---
---
---
title: 忆王孙
---



秋江送别，集古句





登山临水送将归。悲莫悲兮生别离。不用登临怨落晖。昔人非。惟有年年秋雁飞。





【校】


〔题〕广信书院本无题，兹从王诏校刊本及四印斋本补。四卷本乙集作“集句”。





【笺注】


〔登山句〕楚辞 九辩：“悲哉秋之为气也，萧瑟兮草木摇落而变衰。憭栗兮若在远行，登山临水兮送将归。”

〔悲莫句〕九歌 少司命：“悲莫悲兮生别离，乐莫乐兮新相知。”

〔不用句〕杜牧 九日齐山登高诗：“但将酩酊酬佳节，不用登临怨落晖。”

〔昔人非〕苏轼 陌上花诗：“江山犹是昔人非。”

〔惟有句〕李峤 汾阴行：“不见只今汾水上，唯有年年秋雁飞。”





【编年】


上起“和王路钤”之好事近，迄“秋江送别”之忆王孙，共词十一首，当作于带湖期内，姑附次于绍熙二年诸词之后。