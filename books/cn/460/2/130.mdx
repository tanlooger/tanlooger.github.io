---
---
---
title: 又
---



代人赋





陌上柔桑破嫩芽，东邻蚕种已生些。平冈细草鸣黄犊，斜日寒林点暮鸦。　山远近，路横斜，青旗沽酒有人家。城中桃李愁风雨，春在溪头荠菜花。





【校】


〔题〕广信书院本无，兹从四卷本乙集。

〔桑破嫩芽〕四卷本作“条初破芽”，花庵词选作“桑初破芽”。

〔荠菜〕四卷本作“野荠”。





【笺注】


〔细草、黄犊、斜日〕王安石 题舫子诗：“爱此江边好，留连至日斜。眠分黄犊草，坐占白鸥沙。”