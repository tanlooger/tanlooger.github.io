---
---
---
title: 江神子
---



和人韵





梅梅柳柳斗纤秾。乱山中，为谁容？试着春衫，依旧怯东风。何处踏青人未去？呼女伴，认骄骢。　儿家门户几重重。记相逢，画楼东。明日重来，风雨暗残红。可惜行云春不管，裙带褪，鬓云松。





【校】


〔画楼〕四卷本甲集作“画桥”。





【笺注】


〔为谁容〕变用“女为悦己者容”句意。

〔儿家句〕唐 蒋维翰 春女怨：“儿家门户重重闭。”