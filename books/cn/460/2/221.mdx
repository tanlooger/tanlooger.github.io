---
---
---
title: 又
---



独游西岩





青山非不佳，未解留侬住。赤脚踏层冰，为爱清溪故。　朝来山鸟啼，劝上山高处。我意不关渠，自在寻诗去。





【校】


〔题〕广信书院本无题，兹从四卷本乙集。

〔层冰〕四卷本作“沧浪”。

〔清溪〕广信书院本作“青溪”，兹从四卷本。

〔我意〕广信书院本作“裁意”，兹从四卷本。

〔自在寻诗〕四卷本作“自要寻兰”。





【笺注】


〔青山二句〕李德裕 登崖州城楼诗：“独上高楼望帝京，鸟飞犹是半年程。青山似欲留人住，百匝千遭绕郡城。”

〔赤脚句〕杜甫 早秋苦热堆案相仍诗：“南望青松架短壑，安得赤脚踏层冰。”





【编年】


上生查子词四首，作年无可考，其中二首均与西岩有关，以西岩在上饶县境内，姑附次于此，余二首当亦作于带湖时期。