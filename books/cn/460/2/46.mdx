---
---
---
title: 又
---







金谷无烟宫树绿，嫩寒生怕春风。博山微透暖薰笼。小楼春色里，幽梦雨声中。　别浦鲤鱼何日到，锦书封恨重重。海棠花下去年逢。也应随分瘦，忍泪觅残红。





【笺注】


〔宫树绿〕韦应物 送王主簿诗：“禁钟春雨细，宫树野烟和。”元稹 连昌宫词：“初过寒食一百六，店舍无人宫树绿。”

〔博山〕指香炉。西京杂记卷一：“长安巧工丁缓……作九层博山香炉，镂为奇禽怪兽，穷诸灵异。”

〔别浦二句〕古乐府饮马长城窟行：“客从远方来，遗我双鲤鱼。呼童烹鲤鱼，中有尺素书。”

〔随分〕照例或相应之意。

〔觅残红〕王建 宫词：“树头树底觅残红，一片西飞一片东。”