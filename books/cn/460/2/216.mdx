---
---
---
title: 又
---



题上卢桥





清泉奔快，不管青山碍。十里盘盘平世界，更着溪山襟带。

古今陵谷茫茫，市朝往往耕桑。此地居然形胜，似曾小小兴亡。





【校】


〔清泉〕四卷本乙集作“清溪”。

〔十里〕四卷本作“千里”。





【笺注】


〔上卢桥〕在上饶境内。

〔清泉二句〕王安石 江诗：“逆折山能碍，奔流海与期。”

〔古今句〕诗 小雅 十月之交：“百川沸腾，山冢萃崩。高岸为谷，深谷为陵。”韩偓 乱后春日途经野塘诗：“眼看朝市成陵谷。”





【编年】


上词作年无可考，姑附于带湖诸作之后。