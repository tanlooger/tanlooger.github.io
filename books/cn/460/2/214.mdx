---
---
---
title: 又
---



九日小集，时杨世长将赴南宫





年年团扇怨秋风，愁绝宝杯空。山下卧龙丰度，台前戏马英雄。　而今休也，花残人似，人老花同。莫怪东篱韵减，只今丹桂香浓。





【校】


〔题〕四卷本丙集作“九日小集，世长将赴省”。

〔休也〕四卷本作“休矣”。

〔人似〕广信书院本作“一似”，兹从四卷本。





【笺注】


〔南宫〕谓礼部。宋史 选举志：“礼部贡举，皆秋取解，冬集礼部，春考试。”

〔年年句〕汉书 外戚传载班婕妤 怨歌行云：“新裂齐纨素，皎洁如霜雪。裁为合欢扇，团团似明月。出入君怀袖，动摇微风发。常恐秋节至，凉风夺炎热。弃损箧笥中，恩情中道绝。”

〔台前句〕见本卷鹧鸪天（戏马台前秋雁飞阕）“戏马台”注。

〔丹桂香浓〕谓杨氏得乡荐，即将参与礼部之考试也。





【编年】


上江神子二首、朝中措三首，作年无可考，以余叔良、杨世长均见前沁园春题中，姑汇次于此。