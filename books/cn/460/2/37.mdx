---
---
---
title: 又
---







夜深困倚屏风后，试请毛延寿。宝钗小立白翻香，旋唱新词犹误笑持觞。　四更山月寒侵席，歌舞催时日。问他何处最情浓？却道“小梅摇落不禁风”。





【笺注】


〔毛延寿〕西京杂记：“汉元帝时，有杜陵 毛延寿，善画人形，丑好老少必得其真。”

〔四更句〕杜甫 月诗：“四更山吐月。”





【编年】


疑当作于淳熙十二、三年（一一八五或一一八六）。上同韵虞美人三首，当为同时作。淳熙十一年冬有“用赵文鼎提举送李正之提刑韵送郑元英”之蝶恋花，上三词当作于其后。但韩元吉卒于淳熙十四年夏，而南涧甲乙稿卷五有挽赵文鼎之七律一首，知赵文鼎之卒必在十四年之前，故约略推定三词之作年如上。永乐大典本临汀志谓赵充夫于绍熙元年四月二十七日以朝散郎知汀州，三年五月二十五日除秀州，均不在淳熙年内，则此中送赵达夫之一首，殆为送其赴湖州通判任而作也。