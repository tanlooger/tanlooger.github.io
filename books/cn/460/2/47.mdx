---
---
---
title: 丑奴儿
---



醉中有歌此诗以劝酒者，聊櫽括之





晚来云淡秋光薄，落日晴天。落日晴天，堂上风斜画烛烟。

从渠去买人间恨，字字都圆。字字都圆，肠断西风十四弦。





【笺注】


〔十四弦〕陆游 剑南诗稿卷十二长歌行：“人归华表三千岁，春入箜篌十四弦。”稼轩亦有太常引词“赋十四弦”（见卷四），词中用“公无渡河”故事，因知十四弦盖即箜篌。