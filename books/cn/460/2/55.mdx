---
---
---
title: 丑奴儿
---



书博山道中壁





烟芜露麦荒池柳，洗雨烘晴。洗雨烘晴，一样春风几样青。

提壶脱袴催归去，万恨千情。万恨千情，各自无聊各自鸣。





【校】


〔调〕四卷本甲集作“采桑子”。

〔烟芜〕四卷本作“烟迷”。

〔露麦〕广信书院本作“露夌”，兹从四卷本。





【笺注】


〔烘晴〕宋璟 梅花赋：“爱日烘晴，桂蟾冻夜，又如神人，来自姑射。”

〔提壶、脱袴、催归〕俱鸟名，以其鸣声而得名者也。