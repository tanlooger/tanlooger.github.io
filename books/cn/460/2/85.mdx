---
---
---
title: 鹧鸪天
---



重九席上作





戏马台前秋雁飞，管弦歌舞更旌旗。要知黄菊清高处，不入当年二谢诗。　倾白酒，绕东篱，只于陶令有心期。明朝九日浑潇洒，莫使尊前欠一枝。





【校】


〔题〕广信书院本无“作”字，兹从四卷本丁集。

〔九日〕四卷本作“重九”。





【笺注】


〔戏马台〕山川古今记：“彭城西南有项羽 戏马台，宋武帝尝九日登之。”

〔黄菊二句〕谓二谢不咏菊花。二谢即谢灵运、谢朓。