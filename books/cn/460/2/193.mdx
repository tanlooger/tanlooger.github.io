---
---
---
title: 东坡引
---



闺怨





玉纤弹旧怨，还敲绣屏面，清歌目送西风雁。雁行吹字断，雁行吹字断。　夜深拜月，琐窗西畔。但桂影空阶满。翠帷自掩无人见。罗衣宽一半，罗衣宽一半。





【校】


〔题〕广信书院本及四卷本丁集俱无题，兹从王诏校刊本及四印斋本补入。





【笺注】


〔玉纤句〕、〔罗衣〕温庭筠 菩萨蛮词：“玉纤弹处真珠落，流多暗湿铅华薄。……看取薄情人，罗衣无此痕。”