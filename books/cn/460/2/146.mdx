---
---
---
title: 又
---



赠行





少日春风满眼，而今秋叶辞柯。便好消磨心下事，也忆寻常醉后歌。新来白发多。明日扶头颠倒，倩谁伴舞婆娑？我定思君拚瘦损，君不思兮可奈何。天寒将息呵。





【校】


〔也忆〕四卷本丙集作“莫忆”。

〔新来〕四卷本作“可怜”。





【笺注】


〔婆娑〕见本卷洞仙歌（婆娑欲舞阕）“婆娑句”注。

〔拚〕甘愿之意。





【编年】


上词作年莫考，姑依广信书院本次第，附于同调寄陈同甫壮词之后。