---
---
---
title: 又
---







君如梁上燕，妾如手中扇，团团清影双双伴。秋来肠欲断，秋来肠欲断。　黄昏泪眼，青山隔岸。但咫尺如天远。病来只谢旁人劝。龙华三会愿，龙华三会愿。





【笺注】


〔龙华句〕荆楚岁时记：“四月八日，诸寺各设斋，以五香水浴佛，作龙华会，以为弥勒下生之征也。”能改斋漫录卷十七冯相三愿词条：“南唐宰相冯延巳有乐府一章，名长命女，云：‘春日宴，绿酒一杯歌一遍，再拜陈三愿：一愿郎君千岁，二愿妾身长健，三愿如同梁上燕，岁岁长相见。’”