---
---
---
title: 生查子
---



山行，寄杨民瞻





昨宵醉里行，山吐三更月。不见可怜人一，夜头如雪。　今宵醉里归，明月关山笛。收拾锦囊诗，要寄扬雄宅。





【笺注】


〔山吐句〕杜甫 月诗：“四更山吐月，残夜水明楼。”苏轼 江月五首：“三更山吐月，栖鸟亦惊起。”

〔关山笛〕王昌龄 从军行：“更吹羌笛关山月，无那金闺万里愁。”杜甫 洗兵马诗：“三年笛里关山月。”

〔锦囊诗〕见本卷江神子（梨花着雨晚来晴阕）“锦囊”注。

〔扬雄宅〕汉书 扬雄传：“扬雄，蜀郡 成都人也。其先扬季，元鼎间避仇，遡江上处岷山之阳，曰郫，有田一廛，有宅一区。”左思 咏史诗：“寂寂扬子宅，门无卿相舆。”