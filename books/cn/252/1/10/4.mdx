---
---
---
title: 瓜子
---



味甘平。

主令人说泽，好颜色，益气不饥。久服轻身耐老。一名水芝。（《御览》作土芝）生平泽。

《吴普》曰：瓜子一名瓣，七月七日采，可作面脂。（《御览》）

《名医》曰：一名白瓜子，生蒿高，冬瓜仁也，八月采。

案《说文》云：瓣，瓜中实。《广雅》云：冬瓜（上艹下左立右瓜）也，其子谓之瓤。陶宏景云：白当为甘，旧有白字。据《名医》云：一名白瓜子，则本名当无。