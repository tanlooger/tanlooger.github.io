---
---
---
title: 龙骨
---



味甘平。

主心腹，鬼注，精物老魅，咳逆，泄利，脓血，女子漏下，症瘕坚结，小儿热气惊痫，齿主，小儿大人惊痫瘨疾狂走，心下结气，不能喘息，诸痉，杀精物。久服，轻身通神明，延年。生山谷。

《吴普》曰：龙骨生晋地，山谷阴，大水所过处，是龙死骨也，青白者善，十二月采，或无时，龙骨畏干漆，蜀椒，理石，龙齿神农李氏大寒，治惊痫，久服轻

身。（《御览》《大观本》节文）

《名医》曰：生晋地及太山，岩水岸土穴中死龙处，采无时。

案《范子计然》云：龙骨生河东。