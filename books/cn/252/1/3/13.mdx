---
---
---
title: 蔓荆实
---



味苦微寒。

主筋骨间寒热痹，拘挛，明目坚齿，利九窍，去白虫。久服轻身耐老，小荆实亦等。生山谷。

《名医》曰：生河间南阳冤句，或平寿都乡，高岸上，及田野中，八月九月采实，阴干。

案《广雅》云：牡荆，蔓荆也；广志云：楚，荆也。牡荆，蔓荆也。据牡曼声相近，故本经于蔓荆，不载所出州土，以其见牡荆也。今或别为二条，非。