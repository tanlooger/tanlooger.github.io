---
---
---
title: 干地黄
---



味甘寒。

主折跌绝筋，伤中，逐血痹，填骨髓，长肌肉，作汤，除寒热积聚，除痹，生者尤良。久服，轻身不老。一名地髓，生川泽。

《名医》曰：一名苄，一名芑，生咸阳，黄土地者佳，二月八日采根阴干。

案《说文》云：苄，地黄也，礼曰钘毛牛藿，羊苄，豕徽；《广雅》云：地髓，地黄也；《尔雅》云：苄，地黄；郭璞云：一名地髓，江东呼苄；《列仙传》云：吕尚服地髓。