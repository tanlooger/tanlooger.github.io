---
---
---
title: 续断
---



味苦微温。

主伤寒，补不足，金创痈伤，折跌，续筋骨，妇人乳难（《御览》作乳痈云崩中，漏血，《大观本》，作黑字）。久服益气力。一名龙豆，一名属折。生山谷。

《名医》曰：一名接骨，一名南草，一名槐，生常山，七月八月采，阴干。

案《广雅》云：褱，续断也；《范子计然》云：续断，出三辅：桐君药录云：续断生蔓延，叶细，茎如荏大，根本黄白有汁，七月八月采根。