---
---
---
title: 防己
---



味辛平。

主风寒温疟热气诸痈，除邪，利大小便。一名解离（《御览》作石解引云：通凑理，利九窍，《大观本》，六字黑）。生川谷。

《吴普》曰：木防己，一名解离，一名解燕，神农辛，黄帝岐伯桐君苦无毒，李氏大寒，如艿，茎蔓延，如艽，白根外黄似桔梗，内黑又如车辐解，二月八月十月，采根。（《御览》）

《名医》曰，生汉中，二月八月，采根阴干。

案《范子计然》云：防已出汉中旬阳。