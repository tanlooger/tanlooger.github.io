---
---
---
title: 泽兰
---



味苦微温。

主乳妇内（《御览》作衄血），中风余疾，大腹水肿，身面四肢浮肿，骨节中水，金创痈肿创脓。一名虎兰，一名龙枣。生大泽傍。

《吴普》曰：泽兰，一名水香，神农黄帝岐伯桐君酸无毒，李氏温，生下地水傍，叶如兰，二月生，香，赤节，四叶相值枝节间。

《名医》曰：一名虎蒲，生汝南，三月三日采，阴干。

案《广雅》云：虎兰，泽兰也。