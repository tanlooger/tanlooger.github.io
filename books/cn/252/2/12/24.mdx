---
---
---
title: 紫草
---



味苦寒。

主心腹邪气五疸，补中益气，利九窍，通水道。一名紫丹，一名紫芙（《御览》引云：一名地血，《大观本》，无文）。生山谷。

《吴普》曰：紫草节赤，二月花。（《御览》）

《名医》曰：生砀山及楚地，三月采根，阴干。

案《说文》云：茈，草也，藐，茈草也，草也，可以染留黄。《广雅》云：茈，草也。《山海经》云：劳山多茈草。郭璞云：一名紫，中染紫也。《尔雅》云：藐，茈草。郭璞云：可以染紫。