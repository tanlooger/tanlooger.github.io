---
---
---
title: 厚朴
---



味苦温。

主中风，伤寒，头痛，寒热，惊悸气，血痹，死肌，去三虫。

《吴普》曰：厚朴，神农岐伯雷公苦无毒，李氏小温。（《御览》引云，一名厚皮，生交址）

《名医》曰：一名厚皮，一名赤朴，其树名榛，其子名逐，生交址冤句，九月十月采皮。阴干。

案《说文》云：朴，木皮也，榛木也。《广雅》云：重皮，厚朴也。《范子计然》云：厚朴出宏农，按今俗以榛为亲，不知是厚朴，《说文》榛栗，字作亲。