---
---
---
title: 凝水石
---



味辛寒。

主身热，腹中积聚，邪气，皮中如火烧，烦满，水饮之。久服不饥。一名白水石。生山谷。

《吴普》曰：神农辛，吱伯医和扁鹊甘无毒。李氏大寒，或生邯郸，采无时，如云母色（《御览》引云，一名寒水石）。

《名医》曰：一名寒水石，一名凌水石，盐之精也，生常案及凝山，又中水县邯郸。

《范子计然》云：水石出河东，色泽者善。