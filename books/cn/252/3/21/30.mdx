---
---
---
title: 羊踯躅
---



味辛温。

主贼风在皮肤中，淫淫痛，温疟。恶毒，诸痹。生川谷。

《吴普》曰：羊踯躅花，神农雷公辛有毒，生淮南，治贼风恶毒诸邪气（《御览》）。

《名医》曰：一名玉支，生太行山，及淮南山，三月采花，阴干。

案《广雅》云：羊踯躅，英光也。古今注云：羊踯躅花，黄羊食之，则死，羊见之则踯躅分散，故名羊踯躅。陶宏景云：花苗似鹿葱。