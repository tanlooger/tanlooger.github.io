~~~~~~~~~~~~~~~~~~~~~~~~~~~~~~~~~~~~~~

~~~~~~~~~~~~~~~~~~~~~~~~~~~~~~~~~~~~~~



万本图书资源，欢迎关注：

微信公众号：kindle电子书免费分享（dztsfx)



新浪微博：kindle电子书免费分享



主观推文，告别书荒。

网罗资源文本，kindle电子书免费分享带你飞！



本书由kindle电子书免费分享自网络收集整理制作,仅供预览交流学习使用,版权归原作者和出版社所有,如果喜欢,请支持订阅购买正版.

~~~~~~~~~~~~~~~~~~~~~~~~~~~~~~~~~~~~~~

~~~~~~~~~~~~~~~~~~~~~~~~~~~~~~~~~~~~~~





----------------------- Page 1-----------------------



神農本草經 《卷一》 上經 上藥一百二十種，為君，主養命以應天，無毒。多服、久服不傷人。欲輕身益 氣，不老延年者，本上經。 丹砂 雲母 玉泉 石鐘乳 涅石 消石 朴硝 滑石 石膽 空青 曾青 禹餘糧 太 一餘糧 白石英 紫石英 五色石脂 白青 扁青（玉石.上品一十八種， 舊同） 昌蒲 鞠花 人參 天門冬 甘草 乾地黃 朮 兔絲子 牛膝 充蔚子 女萎 防葵 茈胡 麥門冬 獨活 車前子 木香 署蕷 薏苡仁 澤瀉 遠志 龍膽 細辛 石斛 巴戟天 白英 白蒿 赤箭 奄閭子 析蓂子 蓍實 赤、黑、青、白、 黃、紫芝 卷柏 藍實 芎藭 蘼蕪 黃連 絡石 蒺藜子 黃耆 肉松容 防風 蒲黃 香蒲 續斷 漏蘆 營實 天名精 決明子 丹參 茜根 飛廉 五味子 旋花 蘭草 蛇床子 地膚子 景天 茵陳 杜若 沙參 白兔藿 徐長卿 石 龍芻 薇銜 云實 王不留行 升麻 青蘘 姑活 別羈 屈草 淮木（草.上 品七十三種，舊七十二種） 牡桂 菌桂 松脂 槐實 枸杞 柏實 茯苓 榆皮 酸棗 木 乾漆 五加皮 蔓荊 實 辛夷 桑上寄生 杜仲 女貞實 木蘭 蕤核 橘柚（上木.上品二十種。 舊一十九種） 髮髲（上人.一種。舊同）

----------------------- Page 2-----------------------



龍骨 麝香 牛黃 熊脂 白膠 阿膠（獸.上品六種。舊同） 丹雄雞 雁肪（禽.上品二種。舊同） 石蜜 蜂子 蜜蠟 牡蠣 龜甲 桑蜱蛸 海蛤 文蛤 蠡魚 鯉魚膽（蟲魚.上品一 十種。舊同） 藕實莖 大棗 葡萄 蓬 雞頭實（果.上品五種。舊六種） 胡麻 麻賁（米穀.上品二種。舊三種） 冬葵子 莧實 瓜蒂 瓜子 苦菜（菜.上品五種。舊同） 《玉石部上品》 丹沙：味甘，微寒。主身體五臟百病。養精神，安魂魄，益氣，明目，殺精魅 邪惡鬼。久服，通神明，不老。能化為汞，生山谷。 雲母：味甘，平。主身皮死肌，中風寒熱，如在車船上。除邪氣，安五臟，益 子精，明目。久服輕身，延年。一名雲珠，一名雲華，一名雲英，一名 雲液，一名雲沙，一名磷石，生山谷。 玉泉：味甘，平。主五臟百病。柔筋強骨，安魂魄，長肌肉，益氣。久服耐寒 暑，不飢渴，不老，神仙。人臨死服五斤，死三年，色不變。一名玉朼。 生山谷。 石鐘乳：味甘，溫。主咳逆上氣。明目益精，安五臟，通百節，利九竅，下乳 汁。生山谷。 涅石：味酸，寒。主寒熱泄利，白沃陰蝕，惡創，目痛。堅筋骨齒。煉餌服之，

----------------------- Page 3-----------------------



輕身，不老，增年。一名羽，生山谷。 消石：味苦，寒。主五臟積熱，胃張閉。滌去蓄結飲食，推陳致新，除邪氣。 煉之如膏，久服輕身。生山谷。 朴消：味苦，寒。主百病。除寒熱邪氣，逐六腑積聚結固留癖，能化七十二種 石。煉餌服之，輕身，神仙。生山谷。 滑石：味甘，寒。主身熱泄澼，女子乳難，癃閉。利小便，蕩胃中積聚寒熱， 益精氣。久服，輕身，耐飢，長年。生山谷。 石膽：味酸，寒。主目痛，金創，諸癇痙，女子陰蝕痛，石淋，寒熱，崩中下 血，諸邪毒氣。明目，令人有子。煉餌服之，不老。久服，增壽神仙。 能化鐵為銅，成金銀。一名畢石，生山谷。 空青：味甘，寒。主眚盲，耳聾。明目，利九竅，通血脈，養精神。久服，輕 身，延年，不老。能化銅、鐵、鉛、錫作金。生山谷。 曾青：味酸，小寒。主目痛。止淚，出風痹，利關節，通九竅，破癥堅積聚。 久服輕身，不老。能化金、銅，生山谷。 禹餘糧：味甘，寒。主咳逆，寒熱煩滿，下赤白，血閉癥瘕，大熱。煉餌服之， 不飢，輕身，延年。生池澤及山島中。 太一餘糧：味甘，平。主咳逆上氣，癥瘕，血閉，漏下，餘邪氣。久服，耐寒 暑，不飢，輕身，飛行千里，神仙 。一名石腦，生山谷。 白石英：味甘，微溫。主消渴，陰痿不足，咳逆，胸膈間久寒。益氣，除風濕 痹。久服，輕身，長年。生山谷。

----------------------- Page 4-----------------------



紫石英：味甘，溫。主心腹咳逆，邪氣，女子風寒在子宮，絕孕十年無子。補 不足。久服，溫中，輕身，延年。生山谷。 青赤黃白黑石脂等：味甘，平。主黃疸，泄利，腸癖膿血，陰蝕，下血赤白， 邪氣，癰腫，疽痔，惡創，頭瘍，疥搔。久服，補髓益氣，肥健，不飢， 輕身，延年。五石脂，各隨五色補五臟。生山谷中。 白青：味甘，平。主耳聾，心下邪氣。明目，利九竅，令人吐，殺諸毒三蟲。 久服，通神明，輕身，延年，不老。生山谷。 扁青：味甘，平。主目痛，折跌，癰腫，金創不瘳。明目，破積聚，解毒氣， 利精神。久服，輕身，不老。生山谷。 《草部上品》 昌蒲：味辛，溫。主風寒濕痹，咳逆上氣。開心孔，補五臟，通九竅，明耳目， 出聲音。久服，輕身，不忘，不迷或，延年。一名昌陽，生池澤。 鞠花：味苦，平。主風頭眩腫痛，目欲脫，淚出，皮膚死肌，惡風濕痹。久服， 利血氣，輕身，耐老，延年。一名節花，生川澤及田野。 人參：味甘，微寒。主補五臟，安精神，定魂魄，止驚悸，除邪氣，明目，開 心，益智。久服，輕身，延年。一名人銜，一名鬼蓋。生山谷。 天門冬：味苦，平。主諸暴風濕偏痹。強骨髓，殺三蟲，去伏尸。久服輕身， 益氣延年。一名顛勒。生山谷。 甘草：味甘，平。主五臟六腑寒熱邪氣，金創尰。堅筋骨，長肌肉，倍力，解 毒。久服，輕身，延年。生川谷。

----------------------- Page 5-----------------------



乾地黃：味甘，寒。主折跌絕筋，傷中。逐血痹，填骨髓，長肌肉。作湯，除 寒熱積聚，除痹。生者尤良。久服，輕身，不老。一名地髓。生川澤。 朮：味苦，溫。主風寒濕痹，死肌，痙，疸。止汗，除熱，消食，作煎餌。久 服，輕身，延年，不飢。一名山薊。生山谷。 兔絲子：味辛，平。主續絕傷，補不足，益氣力，肥健。汁去面皯。久服，明 目，輕身，延年。一名兔蘆，生川澤。 牛膝：味苦，酸。主寒濕痿痹，四肢拘攣，膝痛不可屈申，傷熱火爛。逐血氣， 墮胎。久服，輕身，耐老。一名百倍，生川谷。 充蔚子：味辛，微溫。主明目益精，除水氣。久服，輕身。莖主癮疹癢，可作 浴湯。一名益母，一名益明 ，一名大札。生池澤。 女萎：味甘，平。主中風暴熱，不能動搖，跌筋結肉，諸不足。久服，去面黑 皯，好顏色，潤澤，輕身，不老。生山谷。 防葵：味辛，寒。主疝瘕腸泄，膀胱熱結，溺不下，咳逆，溫瘧，癲癇，驚邪 狂走。久服，堅骨髓，益氣，輕身 。一名梨蓋。生川谷。 茈胡：味苦，平。主心腹寒熱邪氣，飲食積聚。去腸胃中結氣，推陳致新。久 服，輕身，明目，益精。一名地熏。 麥門冬：味甘，平。主心腹結氣，傷中，傷飽，胃絡脈絕，贏瘦短氣。久服， 輕身，不老，不飢。生川谷及堤阪。 獨活：味苦，平。主風寒所擊，金瘡，賁豚，癇痙，女子疝瘕。止痛。久服， 輕身，耐老。一名羌活，一名羌青 ，一名擭羌使者。生川谷。

----------------------- Page 6-----------------------



車前子：味甘，寒，無毒。主氣癃。止痛，利水道小便，除濕痹。久服，輕身， 耐老。一名當道。生平澤。 木香：味辛。主邪氣，主淋露。辟毒疫溫鬼，強志。久服，不夢寤魘寐。生山 谷。 署豫：味甘，溫。主傷中。補虛贏，除寒熱邪氣，補中，益氣力，長肌肉。久 服，耳目聰明，輕身，不飢，延年 。一名山芋，生山谷。 薏苡仁：味甘，微寒。主筋急，拘攣不可屈伸，風濕痹。下氣。久服，輕身， 益氣。其根下三蟲。一名解蠡。生平澤及田野。 澤瀉：味甘，寒。主風寒濕痹，乳難。消水，養五臟，益氣力，肥健。久服， 耳目聰明，不飢，延年，輕身，面生光，能行水上。一名水瀉，一名芒 芋，一名鵠瀉。生池澤。 遠志：味苦，溫。主咳逆傷中。補不足，除邪氣，利九竅，益智慧，耳目聰明， 不忘，強志倍力。久服，輕身，不老。葉名小草，一名棘菀，一名葽繞， 一名細草。生川谷。 龍膽：味苦澀。主骨間寒熱，驚癇邪氣。續絕傷，定五臟，殺蠱毒。久服，益 智，不忘，輕身，耐老。一名陵游。生山谷。 細辛：味辛，溫。主咳逆，頭痛腦動，百節拘孿，風濕，痹痛，死肌。久服， 明目，利九竅，輕身，長年 。一名小辛。生山谷。 石斛：味甘，平。主傷中。除痹，下氣，補五臟虛勞，羸瘦，強陰。久服，厚 腸胃，輕身，延年。一名林蘭。生山谷。

----------------------- Page 7-----------------------



巴戟天：味辛，微溫。主大風邪氣，陰痿不起。強筋骨，安五臟，補中，增志， 益氣。生山谷。 白英：味甘，寒。主寒熱，八疽，消渴。補中，益氣。久服，輕身，延年。一 名穀菜。生山谷。 白蒿：味甘，平。主五臟邪氣，風寒濕痹。補中，益氣，長毛髮令黑，療心懸 少食常飢。久服，輕身，耳目聰明，不老。生川澤。 赤箭：味辛，溫。主殺鬼精物，蠱毒惡氣。久服，益氣力，長陰，肥健，輕身， 增年。一名離母，一名鬼督郵。生川谷。 奄閭子 ：味苦，微寒。主五臟瘀血，腹中水氣，臚張留熱，風寒濕痹，身體諸 痛。久服，輕身，延年，不老。生川谷。 析蓂子：味辛，微溫。主目痛淚出。明目，除痹，補五臟，益精光。久服，輕 身，不老。一名蔑析，一名大蕺，一名馬辛。生川澤及道旁。 蓍實：味苦，平。主益氣，充肌膚，明目，聰慧，先知。久服，不飢，不老， 輕身。生山谷。 赤芝：味苦，平。主胸中結。益心氣，補中，增智慧，不忘。久食，輕身，不 老，延年，神仙。一名丹芝。 黑芝：味鹹，平。主癃。利水道，益腎氣，通九竅，聰察。久食，輕身，不老， 延年，神仙。一名元芝。 青芝：味酸，平。主明目，補肝氣，安精魂，仁恕。久食，輕身，不老，延年， 神仙。一名龍芝。

----------------------- Page 8-----------------------



白芝：味辛，平。主咳逆上氣。益肺氣，通利口鼻，強志意，勇悍，安魄。久 食，輕身，不老，延年，神仙。一名玉芝。 黃芝：味甘，平。主心腹五邪。益脾氣，安神，忠信和樂。久食，輕身，不老， 延年，神仙。一名金芝。 紫芝：味甘，溫。主耳聾。利關節，保神，益精氣，堅筋骨，好顏色。久服， 輕身，不老，延年。一名木芝。生山谷。 卷柏：味辛，溫。主五臟邪氣，女子陰中寒熱痛，癥瘕，血閉，絕子。久服， 輕身，和顏色。一名萬歲。生山谷石間。 藍實：味苦，寒。主解諸毒，殺蠱蚑注鬼螫毒。久服，頭不白，輕身。生平澤。 芎藭：味辛，溫。主中風入腦，頭痛，寒痹，筋攣緩急，金創，婦人血閉無子。 生川谷。 蘼蕪：味辛，溫。主咳逆。定驚氣，辟邪惡，除蠱毒鬼注，去三蟲。久服通神。 一名薇蕪。生川澤。 黃連：味苦，寒。主熱氣目痛，眦傷泣出，腸澼，腹痛，下利，婦人陰中腫痛。 明目。久服，令人不忘。一名王連。生川谷。 絡石：味苦，溫。主風熱，死肌，癰傷，口乾，舌焦，癰腫不消，喉舌腫，水 漿不下。久服，輕身，明目，潤澤，好顏色，不老，延年。一名石鯪。 生川谷。 疾藜子：味苦，溫。主惡血，喉痹，乳難。破癥結積聚。久服，長肌肉，明目， 輕身。一名旁通，一名屈人，一名止行，一名豺羽，一名升推。生平澤，

----------------------- Page 9-----------------------



或道旁。 黃耆：味甘，微溫。主癰疽久敗創，大風痢疾，五痔鼠瘻，小兒百病。排膿止 痛，補虛。一名戴糝。生山谷。 肉松蓉：味甘，微溫。主五勞七傷，婦人癥瘕。補中，除莖中寒熱痛，養五臟， 強陰，益精氣，多子。久服，輕身。生山谷。 防風：味甘，溫，無毒。主大風，頭眩痛，惡風風邪，目盲無所見，風行周身， 骨節疼痹，煩滿。久服，輕身。一名銅芸。生川澤。 蒲黃：味甘，平。主心腹膀胱寒熱。利小便，止血，消瘀血。久服，輕身，益 氣力，延年，神仙。生池澤。 香蒲：味甘，平。主五臟心下邪氣，口中爛臭。堅齒，明目，聰耳。久服，輕 身，耐老。一名睢。生池澤。 續斷：味苦，微溫。主傷寒，金創癰傷，折跌，婦人乳難。補不足，續筋骨。 久服，益氣力。一名龍豆，一名屬折。生山谷。 漏蘆：味苦，鹹寒。主皮膚熱，惡創，疽痔，濕痹。下乳汁。久服，輕身益氣， 耳目聰明，不老，延年。一名野蘭。生山谷。 營實：味酸，溫。主癰疽惡創，結肉跌筋，敗創，熱氣，陰蝕不瘳。利關節。 一名墻薇，一名墻麻，一名牛棘。生川谷。 天名精：味甘，寒。主瘀血，血瘕欲死，下血。止血，利小便。久服輕身，耐 老。一名麥句薑，一名蝦蟆藍，一名豕首。生川澤。 決明子：味鹹，平。主青盲，目淫，膚赤，白膜，眼赤痛，淚出。久服，益精

----------------------- Page 10-----------------------



光，輕身。生川澤。 丹參：味苦，微寒。主心腹邪氣，腸鳴幽幽如走水，寒熱積聚。破癥除瘕，止 煩滿，益氣。一名卻蟬草。生川谷。 茜根：味苦，寒。主寒濕，風痹，黃疸。補中。生川谷。 飛廉：味苦，平。主骨節熱，脛重酸疼。久服，令人身輕。一名飛輕。生川澤。 五味子：味酸，溫。主咳逆上氣，勞傷羸瘦。益氣，補不足，強陰，益男子精。 生山谷。 旋花：味甘，溫。主益氣，去面皯黑，色媚好。其根味辛。主腹中寒熱邪氣。 利小便。久服，不飢，輕身。一名筋根。花，一名金沸。生平澤。 蘭草：味辛，平。主利水道，殺蠱毒，辟不祥。久服，益氣，輕身，不老，通 神明。一名水香。生池澤。 蛇床子：味苦，平。主婦人陰中腫痛，男子陰痿濕癢，癲癇，惡創。除痹氣， 利關節。久服，輕身。一名蛇米。生川谷及田野。 地膚子：味苦，寒。主膀胱熱。利小便，補中，益精氣。久服，耳目聰明，輕 身，耐老。一名地葵。生平澤及田野。 景天：味苦，平。主大熱，火創，身熱煩，邪惡氣。花，主女人漏下赤白，輕 身，明目。一名戒火，一名慎火。生川谷。 茵陳：味苦，平。主風濕寒熱邪氣，熱結，黃疸。久服，輕身，益氣，耐老。 生邱陵阪岸上。 杜若：味辛，微溫。主胸脅下逆氣，風入腦戶，頭腫痛，多涕淚出。溫中。久

----------------------- Page 11-----------------------



服，益精，明目，輕身。一名杜衡。生川澤。 沙參：味苦，微寒。主血積，驚氣。除寒熱，補中，益肺氣。久服利人。一名 知母。生川谷。 白兔藿：味苦，平。主蛇虺，蜂蠆，猘狗，菜肉蠱毒，鬼注。一名白葛。生山 谷。 徐長卿：味辛，溫。主鬼物，百精，蠱毒，疫疾，邪惡氣，溫瘧。久服，強悍， 輕身。一名鬼督郵。生山谷。 石龍芻：味苦，微寒。主心腹邪氣，小便不利，淋閉，風濕，鬼注，惡毒。久 服，補虛羸，輕身，耳目聰明，延年。一名龍須，一名草續斷，一名龍 珠。生山谷。 薇銜：味苦，平。主風濕痹，歷節痛，驚癇，吐舌，悸氣，賊風，鼠瘻，癰腫。 一名糜銜。生川澤。 云實：味辛，溫。主泄利，腸澼，殺蟲，蠱毒。去邪惡結氣，止痛除熱。花， 主見鬼精物，多食令人狂走。久服輕身，通神明。生川谷。 王不留行：味苦，平。主金創。止血逐痛，出刺，除風痹內寒。久服，輕身， 耐老，增壽。生山谷。 升麻：味甘，辛。主解百毒，殺百老物殃鬼，辟溫疾障邪毒蠱。久服，不夭。 一名周升麻。生山谷。 青蘘：味甘，寒。主五臟邪氣，風寒濕痹。益氣，補腦髓，堅筋骨。久服，耳 目聰明，不飢，不老，增壽。巨勝苗也。生川谷。

----------------------- Page 12-----------------------



姑活：味甘，溫。主大風邪氣，濕痹寒痛。久服，輕身，益壽，耐老。一名冬 葵子。 別羈：味苦，微溫。主風寒濕痹，身重，四肢疼酸，寒邪歷節痛。生川谷。 屈草：味苦。主胸脅下痛，邪氣，腹間寒熱，陰痹。久服，輕身，益氣，耐老。 生川澤。 淮木：味苦，平。主久咳上氣，腸中虛羸，女子陰蝕，漏下赤白沃。一名百歲 城中木。生山谷。 《木部上品》 牡桂：味辛，溫。主上氣咳逆，結氣，喉痹吐吸。利關節，補中益氣。久服通 神，輕身，不老。生山谷。 菌桂：味辛，溫。主百病。養精神，和顏色，為諸藥先聘通使。久服，輕身， 不老，面生光華，媚好常如童子。生山谷。 松脂：味苦，溫。主疽，惡創，頭瘍，白禿，疥瘙風氣。安五臟，除熱。久服， 輕身，不老，延年。一名松膏，一名松肪。生山谷。 槐實：味苦，寒。主五內邪氣熱，五痔，火創，婦人乳瘕，子藏急痛。止涎唾， 補絕傷。生平澤。 枸杞：味苦，寒。主五內邪氣，熱中，消渴，周痹。久服，堅筋骨，輕身，不 老。一名杞根，一名地骨，一名枸忌，一名地輔。生平澤。 柏實：味甘，平。主驚悸。安五臟，益氣，除濕痹。久服，令人悅澤美色，耳 目聰明，不飢，不老，輕身，延年。生山谷。

----------------------- Page 13-----------------------



伏苓：味甘，平。主胸脅逆氣，憂恚，驚邪，恐悸，心下結痛，寒熱煩滿咳逆， 口焦舌乾。利小便。久服，安魂，養神，不飢，延年。一名茯菟。生山 谷。 榆皮：味甘，平。主大小便不通。利水道，除邪氣。久服，輕身，不飢。其實 尤良。一名零榆。生山谷。 酸棗：味酸，平。主心腹寒熱，邪結氣聚，四肢酸疼，濕痹。久服，安五臟， 輕身，延年。生川澤。 檗木：味苦，寒。主五臟腸胃中結熱，黃疸，腸痔，女子漏下赤白，陰陽蝕創。 止泄利。一名檀桓。生山谷。 乾漆：味辛，溫，無毒。主絕傷，五緩六急，風寒濕痹。補中，續筋骨，填髓 腦，安五臟。生漆，去長蟲。久服 ，輕身，耐老。生川谷。 五加皮：味辛，溫。主心腹疝氣，腹痛，小兒不能行，疽創陰蝕。益氣療躄。 一名豺漆。 蔓荊實：味苦，微寒。主筋骨間寒熱痹，拘攣。明目堅齒，利九竅，去白蟲。 久服，輕身，耐老。小荊實亦等。生山谷。 辛夷：味辛，溫。主五臟身體寒風，頭腦痛，面皯。久服下氣，輕身，明目， 增年，耐老。一名辛矧，一名侯桃 ，一名房木。生川谷。 桑上寄生：味苦，平。主腰痛，小兒背強，癰腫。安胎，充肌膚，堅發齒，長 須眉。其實，明目，輕身，通神。一名寄屑，一名寓木，一名宛童。生 川谷。

----------------------- Page 14-----------------------



杜仲：味辛，平。主腰脊痛，小便餘瀝。補中，益精氣，堅筋骨，強志，除陰 下癢濕。久服，輕身，耐老 。一名思仙。生山谷。 女貞實：味苦，平。主補中，安五臟，養精神，除百疾。久服，肥健，輕身， 不老。生山谷。 木蘭：味苦，寒。主身大熱在皮膚中，惡風癲疾，陰下癢濕。去面熱赤疱酒， 明耳目。一名林蘭。生川谷。 蕤核：味甘，溫。主心腹邪氣，目赤痛傷淚出。明目。久服，輕身，益氣，不 飢。生川谷。 橘柚：味辛，溫。主胸中瘕熱逆氣。利水穀。久服，去臭，下氣，通神。一名 橘皮。生川谷。 《人部上品》 髮髲：味苦，溫。主五癃，關格不通。利小便水道，療小兒癇大人痙，仍自還 神化。 《獸部上品》 龍骨：味甘，平。主心腹鬼注，精物老魅，咳逆，泄利膿血，女子漏下，癥瘕 堅結，小兒熱氣驚癇。齒，主小兒大人驚癇，癲疾，狂走，心下結氣， 不能喘息，諸痙，殺精物。久服，輕身，通神明，延年。生山谷。 麝香：味辛，溫。主溫瘧，蠱毒，癇痙。殺鬼精物，辟惡氣，去三蟲。久服除 邪，不夢寤厭寐。生川谷。 牛黃：味苦，平。主驚癇，寒熱熱盛，狂痙。除邪逐鬼。生平澤。

----------------------- Page 15-----------------------



熊脂：味甘，微寒。主風痹不仁，筋急，五臟腹中積聚，寒熱羸瘦，頭瘍白禿， 面皯皰。久服，強志，不飢，輕身。生山谷。 白膠：味甘，平。主傷中勞絕，腰痛，羸瘦，女人血閉無子。補中益氣，止痛， 安胎。久服，輕身，延年。一名鹿角膠。 阿膠：味甘，平。主心腹內崩，勞極，洒洒如瘧狀，腰腹痛，四肢酸疼，女子 下血。安胎。久服，輕身，益氣。一名傅致膠。 《禽部上品》 丹雄雞：味甘，微溫。主女人崩中漏下，赤白沃。補虛，溫中，止血，通神， 殺毒，辟不祥。頭：主殺鬼，東門上者尤良。肪：主耳聾。腸：主遺溺。 肶胵裏黃皮：主泄利。尿白：主消渴，傷寒寒熱。黑雌雞：主風寒濕痹， 五緩六急。安胎。翮羽：主下血閉。雞子：主除熱，火瘡癇痙，可作虎 魄神物。雞白蠹：肥脂。生平澤。 雁肪：味甘，平。主風攣拘急，偏枯，氣不通利。久服，益氣，不飢，輕身， 耐老。一名鶩肪。生池澤。 《蟲魚部上品》 石蜜：味甘，平。主心腹邪氣，諸驚痙癇，諸不足。安五臟，益氣補中，止痛 解毒，除眾病，和百藥。久服，強志，輕身，不飢，不老。一名石飴。 生山谷。 蜂子：味甘，平。主風頭。除蠱毒，補虛羸傷中。久服，令人光澤，好顏色， 不老。大黃蜂子：主心腹復滿痛。輕身，益氣。土蜂子：主癰腫。一名

----------------------- Page 16-----------------------



蜚零。生山谷。 蜜蠟：味甘，微溫。主下利膿血。補中，續絕傷金創。益氣，不飢，耐老。生 山谷。 牡蠣：味鹹，平。主傷寒寒熱，溫瘧洒洒，驚恚怒氣，鼠瘻，女子帶下赤白。 除拘緩。久服，強骨節，殺邪氣，延年。一名蠣蛤。生池澤。 龜甲：味鹹，平。主漏下赤白，痎瘧，五痔，陰蝕，濕痹，四肢重弱，小兒囟 不合。破癥瘕。久服，輕身，不飢 。一名神屋。生池澤。 桑蜱蛸：味鹹，平。主傷中，疝瘕，陰痿，女子血閉，腰痛。益精生子，通五 淋，利小便水道。一名蝕。生桑枝上。采，蒸之。 海蛤：味苦，平。主咳逆上氣，喘息煩滿 ，胸痛寒熱。一名魁蛤。 文蛤：主惡瘡，蝕，五痔。 蠡魚 ：味甘，寒。主濕痹，面目浮腫。下大水。一名鮦魚。生池澤。 鯉魚膽：味苦，寒。主目熱赤痛，青盲。明目。久服，強悍，益志氣。生池澤。 《果部上品》 藕實莖：味甘，平。主補中養神，益氣力，除百疾。久服，輕身，耐老，不飢， 延年。一名水芝丹。生池澤。 大棗：味甘，平。主心腹邪氣，身中不足，大驚，四肢重。安中養脾，助十二 經，平胃氣，通九竅，補少氣少津液，和百藥。久服，輕身，長年。葉 覆麻黃，能令出汗。生平澤。 葡萄：味甘，平。主筋骨濕痹。益氣，倍力，強志，令人肥健，耐飢，忍風寒。

----------------------- Page 17-----------------------



久食，輕身，不老，延年。可作酒。生山谷。 蓬：味酸，平。主安五臟，益精氣，長陰令堅，強志倍力，有子。久服，輕 身，不老。一名覆盆。生平澤。 雞頭實：味甘，平。主濕痹，腰脊膝痛。補中，除暴疾，益精氣，強志，令耳 目聰明。久服，輕身，不飢，耐老，神仙。一名雁啄實。生池澤。 《米穀部上品》 胡麻：味甘，平。主傷中虛羸。補五內，益氣力，長肌肉，填髓腦。久服，輕 身，不老。一名巨勝。葉，名青蘘。生川澤。 麻蕡：味辛，平。主五勞七傷，下血，寒氣。利五臟。多食，令人見鬼狂走。 久服，通神明，輕身。一名麻勃。麻子：味甘，平。主補中益氣，肥健， 不老，神仙。生川谷。 《菜部上品》 冬葵子：味甘，寒。主五臟六腑寒熱，羸瘦，五癃。利小便。久服，堅骨，長 肌肉，輕身，延年。 莧實：味甘，寒。主青盲。明目，除邪，利大小便，去寒熱。久服，益氣力， 不飢，輕身。一名馬莧。 瓜蒂：味苦，寒。主大水，身面四肢浮腫，咳逆上氣，及食諸果病在胸腹中， 皆吐下之。下水，殺蠱毒。生平澤。 瓜子：味甘，平。主令人悅澤，好顏色，益氣不飢。久服，輕身，耐老。一名 水芝。生平澤。

----------------------- Page 18-----------------------



苦菜：味苦，寒。主五臟邪氣，厭穀，胃痹。久服，安心益氣，聰察，少臥， 輕身，耐老。一名荼草，一名選。生川谷。 《卷二》 中經 中藥一百二十種為臣，主養性以應人。無毒、有毒，斟酌其宜。欲遏病補羸者， 本中經。 雄黃 石流黃 雌黃 水銀 石膏 慈石 凝水石 陽起石 孔公孽 殷孽 鐵精落 理 石 長石 膚青（上玉、石，中品十四種。舊十六種） 乾薑 枲耳實 葛根 括摟根 苦參 當歸 麻黃 通草 芍藥 蠡實 瞿麥 元參 秦 艽 百合 知母 貝母 白芷 淫羊藿 黃芩 狗脊 石龍芮 茅根 紫菀 紫草 敗醬 白蘚 酸醬 紫參 槁本 石葦 萆薢 白薇 水萍 王瓜 地榆 海藻 澤蘭 防己 款冬花 牡丹 馬先蒿 積雪草 女菀 王孫 蜀羊泉 爵床 假 蘇 翹根（上草，中品四十九種。舊四十六種） 桑根白皮 竹葉 吳茱萸 卮子 蕪萸 枳實 厚朴 秦皮 秦椒 山茱萸 紫薇 豬苓 白棘 龍眼 松蘿 衛矛 合歡（上木，中品一十七種。舊同） 白馬莖 鹿茸 牛角 羖羊角 牡狗陰莖 羚羊角 犀角 （上獸，中品七種。舊 同） 燕屎 天鼠屎（上禽，中品二種。舊三種）

----------------------- Page 19-----------------------



蝟皮 露蜂房 鱉甲 蟹 柞蟬 蠐螬 烏賊魚骨 白僵蠶 鮀魚甲 樗雞 活蝓 石龍 子 木虻 蜚虻 蜚廉 蟅蟲 伏翼（上蟲、魚，中品一十七種。舊十六種） 梅實（上果，中品一種。舊同） 大豆黃卷 赤小豆 粟米 黍米（上米、穀，中品三種。舊二種） 蓼實 蔥實 薤 水蘇（上菜，中品三種，舊同） 《玉石部中品》 雄黃：味苦，平，寒。主寒熱，鼠瘻惡創，疽痔，死肌。殺精物、惡鬼、邪氣、 百蟲毒，勝五兵。煉食之，輕身，神仙。一名黃食石。生山谷。 石流黃：味酸，溫。主婦人陰蝕，疽痔，惡血。堅筋骨，除頭禿，能化金銀銅 鐵奇物。生山谷。 雌黃：味辛，平。主惡創頭禿痂疥，身癢，邪氣，諸毒。殺毒蟲虱。煉之。久 服，輕身，增年，不老。生山谷。 水銀：味辛，寒。主疥瘻痂瘍，白禿。殺皮膚中虱，墮胎，除熱，殺金銀銅錫 毒，熔化還復為丹。久服，神仙，不死。生平土。 石膏：味辛，微寒。主中風寒熱，心下逆氣驚喘，口乾苦焦，不能息，腹中堅 痛，金創。除邪鬼，產乳。生山谷。 慈石：味辛，寒。主周痹風濕，肢節中痛，不可持物，洗洗酸消。除大熱煩滿 及耳聾。一名元石，生山谷。 凝水石：味辛，寒。主身熱，腹中積聚，邪氣，皮中如火燒，煩滿。水飲之， 久服，不飢。一名白水石。生山谷。

----------------------- Page 20-----------------------



陽起石：味鹹，微溫。主崩中漏下，癥瘕結氣，寒熱腹痛，無子，陰痿不起。 補不足，破子藏中血。一名白石。生山谷。 孔公孽：味辛，溫。主傷食不化，邪結氣，惡創，疽瘻痔。利九竅，下乳汁。 生山谷。 殷孽：味辛，溫。主爛傷瘀血，泄利寒熱，鼠瘻，癥瘕結氣。一名姜石。生山 谷。 鐵精：平。主明目，化銅。鐵落：味辛，平。主風熱惡創，瘍疽創痂，疥氣在 皮膚中。鐵：主堅肌耐痛。生平澤。 理石：味辛，寒。主身熱。利胃解煩，益精明目，破積聚，去三蟲。一名石立 制石。生山谷。 長石：味辛，寒。主身熱，四肢寒厥。利小便，通血脈，明目，去翳眇，下三 蟲，殺蠱毒。久服，不飢。一名方石。生山谷。 膚青：味辛，平。主蠱毒及蛇菜肉諸毒，惡創。生川谷。 《草部中品》 乾薑：味辛，溫。主胸滿咳逆上氣，腸澼，下利。溫中止血，出汗，逐風濕痹。 生者尤良。久服，去臭氣，通神明。生川谷。 枲耳實：味甘，溫。主風頭寒痛，風濕周痹，四肢拘攣痛，惡肉死肌。久服， 益氣，耳目聰明，強志輕身。一名胡枲，一名地葵。生川谷。 葛根：味甘，平。主消渴，身大熱，嘔吐，諸痹。起陰氣，解諸毒。葛穀，主 下利十歲以上。一名雞齊根。生種谷。

----------------------- Page 21-----------------------



括樓根：味苦，寒。主消渴，身熱煩滿，大熱。補虛安中，續絕傷。一名地樓。 生川谷及山陰。 苦參：味苦，寒。主心腹結氣，癥瘕積聚，黃疸，溺有餘瀝。逐水，除癰腫， 補中明目，止淚。一名水槐，一名苦。生山谷及田野。 當歸：味甘，溫。主咳逆上氣，溫瘧，寒熱，洗在皮膚中，婦人漏下絕子，諸 惡創瘍金創。煮飲之。一名乾歸。生川谷。 麻黃：味苦，溫。主中風，傷寒頭痛，溫瘧。發表出汗，去邪熱氣，止咳逆上 氣，除寒熱，破癥堅積聚。一名龍沙。 通草：味辛，平。主去惡蟲，除脾胃寒熱，通利九竅血脈關節，令人不忘。一 名附支。生山谷。 芍藥：味苦，平。主邪氣腹痛，寒熱，疝瘕。除血痹，破堅積，止痛，利小便， 益氣。生川谷及邱陵。 蠡實：味甘，平。主皮膚寒熱，胃中熱氣，風寒濕痹。堅筋骨，令人嗜食。久 服，輕身。花葉：去白蟲。一名劇草，一名三堅，一名豕首。生川谷。 瞿麥：味苦，寒。主關格，諸癃結，小便不通。出刺，決癰腫，明目去翳，破 胎墮子，下閉血。一名巨句麥。生川谷。 元參：味苦，微寒。主腹中寒熱積聚，女子產乳餘疾。補腎氣，令人目明。一 名重台。生川谷。 秦艽：味苦，平。主寒熱邪氣，寒濕，風痹，肢節痛。下水，利小便。生山谷。 百合：味甘，平。主邪氣腹張，心痛。利大小便，補中益氣。生川谷。

----------------------- Page 22-----------------------



知母：味苦，寒。主消渴熱中，肢體浮腫。除邪氣，下水，補不足，益氣。一 名蚳母，一名連母，一名野蓼，一名地參，一名水參，一名水浚，一名 貨母，一名蝭母。生川谷。 貝母：味辛，平。主傷寒煩熱，淋瀝，邪氣，疝瘕，喉痹，乳難，金創，風痙。 一名空草。 白芷：味辛，溫。主女人漏下赤白，血閉，陰腫，寒熱，風頭侵目淚出。長肌 膚，潤澤，可作面脂。一名芳香。生川谷。 淫羊藿：味辛，寒。主陰痿絕傷，莖中痛。利小便，益氣力，強志。一名剛前。 生山谷。 黃芩：味苦，平。主諸熱黃疸，腸澼，泄利，惡創疽蝕，火瘍。逐水，下血閉。 一名腐腸，生川谷。 狗脊：味苦，平。主腰背強，關機緩急，周痹寒濕，膝痛。頗利老人。一名百 枝。生川谷。 石龍芮：味苦，平。主風寒濕痹，心腹邪氣。利關節，止煩滿。久服，輕身， 明目，不老。一名魯果能，一名地椹。生川澤石邊。 茅根：味甘，寒。主勞傷虛羸，血閉，寒熱。補中益氣，除瘀血，利小便。其 苗，主下水。一名蘭根，一名茹根。生山谷、田野。 紫菀：味苦，溫。主咳逆上氣，胸中寒熱結氣，痿蹶。去蠱毒，安五臟。生山 谷。 紫草：味苦，寒。主心腹邪氣，五疸。補中益氣，利九竅，通水道。一名紫丹，

----------------------- Page 23-----------------------



一名紫芙。生川谷。 敗醬：味苦，平。主暴熱，火創，赤氣，疥瘙，疽痔，馬鞍熱氣。一名鹿腸。 生川谷。 白鮮：味苦，寒。主頭風，黃疸，咳逆，淋瀝，女子陰中腫痛，濕痹死肌，不 可屈伸起止行步。生川谷。 酸醬：味酸，平。主熱煩滿。定志益氣，利水道。產難，吞其實立產。一名醋 醬。生川澤。 紫參：味苦，辛，寒。主心腹積聚，寒熱邪氣。通九竅，利大小便。一名牡蒙。 生山谷。 槁本：味辛，溫。主婦人疝瘕，陰中寒腫痛，腹中急。除風頭痛，長肌膚，悅 顏色。一名鬼卿，一名地新。生山谷。 石葦：味苦，平。主勞熱邪氣，五癃閉不通。利小便水道。一名石。生山谷 石上。 萆薢：味苦，平。主腰背痛，風寒濕周痹，惡創不瘳，熱氣。強骨節。生山谷。 白薇：味苦，平。主暴中風，身熱肢滿，忽忽不知人，狂惑，邪氣，寒熱酸疼， 溫瘧洗洗，發作有時。生川谷。 水萍：味辛，寒。主暴熱，身癢，消渴。下水氣，勝酒，長須發。久服，輕身。 一名水花。生池澤。 王瓜：味苦，寒。主消渴，內痹，瘀血，月閉，寒熱，酸疼。益氣，俞聾。一 名土瓜。生平澤。

----------------------- Page 24-----------------------



地榆：味苦，微寒。主婦人乳痙痛，七傷，帶下病。止痛，除惡肉，止汗，療 金創。生山谷。 海藻：味苦，寒。主癭瘤氣，頸下核，癰腫，癥瘕，堅氣，腹中上下鳴。破散 結氣，下十二水腫。一名落首。生池澤。 澤蘭：味苦，微溫。主乳婦內衄，中風餘疾，大腹水腫，身面四肢浮腫，骨節 中水，金創，癰腫，創膿。一名虎蘭，一名龍棗。生大澤傍。 防己：味辛，平。主風寒溫瘧，熱氣諸癰。除邪，利大小便。一名解離。生川 谷。 款冬花：味辛，溫。主咳逆上氣，善喘，喉痹，諸驚癇，寒熱邪氣。一名橐吾， 一名顆凍，一名虎須，一名免奚。生山谷。 牡丹：味辛，寒。主寒熱，中風，瘈瘲，痙，驚癇邪氣。除癥堅，瘀血留舍腸 胃，安五臟，療癰創。一名鹿韭，一名鼠姑。生山谷。 馬先蒿：味平。主寒熱，鬼注，中風濕痹，女子帶下病，無子。一名馬屎蒿。 生川澤。 積雪草：味苦，寒。主大熱，惡創，癰疽，浸淫，赤熛，皮膚赤，身熱。生川 谷。 女菀 ：味辛，溫。主風洗洗，霍亂泄利，腸鳴，上下無常處，驚癇，寒熱百疾。 生川谷或山陽。 王孫：味苦，平。主五藏邪氣，寒濕痹，四肢疼酸，膝冷痛。生山谷。 蜀羊泉：味苦，微寒。主頭禿惡創，熱氣 ，疥瘙痂癬蟲。療齲齒。生川谷。

----------------------- Page 25-----------------------



爵床：味鹹，寒。主腰脊痛，不得著床，俯仰艱難。除熱，可作浴湯。生川谷 及田野。 假蘇：味辛，溫。主寒熱鼠瘻，瘰癧生創。破結聚氣，下瘀血，除濕痹。一名 鼠蓂。生川澤。 翹根：味甘，寒，平。主下熱氣，益陰精，令人面悅好，明目。久服，輕身， 耐老。生平澤。 《木部中品》 桑根白皮：味甘，寒。主傷中，五勞六極，羸瘦，崩中脈絕。補虛益氣。葉： 主除寒熱出汗。桑耳黑者：主女子漏下赤白汁，血病，癥瘕積聚，陰痛， 陰陽寒熱，無子。五木耳名糯，益氣，不飢，輕身，強志。生山谷。 竹葉：味苦，平。主咳逆上氣溢，筋急，惡瘍。殺小蟲。根：作湯，益氣，止 渴，補虛，下氣。汁：主風痙。實 ：通神明，輕身，益氣。 吳茱萸：味辛，溫。主咳逆，寒熱，血痹。溫中，下氣，止痛，除濕，逐風邪， 開湊理。根：殺三蟲。一名藙。生山谷。 卮子 ：味苦，寒。主五內邪氣，胃中熱氣，面赤，酒皰， 鼻，白癩，赤癩， 創瘍。一名木丹。生川谷。 蕪荑：味辛。主五內邪氣。散皮膚骨節中淫淫溫行毒，去三蟲，化食。一名無 姑，一名。生川谷。 枳實：味苦，寒。主大風在皮膚中，如麻豆苦癢。除寒熱結，止利，長肌肉， 利五臟，益氣，輕身。生川澤。

----------------------- Page 26-----------------------



厚朴：味苦，溫。主中風，傷寒，頭痛，寒熱，驚悸氣，血痹，死肌。去三蟲。 秦皮：味苦，微寒。主風寒濕痹，洗洗寒氣，目中青翳白膜。除熱。久服，頭 不白，輕身。生川谷。 秦椒：味辛，溫。主風邪氣。溫中，除寒痹，堅齒發，明目。久服，輕身，好 顏色，耐老，增年，通神。生川谷。 山茱萸：味酸，平。主心下邪氣，寒熱。溫中，逐寒濕痹，去三蟲。久服，輕 身。一名蜀棗。生山谷。 紫葳：味酸，微寒。主婦人產乳餘疾，崩中，癥瘕血閉，寒熱羸瘦。養胎。生 川谷。 豬苓：味甘，平。主痎瘧。解毒蠱注不祥，利水道。久服，輕身，耐老。一名 猳豬屎。生山谷。 白棘：味辛，寒。主心腹痛，癰腫漬膿。止痛。一名棘針。生川谷。 龍眼：味甘，平。主五臟邪氣，厭食。安志。久服，強魂，聰明，輕身，不老， 通神明。一名益智。生山谷。 衛矛：味苦，寒。主女子崩中下血，腹滿汗出。除邪，殺鬼毒蟲注。一名鬼箭。 生山谷。 合歡：味甘，平。主安五臟，利心志，令人歡樂無憂。久服，輕身，明目，得 所欲。生山谷。 《獸部中品》 白馬莖：味鹹，平。主傷中脈絕，陰不起。強志益氣，長肌肉，肥健，生子。

----------------------- Page 27-----------------------



眼：主驚癇，腹滿，瘧疾，當殺用之。懸蹄：主驚邪，瘈瘲，乳難。辟 惡氣鬼毒蠱注不祥。生平澤。 鹿茸：味甘，溫。主漏下惡血，寒熱，驚癇。益氣強志，生齒，不老。角，主 惡創癰腫，逐邪惡氣，留血在陰中。 牛角：下閉血，瘀血疼痛，女人帶下血。髓：補中，填骨髓。久服，增年。 膽：可丸藥。 羖羊角：味鹹，溫。主青盲。明目，殺疥蟲，止寒泄，辟惡鬼虎狼，止驚悸。 久服，安心，益氣，輕身。生川谷。 牡狗陰莖：味鹹，平。主傷中，陰痿不起。令強熱大生子，除女子帶下十二疾。 一名狗精。膽：主明目。 羚羊角：味鹹，寒。主明目，益氣，起陰，去惡血注下，辟蠱毒惡鬼不祥，安 心氣，常不厭寐。生川谷。 犀角：味苦，寒。主百毒蟲注邪鬼障氣。殺鉤吻鴆羽蛇毒，除不迷或厭寐。久 服輕身。生山谷。 《禽部中品》 燕屎：味辛，平。主蠱毒鬼注。逐不祥邪氣，破五癃，利小便。生平谷。 天鼠屎：味辛，寒。主面癰腫，皮膚洗洗時痛，腸中血氣。破寒熱積聚，除驚 悸。一名鼠法，一名石肝。生山谷。 《蟲魚部中品》 蝟皮：味苦，平。主五痔陰蝕，下血赤白五色，血汁不止，陰腫，痛引要背，

----------------------- Page 28-----------------------



酒煮殺之。生川谷。 露蜂房：味苦，平。主驚癇瘈瘲，寒熱邪氣，癲疾，鬼精蠱毒，腸痔。火熬之 良。一名蜂腸。生山谷。 甲：味鹹，平。主心腹癥瘕堅積寒熱。去痞息肉陰蝕痔惡肉。生池澤。 蟹：味鹹，寒。主胸中邪氣，熱結痛，喎僻面腫。敗漆燒之，致鼠。生池澤。 柞蟬：味鹹，寒。主小兒驚癇，夜啼，癲病，寒熱。生楊柳上。 蠐螬：味鹹，微溫。主惡血，血瘀，痹氣，破折血在脅下堅滿痛，月閉，目中 淫膚，青翳白膜。一名蟦蠐。生平澤。 烏賊魚骨：味鹹，微溫。主女子漏下赤白經汁，血閉，陰蝕腫痛，寒熱，癥瘕， 無子。生池澤。 白僵蠶：味鹹。主小兒驚癇夜啼，男子陰瘍病。去三蟲，減黑皯，令人面色好。 生平澤。 鮀魚甲：味辛，微溫。主心腹癥瘕伏堅積聚寒熱，女子崩中，下血五色，小腹 陰中相引痛，創疥死肌。生池澤。 樗雞：味苦，平。主心腹邪氣，陰痿。益精強志，生子，好色，補中，輕身。 生川谷。 活蝓：味鹹，寒。主賊風喎僻，軼筋及脫肛，驚癇攣縮。一名陵蠡。生池澤。 石龍子：味鹹，寒。主五癃邪結氣。破石淋，下血，利小便水道。一名蜥易， 生川谷。 木虻：味苦，平。主目赤痛，眦傷淚出，瘀血血閉，寒熱酸，無子。一名魂

----------------------- Page 29-----------------------



常。生川澤。 蜚虻：味苦，微寒。主堅痞癥瘕，寒熱。逐瘀血，破下血積，通利血脈及九竅。 生川谷。 蜚廉：味鹹，寒。主血瘀癥堅寒熱，喉咽痹，內寒，無子。破積聚。生川澤。 蟅蟲：味鹹，寒。主心腹寒熱洗洗，血積癥瘕。破堅，下血閉，生子大良。一 名地鱉。生川澤。 伏翼：味鹹，平。主目瞑，明目，夜視有精光。久服，令人喜樂，媚好無憂。 一名蝙蝠。生川谷。 《果部中品》 梅實：味酸，平。主煩滿，肢體痛，偏枯不仁，死肌，惡疾。安心，除熱，下 氣，去青黑痣。生川谷。 《米穀部中品》 大豆黃卷：味甘，平。主濕痹，筋攣，膝痛。 生大豆：涂癰腫，煮汁飲，殺鬼毒，止痛。 赤小豆：主下水，排癰腫膿血。生平澤。 粟米：味鹹，微寒。主養腎氣，去胃脾中熱，益氣。陳者，味苦。主胃熱，消 渴。利小便。 黍米：味甘，溫。主多熱令人煩。益氣，補中。 《菜部中品》 蓼實：味辛，溫。主面目浮腫，癰瘍。明目溫中，耐風寒，下水氣。馬蓼，去

----------------------- Page 30-----------------------



腸中蛭蟲，輕身。生川澤。 蔥實：味辛，溫。主不足。明目，補中。其莖可作湯，主傷寒寒熱，出汗，中 風面目腫。 薤：味辛，溫。主金創，創敗。輕身，不飢，耐老。生平澤。 水蘇：味辛，微溫。主下氣，辟口臭，去毒，辟惡。久服，通神明，輕身，耐 老。生池澤。 《卷三》 下經 下藥，一百二十五種，為佐使。主治病以應地。多毒，不可久服。欲除寒熱邪 氣，破積聚，愈疾者，本下經。 石灰 礬石 鉛丹 粉錫（錫鏡鼻）代赭 戎鹽（大鹽 鹵鹽）白堊 冬灰 青琅玕 （上 玉、石，下品九種。舊一十二種） 附子 烏頭 天雄 半夏 虎掌 鳶尾 大黃 葶藶 桔梗 莨蕩子 草蒿 旋復花 藜 蘆 鉤吻 射干 蛇含 恆山 蜀漆 甘遂 白蘞 青葙子 藿菌 白芨 大戟 澤漆 茵芋 貫眾 蕘花 牙子 羊蹢躅 商陸 羊蹄 萹蓄 狼毒 白頭翁 鬼 臼 羊桃 女青 連翹 閭茹 烏韭 鹿藿 蚤休 石長生 陸英 藎草 牛萹 夏枯草 芫花（上草，下品四十九種。舊四十八種） 巴豆 蜀椒 皂莢 柳花 楝實 郁李仁 莽草 雷丸 桐葉 梓白皮 石南 黃環 溲 疏 鼠李 藥實根 欒花 蔓椒（上木，下品一十七種。舊一十八種）

----------------------- Page 31-----------------------



豚卵 麇脂 鼠 六畜毛蹄甲（上獸，下品四種。舊同） 蝦蟆 馬刀 蛇蛻 蚯蚓 蠮螉 蜈蚣 水蛭 班苗 貝子 石蠶 雀瓮 蜣螂 螻蛄 馬 陸 地膽 鼠婦 熒火 衣魚（上蟲、魚，下品一十九種。舊一十八種） 桃核仁 杏核仁（上，下品三種。舊同） 腐婢（上米、谷，下品一種。舊同） 苦瓠 水靳（上菜，下品二種。舊同） 彼子（上一種，未祥） 《玉石部下品》 石灰：味辛，溫。主疽瘍，疥瘙，熱氣，惡創，癩疾，死肌，墮眉。殺痔蟲， 去黑子息肉。一名惡疢。生山谷。 礬石：味辛，大熱。主寒熱，鼠瘻蝕創，死肌，風痹，腹中堅。一名青分石， 一名立制石，一名固羊石。出山谷。 鉛丹：味辛，微寒。主上逆胃反，驚癇癲疾。除熱，下氣，煉化還成九光。久 服，通神明。生平澤。 粉錫：味辛，寒。主伏尸毒螫。殺三蟲。一名解錫。錫鏡鼻：主女子血閉，癥 瘕，伏腸，絕孕。生山谷。 代赭：味苦，寒。主鬼注賊風蠱毒，腹中毒邪氣，女子赤沃漏下。殺精物惡鬼。 一名須丸。生山谷。 戎鹽：主明目，目痛。益氣，堅肌骨，去毒蠱。 大鹽：令人吐。

----------------------- Page 32-----------------------



鹵鹽：味苦，寒。主大熱，消渴狂煩。除邪及下蠱毒，柔肌膚。生池澤。 白堊：味苦，溫。主女子寒熱，癥瘕，月閉，積聚。生山谷。 冬灰：味辛，微溫。主黑子，息肉，疽蝕，疥瘙。去疣。一名藜灰。生川澤。 青琅玕：味辛，平。主身癢，火創，癰傷，疥瘙，死肌。一名石珠。生平澤。 《草部下品》 附子：味辛，溫。主風寒咳逆邪氣，血瘕，寒濕，踒躄拘攣，膝痛不能行步。 溫中，金創，破癥堅積聚。生山谷。 烏頭：味辛，溫。主中風，惡風洗洗，咳逆上氣，寒熱。出汗，除寒濕痹，破 積聚。其汁，煎之，名射罔，殺禽獸。一名奚毒，一名即子，一名烏喙。 生山谷。 天雄：味辛，溫。主大風，寒濕痹，歷節痛，拘攣緩急，邪氣，金創。破積聚， 強筋骨，輕身健行。一名白幕。生山谷。 半夏：味辛，平。主傷寒寒熱，心下堅，喉咽腫痛，頭眩，胸脹，咳逆，腸鳴。 下氣，止汗。一名地文，一名水玉。生川谷。 虎掌：味苦，溫。主心痛寒熱，結氣，積聚，伏梁，傷筋，痿，拘緩。利水道。 生山谷。 鳶尾：味苦，平。主蠱毒邪氣，鬼注，諸毒。破癥瘕積聚，去水，下三蟲。生 山谷。 大黃：味苦，寒。主血閉，寒熱，留飲宿食。下瘀血，破癥瘕積聚，蕩滌腸胃， 推陳致新，通利水穀，調中化食，安和五臟。生山谷。

----------------------- Page 33-----------------------



亭歷：味辛，寒。主癥瘕積聚，結氣，飲食，寒熱。破堅。一名大室，一名大 適。生平澤及田野。 桔梗：味辛，微溫。主胸脅痛如刀刺，腹滿，腸鳴幽幽，驚恐悸氣。生山谷。 莨蕩子：味苦，寒。主齒痛出蟲，肉痹拘急，見鬼。使人健行。多食，令人狂 走。久服，輕身，走及奔馬，強志，益力，通神。一名橫唐。生川谷。 草蒿：味苦，寒。主疥瘙，痂癢，惡創，留熱在骨節間。殺虱，明目。一名青 蒿，一名方潰。生川澤。 旋復花：味鹹，溫。主結氣，脅下滿，驚悸。除水，去五臟間寒熱，補中下氣。 一名金沸草，一名盛椹。生川谷。 藜蘆：味辛，寒。主蠱毒，咳逆，泄利，腸澼，頭瘍，疥搔，惡創。殺諸蠱毒， 去死肌。一名蔥苒。生山谷。 鉤吻：味辛，溫。主金創乳痙，中惡風，咳逆上氣，水腫。殺鬼注蠱毒。一名 野葛。生山谷。 射干：味苦，平。主咳逆上氣，喉痹咽痛不得消息，散急氣，腹中邪逆，食飲 大熱。一名烏扇，一名烏蒲。生川谷。 蛇合：味苦，微寒。主驚癇寒熱邪氣，金創，疽痔鼠瘻，惡創，頭瘍。除熱。 一名蛇銜。生山谷。 恆山：味苦，寒。主傷寒寒熱，熱發溫瘧，鬼毒，胸中痰結吐逆。一名互草。 生川谷。 蜀漆：味辛，平。主瘧及咳逆寒熱，腹中癥堅痞結積聚，邪氣，蠱毒，鬼注。

----------------------- Page 34-----------------------



生川谷。 甘遂：味苦，寒。主大腹疝瘕，腹滿，面目浮腫，留飲宿食。破癥堅積聚，利 水谷道。一名主田。生川谷。 白斂：味苦，平。主癰腫疽創，目中赤，小兒驚癇，溫瘧，女子陰中腫痛。散 結氣，止痛，除熱。一名兔核，一名白草。生山谷。 青葙子：味苦，微寒。主邪氣，皮膚中熱，風瘙身癢。殺三蟲。子：名草決明， 療唇口青。一名草蒿，一名萋蒿。生平谷。 雚菌：味鹹，平。主心痛，溫中，去長蟲，白瘲，蟯蟲，蛇螫毒，癥瘕，諸蟲。 一名雚蘆，生池澤。 白及：味苦，平。主癰腫，惡創，敗疽，傷陰，死肌，胃中邪氣，賊風鬼擊， 痱緩不收。一名甘根，一名連及草。生川谷。 大戟：味苦，寒。主蠱毒，十二水，腫滿急痛，積聚，中風，皮膚疼痛，吐逆。 一名邛鉅。 澤漆：味苦，微寒。主皮膚熱，大腹，水氣，四肢面目浮腫，丈夫陰氣不足。 生川澤。 茵芋：味苦，溫。主五臟邪氣，心腹寒熱，羸瘦如瘧狀，發作有時，諸關節風 濕痹痛。生川谷。 貫眾：味苦，微寒。主腹中邪熱氣，諸毒。殺三蟲。一名貫節，一名貫渠，一 名百頭，一名虎卷，一名扁符。生山谷。 蕘花：味苦平，寒。主傷寒溫瘧，大堅，癥瘕，寒熱邪氣。下十二水，破積聚，

----------------------- Page 35-----------------------



蕩滌腸胃中留癖飲食，利水道。生川谷。 牙子：味苦，寒。主邪氣，熱氣，疥瘙，惡瘍，創痔。去白蟲。一名狼牙。生 川谷。 羊躑躅：味辛，溫。主賊風在皮膚中，淫淫痛，溫瘧，惡毒，諸痹。生川谷。 商陸：味辛，平。主水張，疝瘕，痹。熨除癰腫，殺鬼精物。一名根，一名 夜呼。生川谷。 羊蹄：味苦，寒。主頭禿，疥瘙，女子陰蝕。除熱。一名東方宿，一名連蟲陸， 一名鬼目。生川澤。 萹蓄：味辛，平。主浸淫，疥瘙，疽痔。殺三蟲。生山谷。 狼毒：味辛，平。主咳逆上氣，寒熱，水氣，惡創，鼠瘻，疽蝕，鬼精，蠱毒。 破積聚飲食，殺飛鳥走獸。一名續毒。生山谷。 白頭翁：味苦，溫。主溫瘧，狂易，寒熱，癥瘕積聚，癭氣。逐血，止痛，療 金瘡。一名野丈人，一名胡王使者。生山谷。 鬼臼：味辛，溫。主殺蠱毒鬼注精物，辟惡氣不祥，逐邪，解百毒。一名爵犀， 一名馬目毒公，一名九臼。生山谷。 羊桃：味苦，寒。主熛熱，身暴赤色，風水，積聚，惡瘍。除小兒熱。一名鬼 桃，一名羊腸。生川谷。 女青：味辛，平。主蠱毒。逐邪惡氣，殺鬼溫瘧，辟不祥。一名雀瓢。 連翹：味苦，平。主寒熱，鼠瘻，瘰癧，癰腫，惡創，癭瘤，結熱蠱毒。一名 異翹，一名蘭花，一名軹，一名三廉。生山谷。

----------------------- Page 36-----------------------



蘭茹：味辛，寒。主蝕惡肉，敗創，死肌，善忘不樂。殺疥蟲，排膿惡血，除 大風熱氣。生川谷。 烏韭：味甘，寒。主皮膚往來寒熱。利小腸膀胱氣。生山谷石上。 鹿藿：味苦，平。主蠱毒，女子腰腹痛，不樂，腸癰，瘰癧，瘍氣。生山谷。 蚤休：味苦，微寒。主驚癇，搖頭弄舌，熱氣在腹中，癲疾癰創，陰蝕。下三 蟲，去蛇毒。一名蚩休。生川谷。 石長生：味鹹，微寒。主寒熱，惡創，火熱。辟鬼氣不祥。一名丹草。生山谷。 陸英：味苦，寒。主骨間諸痹，四肢拘攣疼酸，膝寒痛，陰痿，短氣不足，腳 腫。生川谷。 藎草：味苦，平。主久咳上氣，喘逆，久寒，驚悸，痂疥，白禿，瘍氣。殺皮 膚小蟲。生川谷。 夏枯草：味苦，辛。主寒熱，瘰癧，鼠瘻，頭創，結氣，腳腫，濕痹。破癥， 散癭，輕身。一名夕句，一名乃東。生川谷。 芫花：味辛，溫。主咳逆上氣，喉鳴，喘，咽腫，短氣，蠱毒，鬼瘧，疝瘕， 癰腫。殺蟲魚。一名去水。生川谷。 《木部下品》 巴豆：味辛，溫。主傷寒，溫瘧，寒熱，堅積，留飲，痰癖，大腹水脹。破癥 瘕結聚，蕩練五臟六腑，開通閉塞，利水谷道，去惡內，除鬼毒蠱注邪 物，殺蟲魚。一名巴叔。生川谷。 蜀菽：味辛，溫。主邪氣，咳逆，寒濕痹痛。溫中，逐骨節皮膚死肌，下氣。

----------------------- Page 37-----------------------



久服之，頭不白，輕身，增年。生川谷。 皂莢：味辛，鹹，溫。主風痹，死肌，邪氣，風頭，淚出。利九竅，殺精物。 生川谷。 柳花：味苦，寒。主風水黃疸，面熱黑。一名柳絮。葉：主馬疥痂創。實：主 潰癰，逐膿血。子汁：療渴。生川澤。 楝實：味苦，寒。主溫疾傷寒，大熱煩狂，疥瘍。殺三蟲，利小便水道。生山 谷。 郁李仁：味酸，平。主大腹水腫，面目四肢浮腫。利小便水道。根：主齒齦腫， 齲齒，堅齒。一名爵李。生川谷。 莽草：味辛，溫。主風頭，癰腫，乳癰，疝瘕，疥瘙。除結氣，殺蟲魚。生山 谷。 雷丸：味苦，寒。主胃中熱。殺三蟲，逐毒氣，利丈夫，不利女子。作摩膏， 除小兒百病。生山谷。 桐葉：味苦，寒。主惡蝕創著陰皮，主五痔。殺三蟲。花：主傳豬創，飼豬， 肥大三倍。生山谷。 石南：味辛，苦。主內傷，陰衰。養腎氣，利筋骨皮毛。實：殺蠱毒，破積聚， 逐風痹。一名鬼目。生山谷。 黃環：味苦，平。主蠱毒，鬼注，鬼魅，邪氣在臟中，寒熱。除咳逆。一名凌 泉，一名大就。生山谷。 溲疏：味辛，寒。主身皮膚中熱。除邪氣，止遺溺，可作浴湯。生山谷及田野、

----------------------- Page 38-----------------------



故邱虛地。 鼠李：主寒熱瘰癧創。生田野。 藥實根：味辛，溫。主邪氣，諸痹疼酸。續絕傷，補骨髓。一名連木。生山谷。 欒花：味苦，寒。主目痛，淚出，傷眦。消目腫。生川谷。 蔓椒：味苦，溫。主風寒濕痹，癧節疼，膝痛。除四肢厥氣。一名家椒。生川 谷及邱家間。 《獸部下品》 豚卵：味苦，溫。主驚癇，癲疾，鬼注，蠱毒，賁豚，五癃，邪氣，攣縮。除 寒熱。一名豚顛。懸蹄：主五痔，伏熱在腸，腸癰，內蝕。 麋脂：味辛，溫。主癰腫，惡創，死肌，寒風濕痺，四肢拘緩不收，風頭，腫 氣。通腠理。一名官脂。生山谷。 鸓鼠：主墮胎。令人產易。生平谷。 六畜毛蹄甲：味鹹，平。主鬼注，蠱毒，寒熱，驚癇，癲痙，狂走。駱駝毛， 尤良。 《蟲魚部下品》 蝦蟆：味辛，寒。主邪氣，癰腫，陰創。破癥堅血。服之，不患熱病。生池澤。 馬刀：味辛，微寒。主漏下赤白，寒熱。破石淋，殺禽獸賊鼠。生池澤。 蛇蛻：味鹹，平。主小兒百二十種驚癇瘈瘲癲疾，寒熱，腸痔，蟲毒，蛇癇。 火熬之良。一名龍子衣，一名蛇符，一名龍子單衣，一名弓皮。生川谷 及田野。

----------------------- Page 39-----------------------



蚯蚓：味鹹，寒。主蛇瘕，伏尸，鬼注，蠱毒。去三蟲，殺長蟲。仍自化作水。 生平土。 蠮螉：味辛，平。主久聾，咳逆，毒氣。出刺，出汗。生川谷。 蜈蚣：味辛，溫。主鬼注，蠱毒，啖諸蛇蟲魚毒，溫瘧。殺鬼物老精，去三蟲。 生川谷。 水蛭：味鹹，平。主月閉，無子。逐惡血瘀血，破血瘕積聚，利水道。生池澤。 班苗：味辛，寒。主寒熱，鬼注蠱毒，鼠瘻惡創，疽蝕死肌。破石癃。一名龍 尾。生川谷。 貝子：味鹹，平。主目翳，鬼注蟲毒，腹痛，五癃。下血，利水道。燒用之， 良。生池澤。 石蠶：味鹹，寒。主五癃。破五淋，墮胎，內解結氣，利水道，除熱。一名水 虱。生池澤。 雀瓮：味甘，平。主小兒驚癇，寒熱結氣 ，蠱毒鬼注。一名躁舍。 蜣螂：味鹹，寒。主小兒驚癇，瘈瘲，腹脹，寒熱，大人癲疾狂易。一名蛣蜣。 火熬之，良。生池澤。 螻蛄：味鹹，寒。主產難。出肉中刺，潰癰腫，下哽噎，解毒，除惡創。一名 蟪蛄，一名天螻，一名。夜出者，良。生平澤。 馬陸：味辛，溫。主腹中大堅癥，息肉，惡創，白禿。破積聚。一名百足。生 川谷。 地膽：味辛，寒。主鬼注，寒熱，鼠螻，惡創，死肌。破癥瘕，墮胎。一名蚖

----------------------- Page 40-----------------------



青。生川谷。 鼠婦：味酸，溫。主氣癃不得小便，婦人月閉，血癥，癇痙，寒熱。利水道。 一名負蟠，一名威。生平谷。 熒火：味辛，微溫。主小兒火創傷，熱氣，蠱毒，鬼注。明目，通神。一名夜 光。生池澤。 衣魚：味鹹，溫，無毒。主婦人疝瘕，小便不利，小兒中風，項強，背起摩之。 一名白魚。生平澤。 《果部下品》 桃核仁：味苦，平。主瘀血，血閉，瘕邪。殺小蟲。桃花：殺注惡鬼，令人好 顏色。桃梟：微溫。主殺百鬼精物。桃毛：主下血瘕，寒熱，積寒無子。 桃蠹：殺鬼邪惡不祥。生川谷。 杏核仁：味甘，溫。主咳逆上氣，雷鳴，喉痺下氣，產乳，金創，寒心，賁豚。 生川谷。 《米穀部下品》 腐婢：味辛，平。主痎瘧，寒熱，邪氣，泄利，陰不起，病酒，頭痛。生漢中。 《菜部下品》 苦瓠：味苦，寒。主大水，面目四肢浮腫 。下水，令人吐。生川澤。 水靳：味甘，平。主女子赤沃。止血養精，保血脈，益氣，令人肥健，嗜食。 一名水英。生池澤。 《其它》



彼子：味甘，溫。主腹中邪氣，蛇螫，蠱毒，鬼注，伏尸。去三蟲。生山谷。



----------------------- Page 1-----------------------



《神農本草經》 邵序 《記》曰：“醫不三世，不服其藥。”鄭康成曰：“慎物齊也”。孔沖遠 引舊說云：“三世者，一曰《黃帝針灸》，二曰《神農本草》，三曰《素女脈 訣》。”康成《周禮注》亦曰：“五藥，草、木、蟲、石、穀也。其治合之齊， 則存乎神農子儀之術，是《禮記》注所謂慎物齊者，猶言治合之齊，指本草諸 書而言也。”沖遠既引舊說，復疑其非鄭義過矣。《漢書》引本草方術而《藝 文志》缺載，賈公彥引《中經簿》，有《子儀本草經》一卷，不言出於神農。 至隋《經籍志》，始載《神農本草經》三卷，與今分上、中、下三品者相合， 當屬漢以來舊本。《隋志》又載雷公《本草集注》四卷，《蔡邕本草》七卷， 今俱不傳。自《別錄》以後，累有損益升降，隨時條記，或傳合本文，不相別 白。據陸元朗《經典釋文》所引，則經文與名醫所附益者，合併為一，其來舊 矣。孫君伯淵偕其從子因《大觀本草》黑白字書，釐正《神農本經》三卷，又 據《太平御覽》引《經》云：“生山谷，生川澤者，定為本文。其有預章、朱 崖、常山、奉高，郡縣名者，定為後人羼入。”釋《本草》者，以吳普本為最 古，散見於諸書徵引者，綴集之以補《大觀》本所未備，疏通古義，系以考証， 非澹雅之才，沉鬱之思，未易為此也。 古者，協陰陽之和，宣贏縮之節，幾夫含聲負氣，以及倒生旁達，蠉飛蠕 動之論，胥盡其性，遇物能名，以達於利用，生生之具，儒者宜致思焉。《淮 南王書》曰：“地黃主屬骨，而甘草主生肉之藥也。”又曰：“大戟去水，葶

----------------------- Page 2-----------------------



藶愈張，用之不節，乃反為病。”《論衡》曰：“治風用風，治熱用熱，治邊 用蜜丹。”《潛夫論》曰：“治疾當真人參，反得支羅服；當得麥門冬，反蒸 橫麥。已而不識真，合而服之，病以浸劇。”斯皆神農之緒言，惟其贍涉者博， 故引類比方，悉符藥論。後儒或忽為方技家言，漁獵所及，又是末師而非往古， 甚至經典所載鳥獸草木，亦輾轉而昧其名，不已慎乎！ 《後漢書.華佗傳》：吳普從佗學，依準佗療，多所全濟，佗以五禽之戲 別傳。又載魏明帝使普為禽戲，普以其法語諸醫，疑其方術相傳，別有奇文異 數。今觀普所釋本草，則神農、黃帝、岐伯、雷公、桐君、醫和、扁鵲，以及 後代名醫之說，靡不賅載，則其多所全濟，由於稽考之勤，比驗之密，而非必 別有其奇文異數。 信乎！非讀三世書者，不可服其藥也。世俗所傳，黃帝、神農、扁鵲之書， 多為後人竄易，余願得夫閎覽博物者為之是正也。因孫君伯仲校定《本草》， 而發其端。至其書考証精審，則讀者宜自得之。 余姚邵晉涵序 張序 儒者不必以醫名，而知醫之理，則莫過於儒者。春秋時，和與緩，神於醫 者也。其通《周易》，辨皿蟲之義，醫也，而實儒也。世之言醫者，必首推神 農。然使神農非與太乙游，則其傳不正，非作赭鞭鉤，巡五嶽四瀆，則其識 不廣。非以土地所生萬千類，驗其能治與否，則其業不神，傳不正，識不廣， 業不神，難曰取玉石、草木、禽獸、蟲魚、米穀之屬，歷試之，親嘗之，亦僅

----------------------- Page 3-----------------------



與商賈市販等耳，於醫乎何與？吾故曰：神農，千古之大儒也。 考《崇文總目》，載《食品》一卷，《五臟論》一卷，皆系之神農。其本 久不傳，傳之者，《神農本草經》耳！而亦無專本。唐審元裒輯之，《書錄解 題》謂之《大觀本草》，《讀書志》謂之《証類本草》。闕後繆希雍有《疏》， 盧之頤有《乘雅半愒》，皆以《本經》為之主。然或參以臆說，或益以衍斷， 解愈紛，義愈晦，未有考核精審，卓然有所發明者。則証古難，証古而折衷於 至是，為尤難。 孫淵如觀察，偕其從子鳳卿，輯《神農本草經》三卷。於吳普《名醫》外， 益以《說文》、《爾雅》、《廣雅》、《淮南子》、《抱朴子》諸書，不列古 方，不論脈証，而古聖殷殷治世之意，燦然如列眉。孔子曰：多識於鳥獸草木 之名。又曰：致知在格物。則是書也，非徒醫家之書，而實儒家之書也，其遠 勝於希雍之諸人也固宜。或以《本草》之名，始見《漢書.平帝紀》《樓護傳》， 幾有疑於《本草經》者。然神農始嘗百草，始有醫藥，見於《三皇紀》矣。因 三百六十五種註釋為七卷，見於陶隱居《錄》矣。增一百十四種，廣為二十卷， 《唐本草》宗之。增一百三十三種，孟和復加匣定，《蜀本草》又宗之。至郡 縣，本屬後人所附益，《經》但云生山谷、生川澤耳。《洪範》以康寧為福， 《雅頌》稱壽考萬年，又何疑於久服輕身延年，為後世方士之說哉？大抵儒者 之嗜學如醫然，淵源其脈也，覆審其胗視也。辨邪正，定是非，則溫寒平熱之 介也。 觀察方聞綴學，以鴻儒名，海內求其著述者，如金膏水碧之珍。鳳卿好博

----------------------- Page 4-----------------------



聞，研丹吮墨，日以儒為事，則上溯之羲皇以前，數千年如一日，非嗜之專且 久而能然耶？顧吾獨怪是編中，無所謂治書癖者，安得起神農而一問之？ 嘉慶四年太歲在己未冬十月望日宣城張炯撰於瞻園之灌術莊 孫序 《神農本草經》三卷，所傳白字書，見《大觀本草》。按：《嘉補注》序 云：“所謂《神農本經》者，以朱字。《名醫》因神農舊條而有增補者，以墨 字間於朱字。”《開寶重定》序云：“舊經三卷，世所流傳《名醫別錄》互為 編纂。至梁，貞白先生陶弘景，乃以《別錄》參其《本經》，朱墨雜書，時謂 明白。”據此，則宋所傳黑白字書 ，實陶弘景手書之本。 自梁以前，神農、黃帝、岐伯、雷公、扁鵲，各有成書，魏吳普見之，故 其說藥性主治，各家殊異。後人纂為一書，然猶有旁注，或朱、墨字之別，《本 經》之文以是不亂。舊說，本草之名，僅見《漢書.平帝紀》及《樓護傳》。 予按：《藝文志》有《神農黃帝食藥》七卷，今本偽為《食禁》，賈公彥《周 禮》醫師疏引其文，正作《食藥》，宋人不考，遂疑《本草》非《七略》中書。 賈公彥引《中經簿》，又有《子儀本草經》一卷，疑亦此也。梁《七錄》有《神 農本草》三卷，其卷數不同者，古今分合之異。 神農之世，書契未作，說者以此疑《經》，如皇甫謐言，則知四卷成於黃 帝。陶弘景云：“軒轅以前，文字未傳，藥性所主，嘗以識識相因，至於桐、 雷，乃著在於編簡，此書當與《素問》同類。”其言良是。且《藝文志》農、

----------------------- Page 5-----------------------



兵、五行、雜占、經方、神仙諸家，俱有神農書。大抵述作有本，其傳非妄。 是以《博物志》云：“太古書今見存，有《神農經》、《春秋傳注》。賈逵以 《三墳》為三皇之書，神農預其列。”《史記》言：“秦始皇不去醫藥卜筮之 書，則此《經》幸與《周易》並存。”顏之推《家訓》乃云：“《本草》神農 所述，而有豫章、朱崖、趙國、常山、奉高、真定、臨淄、馮栩等郡縣名，出 諸藥物，皆由後人所羼，非本文。”陶弘景亦云：“所出郡縣，乃後漢時制， 疑仲景、元化等所記。”按：薛綜注《張衡賦》引《本草經》：“太一禹餘糧， 一名石腦，生山谷。”是古本無郡縣名。《太平御覽》引《經》上云：“生山 谷或川澤，下云生某山某郡。”明生山谷，《本經》文也。其下郡縣，《名醫》 所益。今《大觀本》俱作黑字，或合其文，云某山川谷，某郡川澤，恐傳寫之 誤，古本不若此。 仲景、元化後，有吳普、李當之，皆修此經。當之書，世少行用。《魏志. 華佗傳》，言普從佗學。隋《經籍志》稱《吳普本草》，梁有六卷。《嘉本草》 云：普修《神農本草》成四百四十一種。唐《經籍志》尚存六卷，今廣內不復 存，惟諸書多見引據。其說藥性，寒溫五味最為詳悉，是普書宋時已佚，今其 文惟見掌禹錫所引《藝文類聚》《初學記》《後漢書注》《事類賦》諸書。《太 平御覽》引據尤多，足補《大觀》所缺，重是別錄前書，因采其文附於《本經》， 亦略備矣。其普所稱，有神農說者，即是《本經》，《大觀》或誤作黑字，亦 據增其藥物，或數浮於三百六十五種，由後人以意分合，難以定之。其藥名， 有禹餘糧、王不留行、徐長卿、鬼督郵之屬，不類太古時文。按字書以禹為蟲，

----------------------- Page 6-----------------------



不必夏禹。其餘名號，或系後人所增，或聲音傳述，改古舊稱之致。又《經》 有云：“宜酒漬者。”或以酒非神農時物，然《本草衍義》已據《素問》首言 “以妄為常，以酒為漿＂，謂酒自黃帝始。又按：《文選注》引《博物志》， 亦云“杜康作酒＂。王著《與杜康絕交書》曰：“康，字仲寧，或云黃帝時人。” 則俱不得疑《經》矣。 孔子云：“述而不作，信而好古。”又云：“多識於鳥獸草木之名。”今 儒家拘泥耳目，未能及遠，不睹醫經、本草之書，方家循守俗書，不察古本藥 性異同之說，又見明李時珍作《本草綱目》，其名已愚，僅取《大觀》本，割 裂舊文，妄加增駁，迷誤後學。 予與家鳳卿集成是書，庶以輔冀完經，啟蒙方使，略以所知，加之考証。 《本經》云：“上藥，本上經；中藥，本中經；下藥，本下經。”是古以玉石 草木等上、中、下品分卷而序錄，別為一卷。陶序朱書云：“《本草經》卷上 注云：「序藥性之源本，論病名之形論。」卷中云：「玉石、草木三品。」卷 下云：「蟲、獸、果、菜、米。」合三品，此名醫所改，今依古為次。”又《帝 王世紀》及陶序稱四卷者，掌禹錫云：“按舊本亦作四卷。”韓保升又云：“《神 農本草》上、中、下並序錄，合四卷。”若此，則三、四之異，以有序錄，則 《抱朴子》《養生要略》《太平御覽》所引《神農經》，或云問於太乙子，或 引太乙子云云，皆《經》所無，或亦在序錄中，後人節去之耳。至其經文或以 疼為“養＂，“創＂為“瘡＂，“淡＂為“痰＂，“注＂為“蛀＂，“沙＂為 “砂＂，“兔＂為“菟＂之類，皆由傳寫之誤，據古訂正，勿嫌驚俗也。其辨

----------------------- Page 7-----------------------



析物類，引據諸書，本之《毛詩》、《爾雅》、《說文》、《方言》、《廣雅》 諸子雜家，則鳳卿增補之力俱多云。 陽湖孫星衍撰 周序 著本草者，代有明哲矣，而求道者必推本於神農，以為神聖之至誠盡性， 其興物以全民，義至精而用至大也。歷三代之世以迄秦漢，守其書而傳習之， 蓋無敢違其教者。自陶貞白雜入《名醫別錄》，朱墨分書，其書無傳本矣。至 宋以降，朱墨互淆，其書無真本矣。紛紜散亂，千有餘歲，好古者乃欲一一收 拾以復其舊，亦難矣哉。故靈胎徐氏有《本草百種錄》，修園陳氏有《本草經 讀》，各於經旨有所發明，不愧述者，要止體厥功能，以便世用。而於三品之 全物，卒闕焉而無聞，久之乃得顧氏輯本 ，復於同郡石棣徐氏借得孫氏輯本二 書，皆以用，一無所發。蓋孫氏本非知醫者，此無足怪。乃於名物形狀，亦徒 羅列富有，莫正是非。如水萍則□□並列，柳花則櫻杞同稱。如此之類，未可 殫舉。然而備錄前文，以待來哲之論，定勝九谷長，其可實穀而苗草耶。二種 出入，嫌入於妄作矣。尤異者，孫顧二書，同出大觀，而三品互殊，幾於十二。 顧氏詆孫不考《本經》目錄，故三品種數，顯與名例相違。 夫《本經》目錄，載在《李氏綱目》第二卷，昭昭者也。孫氏之輯此書， 不可謂不勤者矣，獨於此忽焉而不一寓目耶？豈謂《本經》久無真本，安所得 其目錄？李氏所述不足據耶。然而名例相違又何也。夫數典者，經生之空談，

----------------------- Page 8-----------------------



而無與於醫之實用者也。天下無無用之物，而患無用物之人。物無不樂效用於 人，而人每至於負物。是書也，苟不求所以用之，即名物品數，盡如神農之舊， 而何所濟於世古聖垂教之深心，歷代賢士表章之盛意，其在是耶。用藥一用兵 也，善用，則攻即為補，不善用，則補亦殺人。世人於兵皆知不可妄動，獨於 醫藥往往輕於嘗試，抑獨何哉？學海慮古籍之湮也，亟為刊布而敘其梗概如 此，以見捨顧而從孫者，亦取徵引之富贍耳。至於名象之是非，功用之變化， 在善讀者之自得之矣。 時光緒辛卯秋仲建德周學海之記

----------------------- Page 9-----------------------



《卷一》 上經 上藥一百二十種，為君，主養命以應天，無毒。多服、久服不傷人。欲輕 身益氣，不老延年者，本上經。 丹砂 雲母 玉泉 石鐘乳 涅石 消石 朴硝 滑石 石膽 空青 曾青 禹餘糧 太一餘糧 白石英 紫石英 五色石脂 白青 扁青（玉石.上品一十八種，舊同） 昌蒲 鞠花 人參 天門冬 甘草 乾地黃 朮 兔絲子 牛膝 充蔚子 女萎 防 葵 茈胡 麥門冬 獨活 車前子 木香 署蕷 薏苡仁 澤瀉 遠志 龍膽 細辛 石 斛 巴戟天 白英 白蒿 赤箭 奄閭子 析蓂子 蓍實 赤、黑、青、白、黃、紫芝 卷柏 藍實 芎藭 蘼蕪 黃連 絡石 蒺藜子 黃耆 肉松容 防風 蒲黃 香蒲 續 斷 漏蘆 營實 天名精 決明子 丹參 茜根 飛廉 五味子 旋花 蘭草 蛇床子 地膚子 景天 茵陳 杜若 沙參 白兔藿 徐長卿 石龍芻 薇銜 云實 王不留行 升麻 青蘘 姑活 別羈 屈草 淮木（草.上品七十三種，舊七十二種） 牡桂 菌桂 松脂 槐實 枸杞 柏實 茯苓 榆皮 酸棗 木 乾漆 五加皮 蔓荊實 辛夷 桑上寄生 杜仲 女貞實 木蘭 蕤核 橘柚（上木.上品二十種。 舊一十九種） 髮髲（上人.一種。舊同） 龍骨 麝香 牛黃 熊脂 白膠 阿膠（獸.上品六種。舊同） 丹雄雞 雁肪（禽.上品二種。舊同） 石蜜 蜂子 蜜蠟 牡蠣 龜甲 桑蜱蛸 海蛤 文蛤 蠡魚 鯉魚膽（蟲魚.上

----------------------- Page 10-----------------------



品一十種。舊同） 藕實莖 大棗 葡萄 蓬 雞頭實（果.上品五種。舊六種） 胡麻 麻賁（米穀.上品二種。舊三種） 冬葵子 莧實 瓜蒂 瓜子 苦菜（菜.上品五種。舊同） 《玉石部上品》 丹沙 味甘，微寒。主身體五臟百病。養精神，安魂魄，益氣，明目，殺精魅邪 惡鬼。久服，通神明，不老 。能化為汞，生山谷。 ①《太平御覽》引：多有生山谷三字。《大觀》本作生符陵山谷。俱作黑 字。考生山谷是經文，後人加郡縣耳。宜改為白字，而以郡縣為黑字。下皆仿 此。 ②《吳普本草》曰：丹沙，神農：甘。黃帝：苦，有毒。扁鵲：苦。李氏： 大寒。或生武陵。采無時，能化朱成水銀，畏磁石，惡鹹水（《太平御覽》）。 ③《名醫》曰：作末，名真朱。光色如雲母，可折者良。生符陵山谷。采 無時。 ④案：《說文》云： ，巴越之赤石也。象采丹井，象丹形，古文作 ， 亦作 。 （沙），水散石也。 （澒），丹沙所化為水銀也。《管子.地數 篇》云：山上有丹沙者，其下有鈺金。《淮南子.地形訓》云：赤夭，七百歲，

----------------------- Page 11-----------------------



生赤丹。赤丹，七百歲，生赤澒。高誘云：赤丹、丹沙也。《山海經》云：丹 粟，粟、沙，音之緩急也。沙，舊作砂，非。汞，即澒省文。《列仙傳》云： 赤斧，能作水澒，煉丹，與消石服之。按：金石之藥，古人云久服輕身、延年 者，謂當避穀，絕人道，或服數十年，乃效耳。今人和肉食服之，遂多相反， 轉以成疾，不可疑古書之虛誣。 雲母 味甘，平。主身皮死肌，中風寒熱，如在車船上。除邪氣，安五臟，益子 精，明目。久服輕身，延年。一名雲珠，一名雲華，一名雲英，一名雲液，一 名雲沙，一名磷石，生山谷。 ①《名醫》曰：生太山、齊盧山及琅邪、北定山石間，二月采（此錄《名 醫》說者，即是仲景、元化及普所說，但後人合之，無從別耳，亦以補普書不 備也）。 ②案：《列仙傳》云：方回，煉食雲母。《抱朴子.仙藥篇》云：雲母有 五種：五色并具而多青者，名雲英，宜以春服之。五色并具而多赤者，名雲珠， 宜以夏服之。五色并具而多白者，名雲液，宜以秋服之。五色并具而多黑者， 名雲母，宜以冬服之。但有青、黃二色者，名雲沙，宜以季夏服之。晶晶純白， 名磷石，可以四時長服之也。李善《文選注》引《異物志》：雲母，一名雲精， 入地萬歲不朽。《說文》無磷字。《玉篇》云：磷，薄也，雲母之別名。

----------------------- Page 12-----------------------



玉泉 味甘，平。主五臟百病。柔筋強骨，安魂魄，長肌肉，益氣，久服耐寒暑 ②，不飢渴，不老，神仙。人臨死服五斤，死三年，色不變。一名玉朼③。生 山谷。 ①《吳普》曰：玉泉，一名玉屑，神農、岐伯、雷公：甘。李氏：平。畏 冬花，惡青竹（《御覽》）。白玉朼如白頭公（同上。《事類賦》引云：白玉， 體如白首翁）。 ②《御覽》引耐字多作能，古通。 ③《御覽》引作玉濃。《初學記》引云，玉桃，服之長生不死。《御覽》 又引云：玉桃，服之長生不死。若不得早服之，臨死日服之，其尸畢天地不朽， 則朼疑當作桃。 ④案：《周禮》：玉府、王齋，則供食玉。鄭云：玉是陽精之純者，食之 以御水氣。鄭司農云：王齋，當食玉屑。《抱朴子.仙藥篇》云：玉，可以烏 米酒及地榆酒化之為水，亦可以蔥漿消之為，亦可餌以為丸，亦可燒以為粉， 服之，一年以上，入水不沾，入火不灼，刀之不傷，百毒不犯也。不可用已成 之器，傷人無益，當得璞玉，乃可用也。得于闐國白玉，尤善。其次，有南陽 徐善亭部界界中玉，及日南盧容水中玉，亦佳。 石鐘乳 味甘，溫。主咳逆上氣。明目益精，安五臟，通百節，利九竅，下乳汁①。

----------------------- Page 13-----------------------



生山谷。 ①《御覽》引云：一名留公乳。《大觀本》作一名公乳。黑字。 ②《吳普》曰：鐘乳，一名虛中。神農：辛。桐君、黃帝、醫和：甘。扁 鵲：甘，無毒。（《御覽》引云：李氏，大寒。）生山谷（《御覽》引云：太 山山谷），陰處岸下，溜汁成（《御覽》引作溜汁所成聚），如乳汁，黃白色， 空中相通，二月、三月采，陰乾（凡《吳普本草》，掌禹錫所引者，不復注， 惟注其出《御覽》諸書者）。 ③《名醫》曰：一名公乳，一名蘆石，一名夏石。生少室及太山，采無時。 ④案：《范子計然》云：石鐘乳，出武都，黃白者，善（凡引《計然》， 多出《藝文類聚》、《文選注》、《御覽》及《大觀本草》）。《列仙傳》云： 卬疏，煮石髓而服之，謂之石鐘乳。鐘，當為湩。說文云：乳汁也。鐘，假音 字。 涅石① 味酸，寒。主寒熱泄利，白沃陰蝕，惡創，目痛。堅筋骨齒。煉餌服之， 輕身，不老，增年。一名羽，生山谷。 ①舊作礬石，據郭璞注《山海經》引作涅石。 ②《吳普》曰：礬石，一名羽，一名羽澤。神農、岐伯：酸。扁鵲：鹹。 雷公：酸，無毒。生河西，或隴西，或武都、石門，采無時。岐伯：久服傷人 骨（《御覽》）。

----------------------- Page 14-----------------------



③《名醫》曰：一名羽澤。生河西，及隴西、武都、石門，采無時。 ④案：《說文》無礬字。《玉篇》云 ：礬，石也。 ，礬石也。《西山經》 云：女床之山，其陰多涅石。郭璞云：即礬石也，楚人名為涅石，秦名為羽涅 也。《本草經》亦名曰涅石也。《范子計然》云：礬石出武都。《淮南子.俶 真訓》云：以涅染緇。高誘云：涅，礬石也。舊涅石作礬石，羽涅作羽，非。 消石 味苦，寒。主五臟積熱，胃張閉。滌去蓄結飲食，推陳致新，除邪氣。煉 之如膏，久服輕身①。生山谷。 ①《御覽》引云：一名芒硝。《大觀本》作黑字。 ②《吳普》曰：消石，神農：苦。扁鵲：甘。（凡出掌禹錫所引，亦見《御 覽》者，不箸所出。） ③《名醫》曰：一名芒消。生益州，及五都、隴西、西羌。采無時。 ④案：《范子計然》云：硝石，出隴道。據《名醫》，一名芒消。又別出 芒消條，非。《北山經》云：京山，其陰處有元，疑即消異文。 朴消 味苦，寒。主百病。除寒熱邪氣，逐六腑積聚結固留癖，能化七十二種石。 煉餌服之，輕身，神仙。生山谷。 ①《吳普》曰：朴硝石，神農、岐伯、雷公：無毒。生益州，或山陰。入

----------------------- Page 15-----------------------



土，千歲不變。煉之不成，不可服（《御覽》）。 ②《名醫》曰：一名消石朴。生益州，有鹽水之陽。采無時。 ③案：《說文》云： （朴），木皮也。此蓋消石外裹如玉璞耳。舊作 硝，俗字。 滑石 味甘，寒。主身熱泄澼，女子乳難，癃閉。利小便，蕩胃中積聚寒熱，益 精氣。久服，輕身，耐飢，長年。生山谷。 ①《名醫》曰：一名液石，一名共石，一名脫石，一名番石。生赭陽，及 太山之陰，或掖北，白山，或卷山。采無時。 ②案：《范子計然》云：滑石，白滑者善。《南越志》云：膋城縣出膋石， 即滑石也。 石膽 味酸，寒。主明目，目痛，金創，諸癇痙，女子陰蝕痛，石淋，寒熱，崩 中下血，諸邪毒氣。令人有子。煉餌服之，不老。久服，增壽神仙。能化鐵為 銅，成金銀①。一名畢石，生山谷。 ①《御覽》引作合成。 ②《吳普》曰：石膽，神農：酸，小寒。李氏：小寒。桐君：辛，有毒。

----------------------- Page 16-----------------------



扁鵲：苦，無毒。（《御覽》引云：一名黑石，一名銅勒。生羌道或句青山。 二月庚子、辛丑采）。 ③《名醫》曰：一名黑石，一名棋石，一名銅勒。生羌道、羌里、句青山。 二月庚子、辛丑日采。 ④案：《范子計然》云：石膽，出隴西羌道。陶弘景云：《仙經》一名立 制石。《周禮》瘍醫：几療瘍，以五毒攻之。鄭云：今醫方有五毒之藥，作之 合黃堥，置石膽、丹沙、雄黃、礬石、磁石其中，燒之三日三夜，其煙上著， 以雞羽掃取之以注創，惡肉破骨則盡出。 《圖經》曰：故翰林學士楊億嘗筆記 直史館楊嵎，有瘍生于頰，人語之，依鄭法合燒，藥成。注之瘡中，遂愈。信 古方攻病之速也。 空青 味甘，寒。主眚盲，耳聾。明目，利九竅，通血脈，養精神。久服，輕身、 延年、不老。能化銅、鐵、鉛、錫作金。生山谷。 ①《吳普》曰：空青，神農：甘。一經：酸。久服，有神仙玉女來時，使 人志高（《御覽》）。 ②《名醫》曰：生益州及越巂山有銅處。銅精熏則生空青，其腹中空。三 月中旬采，亦無時。 ③案：《西山經》云：皇人之山，其下多青。郭璞云：空青，曾青之屬。 《范子計然》云：空青，出巴郡。《司馬相如賦》云：丹青。張揖云：青，青

----------------------- Page 17-----------------------



臒也。顏師古云：青臒，今之丹青也。 曾青 味酸，小寒。主目痛。止淚，出風痹，利關節，通九竅，破癥堅積聚。久 服輕身，不老。能化金、銅，生山谷。 ①《名醫》曰：生蜀中及越巂。采無時。 ②案：《管子.揆度篇》云：秦明山之曾青。《荀子》云：南海，則有曾 青。楊倞注：曾青，銅之精。《范子計然》云：曾青，出宏農豫章。白青，出 新涂。青色者，善。《淮南子.地形訓》云：青天八百歲，生青曾。高誘云： 曾青，青石也。 禹餘糧 味甘，寒。主咳逆，寒熱煩滿，下①赤白，血閉癥瘕，大熱。煉餌服之， 不飢、輕身、延年。生池澤及山島中。 ①《御覽》有痢字。 ②《名醫》曰：一名白餘糧，生東海及池澤中。 ③案：《范子計然》云：禹餘糧出河東。《列仙傳》云：赤斧，上華山取 禹餘糧。《博物志》云：世傳昔禹治水，棄其所餘食于江中，而為藥也。按此 出《神農經》，則禹非夏禹之禹，或本名白餘糧，《名醫》等移其名耳。

----------------------- Page 18-----------------------



太一餘糧 味甘，平。主咳逆上氣，癥瘕，血閉，漏下，餘邪氣。久服，耐寒暑，不 飢，輕身，飛行千里，神仙①。一名石腦，生山谷。 ①《御覽》引作若神仙。 ②《吳普》曰：太一禹餘糧，一名禹哀。神農、岐伯、雷公：甘，平。李 氏：小寒。扁鵲：甘，無毒。生太山上，有甲，甲中有白，白中有黃，如雞子 黃色。九月采，或無時。 ③《名醫》曰：生太山。九月采。 ④案：《抱朴子.金丹篇》云：《靈丹經》用丹沙、雄黃、雌黃、石硫黃、 曾青、礬石、磁石、戎鹽、太一禹餘糧，亦用六一泥及神室祭醮，合之，三十 六日成。 白石英 味甘，微溫。主消渴，陰痿不足，咳逆①，胸膈間久寒。益氣，除風濕痹 ②。久服，輕身③，長年。生山谷。 ①《御覽》引作嘔。 ②《御覽》引作陰濕痹。 ③《御覽》引作身輕健。 ④《吳普》曰：白石英，神農：甘。岐伯、黃帝、雷公、扁鵲：無毒。生 太山。形如紫石英，白澤，長者二、三寸。采無時（《御覽》引云：久服，通

----------------------- Page 19-----------------------



日月光）。 ⑤《名醫》曰：生華陰及太山。 ⑥案：《司馬相如賦》有白附。蘇林云：白附，白石英也。司馬貞云：出 魯陽山。 紫石英 味甘，溫。主心腹咳逆①，邪氣，補不足，女子風寒在子宮，絕孕十年無 子。久服，溫中、輕身、延年。生山谷。 ①《御覽》引作嘔逆。 ②《吳普》曰：紫石英，神農、扁鵲：味甘，平。李氏：大寒。雷公：大 溫。岐伯：甘，無毒。生太山或會稽，采無時。欲令如削，紫色達頭如樗蒲者。 又曰：青石英，形如白石英，青端赤後者是。赤石英，形如白石英，赤端白後 者是，赤澤有光，味苦，補心氣。黃石英，形如白石英，黃色如金，赤端者是。 黑石英，形如白石英，黑澤有光（《御覽》掌禹錫引此節文）。 ③《名醫》曰：生太山，采無時。 青石、赤石、黃石、白石、黑石脂等 味甘，平。主黃疸，泄利，腸癖膿血，陰蝕，下血赤白，邪氣，癰腫，疽 痔，惡創，頭瘍，疥搔。久服，補髓益氣，肥健，不飢，輕身，延年。五石脂， 各隨五色補五臟。生山谷中。

----------------------- Page 20-----------------------



①《吳普》曰：五色石脂，一名青、赤、黃、白、黑符。青符，神農：甘。 雷公：酸，無毒。桐君：辛，無毒。李氏：小寒。生南山，或海涯，采無時。 赤符，神農、雷公：甘。黃帝、扁鵲：無毒。李氏：小寒。或生少室，或生太 山，色絳，滑如脂。黃符，李氏：小寒。雷公：苦。或生嵩山，色如腦、雁 雛，采無時。白符，一名隨髓，岐伯、雷公：酸，無毒。李氏：小寒。桐君： 甘，無毒。扁鵲：辛。或生少室天婁山，或太山。黑符，一名石泥，桐君：甘， 無毒。生洛西山空地。 ②《名醫》曰：生南山之陽，一本作南陽。又云：黑石脂，一名石涅，一 名石墨。 ③案《吳普》引神農甘云云，五石脂各有條，後世合為一條也。《范子計 然》云：赤石脂，出河東，色赤者，善。《列仙傳》云：赤須子，好食石脂。 白青 味甘，平。主明目，利九竅，耳聾，心下邪氣。令人吐，殺諸毒、三蟲。 久服，通神明，輕身，延年，不老。生山谷。 ①《吳普》曰：神農：甘，平。雷公：酸，無毒。生豫章，可消而為銅（《御 覽》）。 ②《名醫》曰：生豫章，采無時。 ③案：《范子計然》云：白青，出巴郡。

----------------------- Page 21-----------------------



扁青 味甘，平。主目痛，明目，折跌，癰腫，金創不瘳，破積聚，解毒氣①， 利精神。久服，輕身，不老。生山谷。 ①《御覽》引作辟毒。 ②《吳普》曰：扁青，神農、雷公：小寒，無毒。生蜀郡，治丈夫內絕， 令人有子（《御覽》引云：治癰，脾風，痹。久服，輕身）。 ③《名醫》曰：生朱崖、武都、朱提，采無時。 ④案：《范子計然》云：扁青，出宏農、豫章。 上，玉石，上品一十八種，舊同。 《草部上品》 昌蒲 味辛，溫。主風寒濕痹，咳逆上氣。開心孔，補五臟，通九竅，明耳目， 出聲音。久服，輕身，不忘，不迷或，延年。一名昌陽①，生池澤。 ①《御覽》引云：生石上，一寸九節者，久服輕身云云。《大觀本》無生 石上三字，有云一寸九節者良，作黑字。 ②《吳普》曰：昌蒲，一名堯韭（《藝文類聚》引云：一名昌陽）。 ③《名醫》曰：生上洛及蜀郡嚴道 ，五月十二日采根，陰乾。 ④案：《說文》云： （），昌蒲也，益州生。 （），也。

----------------------- Page 22-----------------------



《廣雅》云：邛，昌陽，昌蒲也。《周禮》醢人云：昌本。鄭云：昌本，昌蒲 根，切之四寸為菹。《春秋左傳》云：以昌歜。杜預云：昌歜，昌蒲菹。《呂 氏春秋》云：冬至後五旬七日，昌始生。昌者，百草之先，于是始耕。《淮南 子.說山訓》云：昌羊，去蚤虱而來蛉窮 。高誘云：昌羊，昌蒲。《列仙傳》 云：商邱子胥食昌蒲根，務光服蒲韭根。《離騷.草木疏》云：沈存中云：所 謂蘭蓀，即今昌蒲是也。 鞠花 味苦，平。主風，頭眩腫痛，目欲脫，淚出，皮膚死肌，惡風濕痹。久服， 利血氣，輕身，耐老，延年。一名節花，生川澤及田野。 ①《吳普》曰：菊花，一名白花（《初學記》），一名女華，一名女莖。 ②《名醫》曰：一名日精，一名女節，一名女華，一名女莖，一名更生， 一名周盈，一名傅延年，一名陰成。生雍州。正月采根，三月采葉，五月采莖， 九月采花，十一月采實。皆陰乾。 ③案：《說文》云： （蘜），治墻也。 （），曰精也，似秋華， 或省作 （）。《爾雅》云：蘜，治牆。郭璞云：今之秋華，菊。則蘜、 、，皆秋華字，惟今作菊。《說文》以為大菊蘧麥，假音用之也。 人參

----------------------- Page 23-----------------------



味甘，微寒。主補五臟，安精神，定魂魄，止驚悸，除邪氣，明目，開心， 益智。久服，輕身，延年。一名人銜，一名鬼蓋。生山谷。 ①《吳普》曰：人參，一名土精，一名神草，一名黃參，一名血參，一名 人微，一名玉精。神農：甘，小寒。桐君、雷公：苦。岐伯、黃帝：甘，無毒。 扁鵲：有毒。生邯鄲。三月生葉，小兌，核黑，莖有毛。三月、九月采根，根 有頭、足、手，面目如人（《御覽》）。 ②《名醫》曰：一名神草，一名人微，一名土精，一名血參，如人形者， 有神。生上黨及遼東。二月、四月、八月上旬，采根。竹刀刮，曝乾，無令見 風。 ③案：《說文》云： （葠），人葠，藥艸，出上黨。《廣雅》云：地 精，人葠也。《范子計然》云：人參，出上黨，狀類人者，善。劉敬叔《異苑》 云：人參，一名上精，生上黨者，佳。人形皆具，能作兒啼。 天門冬 味苦，平。主諸暴風濕偏痹。強骨髓，殺三蟲，去伏尸。久服輕身，益氣 延年。一名顛勒①。生山谷。 ①《爾雅》注引云：門冬，一名滿冬，今無文。 ②《名醫》曰：生奉高山。二月、七月、八月采根，曝乾。 ③案：《說文》云： （蘠），蘠蘼，虋冬也。《中山經》云：條谷之

----------------------- Page 24-----------------------



山，其草多虋冬。《爾雅》云：薔蘼，虋冬。《列仙傳》云：赤須子食天門冬。 《抱朴子.仙藥篇》云：天門冬，或名地門冬，或名筵門冬，或名顛棘，或名 淫羊食，或名管松。 甘草 味甘，平。主五臟六腑寒熱邪氣，堅筋骨，長肌肉倍力，金創尰，解毒。 久服，輕身，延年①。生川谷。 ①《御覽》引云：一名美草，一名密甘，《大觀本》作黑字。 ②《名醫》曰：一名密甘，一名美草，一名蜜草，一名蕗（當作蘦）草。 生河西積沙山及上郡。二月、八月除日，采根，曝乾，十日成。 ③案：《說文》云： （苷），甘艸也。 （蘦），大苦也。 （苦）， 大苦苓也。《廣雅》云：美草，甘草也。《毛詩》云：隰有苓。《傳》云：苓， 大苦。《爾雅》云：蘦，大苦。郭璞云：今甘草，蔓延生，葉似荷，青黃，莖 赤黃，有節，節有枝相當。或云蘦似地黃 ，此作甘，省字。蘦，苓通。 乾地黃 味甘，寒。主折跌絕筋，傷中。逐血痹，填骨髓，長肌肉。作湯，除寒熱 積聚，除痹。生者尤良。久服，輕身，不老。一名地髓。生川澤。 ①《名醫》曰：一名芐，一名芑。生咸陽，黃土地者，佳。二月八日采根，

----------------------- Page 25-----------------------



陰乾。 ②案：《說文》云： （芐），地黃也。《禮》曰：鈃毛牛藿、羊芐、 豕薇。《廣雅》云：地髓，地黃也。《爾雅》云：芐，地黃。郭璞云：一名地 髓，江東呼芐。《列仙傳》云：呂尚服地髓。 朮 味苦，溫。主風寒濕痹，死肌，痙，疸。止汗，除熱，消食，作煎餌。久 服，輕身，延年，不飢。一名山薊①。生山谷。 ①《藝文類聚》引作山筋。 ②《吳普》曰：朮，一名山連，一名山芥，一名天蘇，一名山薑（《藝文 類聚》）。 ③《名醫》曰：一名山薑，一名山連。生鄭山、漢中、南鄭。二月、三月、 八月、九月采根，曝乾。 ④案：《說文》云： （朮），山薊也。《廣雅》云：山薑，朮也。白 朮，牡丹也。《中山經》云：首山草多朮。郭璞云：朮，山薊也。《爾雅》云： 朮，山薊。郭璞云：今朮似薊，而生山中。《范子計然》云：朮，出三輔，黃 白色者，善。《列仙傳》云：涓子好餌朮。《抱朴子.仙藥篇》云：朮，一名 山薊，一名山精。故《神藥經》曰 ：必欲長生，長服山精。

----------------------- Page 26-----------------------



兔絲子 味辛，平。主續絕傷。補不足，益氣力，肥健。汁去面皯。久服，明目， 輕身，延年。一名兔蘆，生川澤。 ①《吳普》曰：兔絲，一名玉女，一名松蘿，一名鳥蘿，一名鴨蘿，一名 復實，一名赤網。生山谷（《御覽》）。 ②《名醫》曰：一名菟縷，一名唐蒙，一名玉女，一名赤網，一名兔累。 生朝鮮田野，蔓延草木之上。色黃而細，為赤網。色淺而大，為兔累。九月采 實，曝乾。 ③案《說文》云： （蒙），王女也。《廣雅》云：兔邱，兔絲也。女 蘿，松蘿也。《爾雅》云：唐蒙，女蘿。女蘿，兔絲。又云：蒙，王女。《毛 詩》云：愛采唐矣。《傳》云：唐蒙，菜名。又鳶與女蘿。《傳》云：女蘿， 菟絲，松蘿也。陸璣云：今菟絲蔓連草上生，黃赤如金，今合藥，菟絲子是也， 非松蘿。松蘿，自蔓松上，枝正青，與菟絲異。《楚詞》云：被薜荔兮帶女蘿。 王逸云：女蘿，兔絲也。《淮南子》云：千秋之松，下有茯苓，上有兔絲。高 誘注云：茯苓，千歲松脂也。菟絲生其上而無根。舊作菟，非。 牛膝 味苦，酸①。主寒②濕痿痹，四肢拘攣，膝痛不可屈申。逐血氣，傷熱火 爛，墮胎。久服，輕身，耐老③。一名百倍，生川谷。

----------------------- Page 27-----------------------



①《御覽》作辛。 ②《御覽》作傷寒。 ③《御覽》作能老。 ④《吳普》曰：牛膝，神農：甘。一經：酸。黃帝、扁鵲：甘。李氏：溫。 雷公：酸，無毒。生河內或臨邛。葉如夏藍，莖本赤。二月、八月采（《御覽》）。 ⑤《名醫》曰：生河內及臨朐。二月、八月、十月采根，陰乾。 ⑥案：《廣雅》云：牛莖，牛膝也。陶弘景云：其莖有節似膝，故以為名 也。膝，當為。 充蔚子 味辛，微溫。主明目益精，除水氣。久服輕身。莖主癮疹癢，可作浴湯。 一名益母，一名益明，一名大札。生池澤。 ①《名醫》曰：一名貞蔚。生海濱。五月采。 ②案：《說文》云： （蓷），萑也。《廣雅》云：益母，充蔚也。《爾 雅》云：萑，蓷。郭璞云：今茺蔚也。《毛詩》云：中谷有蓷。《傳》云：蓷， 鵻也。陸璣云：舊說及魏博士濟陰周元明，皆云奄閭是也。《韓詩》及三蒼說， 悉云益母，故曾子見益母而感。劉歆曰：蓷，臭穢。臭穢，即茺蔚也。舊作茺， 非。

----------------------- Page 28-----------------------



女萎 味甘，平。主中風暴熱，不能動搖，跌筋結肉，諸不足。久服，去面黑皯， 好顏色，潤澤，輕身，不老。生山谷。 ①《吳普》曰：女萎，一名葳蕤，一名玉馬，一名地節，一名蟲蟬，一名 烏萎，一名，一名玉竹。神農：苦。一經：甘。桐君、雷公、扁鵲：甘，無 毒。黃帝：辛。生太山山谷。葉青黃相值，如薑。二月、七月采。治中風暴熱， 久服輕身（《御覽》）。一名左眄。久服，輕身，耐老（同上）。 ②《名醫》曰：一名，一名地節，一名玉竹，一名馬熏。生太山及邱陵。 立春後采，陰乾。 ③案：《爾雅》云：，委萎。郭璞云：藥草也，葉似竹，大者如箭竿， 有節，葉狹而長，表白里青，根大如指，長一、二尺，可啖。陶弘景云：按《本 經》有女萎，無萎蕤，《別錄》有萎蕤，而為用正同，疑女萎即萎蕤也，惟名 異耳。陳藏器云：《魏志.樊阿傳》：青粘，一名黃芝，一名地節。此即萎蕤。 防葵 味辛，寒。主疝瘕腸泄，膀胱熱結，溺不下，咳逆，溫瘧，癲癇，驚邪狂 走。久服，堅骨髓，益氣，輕身。一名梨蓋。生川谷。 ①《吳普》曰：房葵，一名梨蓋，一名爵離，一名房苑，一名晨草，一名 利如，一名方蓋。神農：辛，小寒。桐君、扁鵲：無毒。岐伯、雷公、黃帝： 苦，無毒。莖葉如葵，上黑黃。二月生根，根大如桔梗，根中紅白。六月花白，

----------------------- Page 29-----------------------



七月八月實白。三月三日采根（《御覽》）。 ②《名醫》曰：一名房慈，一名爵離，一名農果，一名利茹，一名方蓋。 生臨淄，及嵩高太山少室。三月三日采根，曝乾。 ③案：《博物志》云：防葵，與狼毒相似。 茈胡 味苦，平。主心腹，去腸胃中結氣，飲食積聚，寒熱邪氣，推陳致新。久 服，輕身，明目，益精。一名地熏。 ①《吳普》曰：茈葫，一名山菜，一名如草。神農、岐伯、雷公：苦，無 毒。生冤句。二月、八月采根（《御覽》）。 ②《名醫》曰：一名山菜，一名茹草。葉，一名芸蒿，辛香可食。生宏農 及冤句。二月、八月采根，曝乾。 ③案：《博物志》云：芸蒿，葉似邪蒿，春秋有白蒻，長四、五寸，香美 可食。長安及河內并有之。《夏小正》云：正月采芸。《月令》云：仲春，芸 始生。《呂氏春秋》云：菜之美者，華陽之芸，皆即此也。《急就篇》有云： 顏師古注云：即今芸蒿也，然則是此茈胡葉矣。茈、柴，前聲相轉。《名醫》 別錄前胡條，非。陶弘景云：《本經》上品有茈胡而無此。晚來醫乃用之。 麥門冬 味甘，平。主心腹結氣，傷中，傷飽，胃絡脈絕，贏瘦短氣。久服，輕身，

----------------------- Page 30-----------------------



不老，不飢。生川谷及堤阪。 ①《吳普》曰：一名馬韭，一名虋冬，一名忍冬，一名忍陵，一名不死藥， 一名仆壘，一名隨脂（《太平御覽》引云：一名羊韭。秦：一名馬韭，一名禹 韭，韭。越：一名羊齊，一名愛韭，一名禹韭，一名虋韭，一名禹餘糧。）。 神農、岐伯：甘，平。黃帝、桐君、雷公：甘，無毒。李氏：甘，小溫。扁鵲： 無毒。生山谷肥地。葉如韭，肥澤叢生。采無時，實青黃。 ②《名醫》曰：秦，名羊韭。齊，名愛韭。楚，名馬韭。越，名羊蓍，一 名禹葭，一名禹餘糧。葉如韭，冬夏長生。生函谷肥土，石間久廢處。二月、 月、八月、十月采，陰乾。 ③案：《說文》云： （荵），荵冬艸。《中山經》云：青要之山，是 多仆累。據《吳普》說，即麥門冬也。忍，荵，壘，累，音同。陶弘景云：實 如青珠，根似穬麥，故謂麥門冬。 獨活 味苦，平。主風寒所擊，金瘡，止痛，賁豚，癇痙，女子疝瘕。久服，輕 身，耐老。一名羌活，一名羌青，一名擭羌使者。生川谷。 ①《吳普》曰：獨活，一名胡王使者。神農、黃帝：苦，無毒。八月采。 此藥有風，花不動，無風獨搖（《御覽》）。 ②《名醫》曰：一名胡王使者，一名獨搖者。此草，得風不搖，無風自動。

----------------------- Page 31-----------------------



生雍州，或隴西南安。二月、八月采根，曝乾。 ③案：《列仙傳》云：山圖服羌活、獨活，則似二名。擭羌、胡王，皆羌 字緩聲，猶專諸為專設諸，庾公差為庾公之斯，非有義也。 車前子 味甘，寒，無毒。主氣癃。止痛，利水道小便，除濕痹。久服，輕身、耐 老。一名當道①。生平澤。 ①《御覽》有云：一名牛舌。《大觀本》作牛遺，黑字。 ②《名醫》曰：一名芣苡，一名蝦蟆衣，一名牛遺，一名勝舄，生真定邱 陵阪道中。五月五日采，陰乾。 ③案：《說文》云： （芣），一曰芣。 （），芣，一名馬舄， 其實如李，令人宜子，從艸聲，《周書》所說羊止切。《廣雅》云：當道， 馬舄也。《爾雅》云: 芣，馬舄。馬舄，車前。郭璞云：今車前草，大葉長 穗，好生道邊，江東呼為蝦蟆衣。又藬，牛。孫炎云：車前，一名牛。《毛 詩》云：采采芣。《傳》云：芣，馬舄。馬舄，車前也。陸璣云：馬舄， 一名車前，一名當道。喜在牛跡中生，故曰車前當道也，今藥中車前子是也， 幽州人謂之牛舌草。 木香

----------------------- Page 32-----------------------



味辛。主邪氣。辟毒疫溫鬼，強志。主淋露①。久服，不夢寤魘寐②。生 山谷。 ①《御覽》引云：主氣不足。《大觀本》作黑字。 ②《御覽》引云：一名密青。又云：輕身，致神仙。《大觀本》俱作黑字。 ③《名醫》曰：一名蜜香。生永昌。 署豫① 味甘，溫。主傷中，補虛贏，除寒熱邪氣，補中，益氣力，長肌肉。久服， 耳目聰明，輕身，不飢，延年。一名山芋，生山谷。 ①舊作薯蕷，《御覽》作署豫是。 ②《吳普》曰：薯蕷，一名諸署（《御覽》作署豫，作諸署。《藝文類聚》 亦作諸。）。齊越，名山芋，一名修脆，一名兒草（《御覽》引云，秦楚，名 玉延。齊越，名山芋。鄭趙，名山芋，一名玉延。）。神農：甘，小溫。桐君、 雷公：甘（《御覽》引作苦），無毒。或生臨朐鐘山。始生，赤莖細蔓；五月， 花白。七月，實青黃。八月，熟落，根中白，皮黃，類芋（《御覽》引云：二 月、八月采根。惡甘遂。）。 ③《名醫》曰：秦楚名玉延，鄭越名土藷。生嵩高。二月、八月采根，曝 乾。 ④案：《廣雅》云：玉延，藷藇，署預也。《北山經》云：景山草多藷藇。 郭璞云：根似羊蹄，可食，今江南單呼為藷，語有輕重耳。《范子計然》云：

----------------------- Page 33-----------------------



藷藇，本出三輔，白色者，善。《本草衍義》云：山藥，上一字犯宋英廟諱， 下一字曰蕷，唐代宗名豫，故改下一字為藥。 薏苡仁 味甘，微寒。主筋急，拘攣不可屈伸，風濕痹，下氣。久服，輕身，益氣。 其根下三蟲。一名解蠡。生平澤及田野。 ①《名醫》曰：一名屋菼，一名起實，一名贛。生真定。八月采實，采根 無時。 ②案：《說文》云： （薏），薏，一曰薏英。 （），一曰薏。 ，起實，薏目也。《吳越春秋》：鯀娶于有莘氏之女，名曰女 《廣雅》云： 嬉，年壯未孳，嬉于砥山，得薏而吞之，意若為人所感，因而妊孕。《後漢 書.馬援傳》：援在交趾，常餌薏實，用能輕身，省欲，以勝瘴。，俗作 薏，非。 澤瀉 味甘，寒。主風寒濕痹，乳難。消水，養五臟，益氣力，肥健。久服，耳 目聰明，不飢，延年，輕身，面生光，能行水上。一名水瀉，一名芒芋，一名 鵠瀉。生池澤。 ①《名醫》曰：生汝南。五、六、八月采根，陰乾。

----------------------- Page 34-----------------------



②案：《說文》云： （藚），水舄也。《爾雅》云：蕍舄。郭璞云： 今澤舄，又藚，牛膚。郭璞云：《毛詩傳》云水舄也，如續斷，寸寸有節，拔 之可復。《毛詩》云：言采其藚。《傳》云：藚，水舄也。陸璣云：今澤舄也。 其葉如車前草大，其味亦相似，徐州廣陵人食之。 遠志 味苦，溫。主咳逆傷中。補不足，除邪氣，利九竅，益智慧，耳目聰明， 不忘，強志倍力。久服，輕身，不老。葉名小草，一名棘菀①，一名葽繞②， 一名細草。生川谷。 ①陸德明《爾雅音義》引作蒬。 ②《御覽》作要繞。 ③《名醫》曰：生太山及冤句。四月采根葉，陰乾。 ④案：《說文》云： （蒬），蒬也。《廣雅》云：蒬，遠志也。 其上謂之小草。《爾雅》云：葽繞，蒬。郭璞云：今遠志也，似麻黃，赤花， 葉銳而黃。 龍膽 味苦澀。主骨間寒熱，驚癇邪氣。續絕傷，定五臟，殺蠱毒。久服，益智， 不忘，輕身，耐老。一名陵游。生山谷。

----------------------- Page 35-----------------------



①《名醫》曰：生齊朐及冤句。二月、八月、十一月、十二月采根，陰乾。 細辛 味辛，溫。主咳逆，頭痛腦動，百節拘孿，風濕，痹痛，死肌。久服，明 目，利九竅，輕身，長年。一名小辛。生山谷。 ①《吳普》曰：細辛，一名細草（《御覽》引云：一名小辛。）。神農、 黃帝、雷公、桐君：辛，小溫。岐伯：無毒。李氏：小寒。如葵葉，色赤黑， 一根一葉相連（《御覽》引云：三月、八月采根）。 ②《名醫》曰：生華陰。二月、八月采根，陰乾。 ③案：《廣雅》云：細條，少辛，細辛也。《中山經》云：浮戲之山，上 多少辛。郭璞云：細辛也。《管子.地員篇》云：小辛，大蒙。《范子計然》 云：細辛，出華陰。色白者，善。 石斛 味甘，平。主傷中。除痹，下氣，補五臟虛勞，羸瘦，強陰。久服，厚腸 胃，輕身，延年。一名林蘭①。生山谷。 ①《御覽》引云：一名禁生。《觀本》作黑字。 ②《吳普》曰：石斛，神農：甘，平。扁鵲：酸。李氏：寒（ 《御覽》）。 ③《名醫》曰：一名禁生，一名杜蘭，一名石蓫。生六安水傍石上。七月、 八月采莖，陰乾。

----------------------- Page 36-----------------------



④案：《范子計然》云：石斛，出六安。 巴戟天 味辛，微溫。主大風邪氣，陰痿不起。強筋骨，安五臟，補中，增志，益 氣。生山谷。 ①《名醫》曰：生巴郡及下邳。二月、八月采根，陰乾。 白英 味甘，寒。主寒熱，八疽，消渴。補中，益氣。久服，輕身，延年。一名 穀菜①。生山谷。 ①元本誤作黑字。 ②《名醫》曰：一名白草。生益州。春采葉，夏采莖，秋采花，冬采根。 ③案：《爾雅》云：苻，鬼目。郭璞云：今江東有鬼目草，莖似葛，葉圓 而毛，子如耳璫也，赤色叢生。《唐本》注白英云：此鬼目草也。 白蒿 味甘，平。主五臟邪氣，風寒濕痹。補中，益氣，長毛髮令黑，療心懸少 食常飢。久服，輕身，耳目聰明，不老。生川澤。 ①《名醫》曰：生中山，二月采。

----------------------- Page 37-----------------------



②案：《說文》云： （蘩），白蒿也。 （艾），冰臺也。《廣雅》 云：蘩母，蒡葧也。《爾雅》云：艾，冰台。郭璞云：今艾，白蒿。《夏小正》 云：二月采蘩。《傳》云：蘩，由胡。由胡者，繁母也。繁母者，蒡葧也。《爾 雅》云：蘩，皤蒿。郭璞云：白蒿。又蘩，由胡，郭璞云：未詳。《毛詩》云； 于以采蘩。《傳》云：蘩，皤蒿也。又采蘩祁祁。《傳》云：蘩，白蒿也。陸 璣云：凡艾，白色者，為皤蒿。《楚詞》王逸注云：艾，白蒿也。按：皤、白， 音義皆相近。艾，是藥名，《本草經》無者，即白蒿是也。《名醫》 別出艾 條，非。 赤箭 味辛，溫。主殺鬼精物，蠱毒惡氣。久服，益氣力，長陰，肥健，輕身， 增年。一名離母，一名鬼督郵。生川谷。 ①《吳普》曰：鬼督郵，一名神草，一名閻狗。或生太山，或少室。莖， 箭赤，無葉，根如芋子。三月、四月、八月采根，日乾。治癰腫（《御覽》）。 ②《名醫》曰：生陳倉雍州，及太山少室，三月、四月、八月采根，曝乾。 ③案：《抱朴子》云：按：仙方中，有合離草，一名獨搖，一名離母。所 以謂之合離、離母者，此草為物，下根如芋魁，有游子十二枚周環之，去大魁 數尺，雖相須，而實不相連，但以氣相屬耳。別說云：今醫家見用天麻，即是 此赤箭根。

----------------------- Page 38-----------------------



奄閭子 味苦，微寒。主五臟瘀血，腹中水氣，臚張留熱，風寒濕痹，身體諸痛。 久服，輕身，延年，不老。生川谷。 ①舊作庵閭，《御覽》作奄閭，是。 ②《吳普》曰：奄閭，神農、雷公、桐君、岐伯：苦，小溫，無毒。李氏： 溫。或生上黨。葉青厚兩相當。七月花白，九月實黑。七月、九月、十月采， 驢馬食，仙去（《御覽》）。 ③《名醫》曰：駏驢食之，神仙。生雍州，變生上黨及道邊。十月采根， 陰乾。 ④案：《司馬相如賦》有奄閭。張揖云：奄閭，蒿也。子可治疾。 析蓂子 味辛，微溫。主明目，目痛淚出。除痹，補五臟，益精光。久服，輕身， 不老。一名蔑析，一名大蕺，一名馬辛。生川澤及道旁。 ①《吳普》曰：析蓂，一名析目，一名榮冥，一名馬騂。雷公、神農、扁 鵲：辛。李氏：小溫。四月采乾。二十日，生道旁。得細辛，良。畏乾薑、苦 參、薺實。神農：無毒。生野田，五月五日采，陰乾。治腹脹（《御覽》）。 ②《名醫》曰：一名大薺，生咸陽 。四月、五月采，曝乾。

----------------------- Page 39-----------------------



③案：《說文》云： （蓂），析蓂，大薺也。《廣雅》云：析蓂，馬 辛也。《爾雅》云：析蓂，大薺。郭璞云：薺，葉細，俗呼之曰老薺。舊作菥， 非。 蓍實 味苦，平。主益氣，充肌膚，明目，聰慧，先知。久服，不飢，不老，輕 身。生山谷。 ①《吳普》曰：蓍實，味苦，酸，平，無毒。主益氣，充肌膚，明目，聰 慧，先知。久服，不飢，不老，輕身。生少室山谷。八月、九月采實，曝乾（《御 覽》）。 ②《名醫》曰：生少室，八月、九月采實，日乾。 ③案：《說文》云： （蓍），蒿屬，生十歲，三百莖。《史記.龜策 傳》云：蓍，百莖共一根。 赤芝 味苦，平。主胸中結。益心氣，補中，增智慧，不忘。久食，輕身，不老， 延年，神仙。一名丹芝。 黑芝 味鹹，平。主癃。利水道，益腎氣，通九竅，聰察。久食，輕身，不老，

----------------------- Page 40-----------------------



延年，神仙。一名元芝。 青芝 味酸，平。主明目，補肝氣，安精魂，仁恕。久食，輕身，不老，延年， 神仙。一名龍芝。 白芝 味辛，平。主咳逆上氣。益肺氣，通利口鼻，強志意，勇悍，安魄。久食， 輕身，不老，延年，神仙。一名玉芝。 黃芝 味甘，平。主心腹五邪。益脾氣，安神，忠信和樂。久食，輕身，不老， 延年，神仙。一名金芝。 紫芝 味甘，溫。主耳聾。利關節，保神，益精氣，堅筋骨，好顏色。久服，輕 身，不老，延年。一名木芝。生山谷（舊作六種，今并）。 ①《吳普》曰：紫芝，一名木芝。 ②《名醫》曰：赤芝，生霍山。黑芝，生恆山。青芝，生太山。白芝，生 華山。黃芝，生嵩山。紫芝，生高夏地上，色紫，形如桑（《御覽》）。六芝， 皆無毒。六月、八月采。 ③案：《說文》云： （芝），神草也。《爾雅》云：苬芝。郭璞云： 芝，一歲三花，瑞草。《禮記則》云：芝栭。盧植注云：芝，木芝也。《楚詞》

----------------------- Page 41-----------------------



云：采三秀于山間。王逸云：三秀，謂芝草。《後漢書.華佗傳》：有漆葉青 散。注引佗傳曰：青者，一名地節，一名黃芝。主理五臟，益精氣。本《字 書》無字，相傳音女廉反。《列仙傳》云：呂尚服澤芝。《抱朴子.仙藥篇》 云：赤者，如珊瑚。白者，如截肪。黑者，如澤漆。青者，如翠羽。黃者，如 紫金。而皆光明洞徹，如堅冰也。 卷柏 味辛，溫。生山谷。主五臟邪氣，女子陰中寒熱痛，癥瘕，血閉，絕子。 久服，輕身，和顏色。一名萬歲。生山谷石間。 ①《吳普》曰：卷柏，神農：辛。桐君、雷公：甘。（《御覽》引云：一 名豹足，一名求股，一名萬歲，一名神枝，交時。生山谷。） ②《名醫》曰：一名豹足，一名求股，一名交時。生常山。五月、七月采， 陰乾。 ③案：《范子計然》云：卷柏，出三輔。 藍實 味苦，寒。主解諸毒，殺蠱蚑注鬼螫毒。久服，頭不白，輕身。生平澤。 ①《名醫》曰：其莖葉可以染青。生河內。 ②案：《說文》云： （葴），馬藍也。 （藍），染青草也。《爾雅》

----------------------- Page 42-----------------------



云：葴，馬藍。郭璞云：今大葉冬藍也。《周禮》：掌染草。鄭注云：染草， 藍茜，象斗之屬。《夏小正》：五月啟灌藍。《毛詩》云：終朝采藍。《箋》 云：藍，染草也。 芎藭 味辛，溫。主中風入腦，頭痛，寒痹，筋攣緩急，金創，婦人血閉無子。 生川谷。 ①《吳普》曰：芎藭（《御覽》引云：一名香果。），神農、黃帝、岐伯、 雷公：辛，無毒。扁鵲：酸，無毒。李氏：生溫，熟寒。或生胡無桃山陰，或 太山（《御覽》作或斜谷西嶺，或太山）。葉香細青黑，文赤如本，冬夏叢 生，五月花赤，七月實黑，莖端兩葉。三月采。根有節，似馬銜狀。 ②《名醫》曰：一名胡藭，一名香果。其葉，名蘼蕪。生武功斜谷西嶺。 三月、四月采根，曝乾。 ③案：《說文》云： （），藭，香草也。 （芎），司馬相如說： 或從弓。《春秋左傳》云：有山鞠窮乎。杜預云：鞠窮所以御濕。《西山經》 云：號山，其草多芎藭。郭璞云：芎藭，一名江蘺。《范子計然》云：芎藭生 始無枯者，善（有脫字）。《司馬相如賦》有芎藭。司馬貞引司馬彪云：芎藭， 似本。郭璞云：今歷陽呼為江蘺。

----------------------- Page 43-----------------------



蘼蕪 味辛，溫。主咳逆，定驚氣，辟邪惡，除蠱毒鬼注，去三蟲。久服通神。 一名薇蕪。生川澤。 ①《吳普》曰：麋蕪，一名芎藭（《御覽》）。 ②《名醫》曰：一名茳蘺，芎藭苗也。生雍州及冤句。四月、五月采葉， 曝乾。 ③案：《說文》云： （蘪），蘪蕪也。 （蘺），江蘺，蘼蕪。《爾 雅》云：茞，麋蕪。郭璞云：香草，葉小如委狀。《淮南子》云：似蛇床。 《山海經》云：臭如蘪蕪。《司馬相如賦》有江蘺、麋蕪。司馬貞引樊光云： 本，一名麋蕪，根名芷。 黃連 味苦，寒。主熱氣目痛，眦傷泣出，明目①，腸澼，腹痛，下利，婦人陰 中腫痛。久服令人不忘。一名王連。生川谷。 ①《御覽》引云：主莖傷。《大觀本》無。 ②《吳普》曰：黃連，神農、岐伯、黃帝、雷公：苦，無毒。李氏：小寒。 或生蜀郡、太山之陽（《御覽》）。 ③《名醫》曰：生巫陽及蜀郡、太山。二月、八月采。 ④案：《廣雅》云：王連，黃連也。《范子計然》云：黃連，出蜀郡。黃

----------------------- Page 44-----------------------



肥堅者，善。 絡石 味苦，溫。主風熱，死肌，癰傷，口乾，舌焦，癰腫不消，喉舌腫，水漿 不下。久服，輕身，明目，潤澤，好顏色，不老，延年。一名石鯪。生川谷。 ①《吳普》曰：落石，一名鱗石，一名明石，一名縣石，一名雲華，一名 雲珠，一名雲英，一名雲丹。神農：苦，小溫。雷公：苦，無毒。扁鵲、桐君： 甘，無毒。李氏：小寒，云藥中君 。采無時（《御覽》）。 ②《名醫》曰：一名石蹉，一名略石，一名明石，一名領石，一名縣石。 生太山或石山之陰，或高山岩石上 ，或生人間。正月采。 ③案：《西山經》云：上申之山多硌石，疑即此。郭璞云：硌，磊硌大石 貌，非也。《唐本》注云：俗名耐冬，山南人謂之石血。以其包絡石木而生， 故名絡石。《別錄》謂之石龍藤，以石上生者，良。 疾藜子 味苦，溫。主惡血，破癥結積聚，喉痹，乳難。久服，長肌肉，明目，輕 身。一名旁通，一名屈人，一名止行，一名豺羽，一名升推①。生平澤，或道 旁。 ①《御覽》引云：一名君水香。《大觀本》無文。 ②《名醫》曰：一名即藜，一名茨。生馮翊。七月、八月采實，曝乾。

----------------------- Page 45-----------------------



③案：《說文》云： （薺），蒺黎也。《詩》曰：牆上有薺，以茨為 茅葦，開屋宇。《爾雅》云：茨，蒺藜。郭璞云：布地蔓生，細葉，子有三角， 刺人。《毛詩》云：墻上有茨。《傳》云 ：茨，蒺藜也。舊本作蒺藜，非。 黃耆 味甘，微溫。主癰疽久敗創，排膿止痛，大風痢疾，五痔鼠瘻，補虛，小 兒百病。一名戴糝。生山谷。 ①《名醫》曰：一名戴椹，一名獨椹，一名芰草，一名蜀脂，一名百本。 生蜀郡，白水，漢中。二月、十月采，陰乾。 肉松蓉 味甘，微溫。主五勞七傷，補中，除莖中寒熱痛，養五臟，強陰，益精氣， 多子，婦人癥瘕。久服，輕身。生山谷。 ①《吳普》曰：肉蓯蓉，一名肉松蓉。神農、黃帝：鹹。雷公：酸，小溫 （《御覽》作李氏：小溫。）。生河西（《御覽》作東）山陰地，長三、四寸， 叢生，或代郡（《御覽》下有雁門二字）。二月到八月采（《御覽》引云：陰 乾用之）。 ②《名醫》曰：生河西及代郡雁門 。五月五日采，陰乾。 ③案：《吳普》云：一名肉松蓉，當是古本。蓉，即是容字，俗寫蓯蓉，

----------------------- Page 46-----------------------



非正字也。陶弘景云：是野馬精落地所生，生時似肉。舊作肉蓯蓉，非。 防風 味甘，溫，無毒。主大風，頭眩痛，惡風風邪，目盲無所見，風行周身， 骨節疼痹①，煩滿。久服，輕身。一名銅芸②。生川澤。 ①《御覽》作痛。 ②《御覽》作芒。 ③《吳普》曰：防風，一名迥云，一名回草，一名百枝，一名根，一名 百韭，一名百種。神農、黃帝、岐伯、桐君、雷公、扁鵲：甘，無毒。李氏： 小寒。或生邯鄲上蔡。正月生葉，細圓，青黑黃白，五月花黃，六月實黑。三 月、十月采根，日乾。琅邪者，良（《御覽》）。 ④《名醫》曰：一名茴草，一名百枝，一名屏風，一名根，一名百蜚。 生沙苑，及邯鄲，琅邪，上蔡。二月、十月采根，曝乾。 ⑤案：《范子計然》云：防風，出三輔。白者，善。 蒲黃 味甘，平。主心腹膀胱寒熱。利小便，止血，消瘀血。久服，輕身，益氣 力，延年，神仙。生池澤。 ①《名醫》曰：生河東。四月采。 ②案：《玉篇》云：蒚，謂今蒲頭，有台，台上有重台，中出黃，即蒲黃。

----------------------- Page 47-----------------------



陶弘景云：此即蒲厘花上黃粉也。《仙經》亦用此。考《爾雅》苻離，其上蒚， 苻離與蒲厘聲相近，疑即此。 香蒲 味甘，平。主五臟心下邪氣，口中爛臭。堅齒，明目，聰耳。久服，輕身， 耐老①。一名睢②。生池澤。 ①《御覽》作能老。 ②《御覽》云睢蒲。 ③《吳普》曰：睢，一名睢石，一名香蒲。神農、雷公：甘。生南海，池 澤中（《御覽》）。 ④《名醫》曰：一名醮。生南海。 ⑤案：《說文》云： （菩），草也。《玉篇》云：菩，香草也。又音 蒲。《本草圖經》云：香蒲，蒲黃苗也。春初生嫩葉，未出水時，紅白色，茸 茸然。《周禮》以為菹。 續斷 味苦，微溫。主傷寒，補不足，金創癰傷，折跌，續筋骨，婦人乳難①。 久服，益氣力。一名龍豆，一名屬折。生山谷。 ①《御覽》作乳癰，云崩中，漏血 。《大觀本》作黑字。

----------------------- Page 48-----------------------



②《名醫》曰：一名接骨，一名南草，一名槐。生常山。七月、八月采， 陰乾。 ③案：《廣雅》云：褱，續斷也。《范子計然》云：續斷，出三輔。《桐 君藥錄》云：續斷，生蔓延，葉細，莖如荏大，根本黃白，有汁。七月、八月 采根。 漏蘆 味苦，鹹寒。主皮膚熱，惡創，疽痔，濕痹。下乳汁。久服，輕身益氣， 耳目聰明，不老，延年。一名野蘭。生山谷。 ①《名醫》曰：生喬山。八月采根，陰乾。 ②案：《廣雅》云：飛廉，漏蘆也。陶弘景云：俗中取根，名鹿驪。 營實 味酸，溫。主癰疽惡創，結肉跌筋，敗創，熱氣，陰蝕不瘳。利關節。一 名墻薇，一名墻麻，一名牛棘。生川谷。 ①《吳普》曰：薔薇，一名牛勒，一名牛膝，一名薔薇，一名山棗（《御 覽》）。 ②《名醫》曰：一名牛勒，一名薔蘼，一名山棘。生零陵及蜀郡。八月、 九月采，陰乾。 ③案：陶弘景云：即是墻薇子。

----------------------- Page 49-----------------------



天名精 味甘，寒。主瘀血，血瘕欲死，下血。止血，利小便。久服輕身，耐老。 一名麥句薑，一名蝦蟆藍，一名豕首。生川澤。 ①《名醫》曰：一名天門精，一名玉門精，一名彘顱，一名蟾蜍蘭，一名 覲。生平原。五月采。 ②案：《說文》云： （薽），豕首也。《爾雅》云：茢，薽，豕首。 郭璞云：今江東呼豨首，可以焰蠶蛹。《陶宏景》云：此即今人呼為豨薟。《唐 本》云：鹿活草是也。《別錄》一名天蔓菁，南人呼為地松。掌禹錫云：陳藏 器別立地菘條，後人不當仍其謬。 決明子 味鹹，平。主青盲，目淫，膚赤，白膜，眼赤痛，淚出。久服，益精光①， 輕身。生川澤。 ①《太平御覽》引作理目珠精。理，即治字。 ②《吳普》曰：決明子，一名草決明，一名羊明（《御覽》）。 ③《名醫》曰：生龍門。石決明，生豫章。十月采，陰乾百日。 ④案：《廣雅》云：羊，英光也。又決明，羊明也。《爾雅》云：薢 茩，英光。郭璞云：英，明也。葉黃銳，赤花，實如山茱萸。陶弘景云：形似

----------------------- Page 50-----------------------



馬蹄決明。 丹參 味苦，微寒。主心腹邪氣，腸鳴幽幽如走水，寒熱積聚。破癥除瘕，止煩 滿，益氣。一名卻蟬草。生川谷。 ①《吳普》曰：丹參，一名赤參，一名木羊乳，一名卻蟬草。神農、桐君、 黃帝、雷公、扁鵲：苦，無毒。李氏：大寒。岐伯：鹹。生桐柏，或生太山山 陵陰。莖花小方如荏毛，根赤。四月花紫，五月采根，陰乾，治心腹痛（《御 覽》）。 ②《名醫》曰：一名赤參，一名木羊乳。生桐柏山及太山。五月采根，曝 乾。 ③案：《廣雅》云：卻蟬，丹參也。 茜根 味苦，寒。主寒濕，風痹，黃疸。補中。生川谷。 ①《名醫》曰：可以染絳。一名地血，一名茹慮，一名茅蒐，一名茜。生 喬山。二月、三月采根，曝乾。 ②案：《說文》云： （茜），茅蒐也。 （蒐），茅蒐，茹藘。人血 所生，可以染絳，從艸從鬼。《廣雅》云：地血，茹藘，茜也。《爾雅》云：

----------------------- Page 51-----------------------



茹藘，茅蒐。郭璞云：今茜也，可以染絳。《毛詩》云：茹藘在阪。《傳》云： 茹藘，茅蒐也。陸璣云：一名地血，齊人謂之茜，徐州人謂之牛蔓。徐廣注《史 記》云：茜，一名紅藍，其花染繪，赤黃也。 ③按：《名醫》別出紅藍條，非。 飛廉 味苦，平。主骨節熱，脛重酸疼。久服，令人身輕。一名飛輕①。生川澤。 ①已上四字，原本黑字。 ②《名醫》曰：一名伏兔，一名飛雉，一名木禾。生河內。正月采根，七 月、八月采花。陰乾。 ③案：《廣雅》云：伏豬，木禾也。飛廉，蘆也。陶弘景云：今既別有 漏蘆，則非。此別名耳。 五味子 味酸，溫。主益氣，咳逆上氣，勞傷羸瘦。補不足，強陰，益男子精①。 生山谷。 ①《御覽》引云：一名會及。《大觀本》作黑字。 ②《吳普》曰：五味子，一名元及（《御覽》）。 ③《名醫》曰：一名會及，一名元及。生齊山及代郡。八月采實，陰乾。

----------------------- Page 52-----------------------



④案：《說文》云： （菋），荎藸也。 （荎），荎藸草也。 （藸）， 荎藸也。《廣雅》云：會及，五味也。《爾雅》云：菋，荎藸。郭璞云：五味 也。蔓生子，叢在莖頭。《抱朴子.仙藥篇》云：五味者，五行之精。其子有 五味。移門子服五味子十六年，色如玉女 ，入水不沾，入火不灼也。 旋花 味甘，溫。主益氣，去面皯①黑，色媚好②。其根味辛。主腹中寒熱邪氣。 利小便。久服，不飢，輕身。一名筋根。花，一名金沸③。生平澤。 ①《御覽》作。 ②《御覽》作令人色悅澤。 ③《御覽》引云：一名美草。《大觀本》作黑字。 ④《名醫》曰：生豫州。五月采，陰乾。 ⑤案：陶弘景云：東人呼為山薑，南人呼為美草。《本草衍義》云：世又 謂之鼓子花。 蘭草 味辛，平。主利水道，殺蠱毒，辟不祥。久服，益氣，輕身，不老，通神 明。一名水香。生池澤。 ①《名醫》曰：生大吳。四月、五月采。

----------------------- Page 53-----------------------



②案：《說文》云： （蘭），香草也。《廣雅》云：，蘭也。《易》： 其臭如蘭。鄭云：蘭，香草也。《夏小正》：五月蓄蘭。《毛詩》云：方秉 分。《傳》云：，蘭也。陸璣云：，即蘭，香草也。其莖、葉似藥草澤蘭。 《范子計然》云：大蘭，出漢中三輔。蘭，出河東宏農，白者善。元楊齊賢注 李白詩引《本草》云：蘭草、澤蘭，二物同名。蘭草，一名水香，云都梁是也。 《水經》：零陵郡，都梁縣西小山上，有渟水，其中悉生蘭草，綠葉紫莖。澤 蘭，如薄荷，微香，荊湘嶺南人家多種之，與蘭大抵相類。顏師古以蘭草為澤 蘭，非也。 蛇床子 味苦，平。主婦人陰中腫痛，男子陰痿濕癢，除痹氣，利關節，癲癇，惡 創。久服，輕身。一名蛇米。生川谷及田野。 ①《吳普》曰：蛇床，一名蛇珠（《御覽》）。 ②《名醫》曰：一名蛇粟，一名虺床，一名思鹽，一名繩毒，一名棗棘， 一名墻蘼。生臨淄。五月采實，陰乾。 ③案：《廣雅》云，蛇粟，馬床，蛇床也。《爾雅》云：盱虺床。《淮南 子.泛論訓》云：亂人者，若蛇床之與蘼蕪。 地膚子

----------------------- Page 54-----------------------



味苦，寒。主膀胱熱。利小便，補中，益精氣。久服，耳目聰明，輕身， 耐老。一名地葵①。生平澤及田野。 ①《御覽》引云：一名地花，一名地脈。《大觀本》無一名地花四字。脈， 作麥，皆黑字。 ②《名醫》曰：一名地麥。生荊州 。八月、十月采實，陰乾。 ③案：《廣雅》云：地葵，地膚也。《列仙傳》云：文賓服地膚。鄭樵云： 地膚，曰落帚，亦曰地掃。《爾雅》云：荓，馬帚，即此也。今人亦用為帚。 景天 味苦，平。主大熱，火創，身熱煩，邪惡氣。花，主女人漏下赤白，輕身， 明目。一名戒火，一名慎火①。生川谷。 ①《御覽》引云：一名水母。《大觀本》作黑字，水作火。 ②《名醫》曰：一名火母，一名救火，一名據火。生太山。四月四日、七 月七日采，陰乾。 ③案：陶弘景云：今人皆盆養之于屋上，云以辟火。 茵陳① 味苦，平。主風濕寒熱邪氣，熱結，黃疸。久服，輕身，益氣，耐老②。 生邱陵阪岸上。 ①《御覽》作茵塵蒿。

----------------------- Page 55-----------------------



②《御覽》作能老。 ③《吳普》曰：因塵，神農、岐伯、雷公：苦，無毒。黃帝：辛，無毒。 生田中，葉如藍，十一月采（《御覽》）。 ④《名醫》曰：白兔食之，仙。生太山。五月及立秋采，陰乾。 ⑤案：《廣雅》云：因塵，馬先也。陶弘景云：《仙經》云：白蒿，白兔 食之仙，而今茵陳乃云此，恐非耳。陳藏器云：茵蔯，經冬不死，因舊苗而生， 故名茵陳，後加蒿字也。據此，知舊作茵陳蒿，非。又按：《廣雅》云：馬先， 疑即馬新蒿，亦白蒿之類。 杜若 味辛，微溫。主胸脅下逆氣，溫中，風入腦戶，頭腫痛，多涕淚出。久服， 益精①，明目，輕身。一名杜衡②。生川澤。 ①《藝文類聚》引作益氣。 ②《藝文類聚》引作蘅，非。 ③《名醫》曰：一名杜連，一名白連，一名白苓，一名若芝。生武陵及冤 句。二月、八月采根，曝乾。 ④案：《說文》云： （若），杜若，香艸。《廣雅》云：楚蘅，杜蘅 也。《西山經》云：天帝之上有草焉，其狀如葵，其臭如蘼蕪，名曰杜蘅。《爾 雅》云：杜，土鹵。郭璞云：杜蘅也，似葵而香。《楚詞》云：采芳州兮杜若。

----------------------- Page 56-----------------------



《范子計然》云：杜若，生南郡漢中。又云：秦蘅，出于隴西天水。沈括《補 筆談》云：杜若，即今之高良薑。後人不識，又別出高良薑條，按：《經》云： 一名杜衡，是《名醫》別出杜蘅條，非也 。衡，正字，俗加草。 沙參 味苦，微寒。主血積驚氣，除寒熱，補中，益肺氣。久服利人。一名知母。 生川谷。 ①《吳普》曰：白沙參，一名苦心，一名識美，一名虎須，一名白參，一 名志取，一名文虎。神農、黃帝、扁鵲：無毒。岐伯：鹹。李氏：大寒。生河 內川谷，或般陽瀆山，三月生，如葵，葉青，實白如芥，根大白如蕪菁。三月 采（《御覽》）。 ②《名醫》曰：一名苦心，一名志取，一名虎須，一名白參，一名識美， 一名文希。生河內及冤句，般陽續山。二月、八月采根，曝乾。 ③案：《廣雅》云：苦心，沙參也，其蒿，青蓑也。《范子計然》云：白 沙參，出洛陽白者，善。 白兔藿 味苦，平。主蛇虺，蜂蠆，猘狗，菜肉蠱毒，鬼注。一名白葛。生山谷。 ①《吳普》曰：白兔藿，一名白葛穀（《御覽》）。 ②《名醫》曰：生交州。

----------------------- Page 57-----------------------



③案：陶弘景云：都不聞有識之者，想當似葛耳。《唐本》注云：此草荊 襄山谷大有，俗謂之白葛。 徐長卿 味辛，溫。主鬼物，百精，蠱毒，疫疾，邪惡氣，溫瘧。久服，強悍，輕 身。一名鬼督郵。生山谷。 ①《吳普》曰：徐長卿，一名石下長卿。神農、雷公：辛。或生隴西。三 月采（《御覽》）。 ②《名醫》曰：生太山及隴西。三月采。 ③案：《廣雅》云：徐長卿，鬼督郵也。陶弘景云：鬼督郵之名甚多，今 俗用徐長卿者，其根正如細辛，小短扁扁爾，氣亦相似。 石龍芻 味苦，微寒。主心腹邪氣，小便不利，淋閉，風濕，鬼注，惡毒。久服， 補虛羸，輕身，耳目聰明，延年。一名龍須，一名草續斷，一名龍珠。生山谷。 ①《吳普》曰：龍蒭，一名龍多，一名龍須，一名續斷，一名龍本，一名 草毒，一名龍華，一名懸莞。神農、李氏：小寒。雷公、黃帝：苦，無毒。扁 鵲：辛，無毒。生梁州。七月七日采（《御覽》此條，誤附續斷）。 ②《名醫》曰：一名龍華，一名懸莞，一名草毒。生梁州濕地。五月、七 月采莖，曝乾。

----------------------- Page 58-----------------------



③案：《廣雅》云：龍木，龍須也。《中山經》云：賈超之山，其中多龍 修。郭璞云：龍須也，似莞而細。生山石穴中。莖列垂，可以為席。《別錄》 云：一名方賓。鄭樵云：《爾雅》所謂鼠莞也。舊作蒭，非。 薇銜 味苦，平。主風濕痹，歷節痛，驚癇，吐舌，悸氣，賊風，鼠瘻，癰腫。 一名糜銜。生川澤。 ①《吳普》曰：薇，一名糜，一名無顛，一名承膏，一名丑，一名無 心（《御覽》）。 ②《名醫》曰：一名承膏，一名承肌，一名無心，一名無顛。生漢中及冤 句、邯鄲。七月采莖葉，陰乾。 云實 味辛，溫。主泄利①，腸澼，殺蟲，蠱毒。去邪惡結氣，止痛除熱。花， 主見鬼精物，多食令人狂走。久服輕身，通神明。生川谷。 ①舊作痢，《御覽》作泄利。 ②《吳普》曰：云實，一名員實，一名天豆。神農：辛，小溫。黃帝：鹹。 雷公：苦。葉如麻，兩兩相值，高四、五尺，大莖空中，六月花，八月、九月 實，十月采（《御覽》）。 ③《名醫》曰：一名員實，一名云英，一名天豆。生河間。十月采，曝乾。

----------------------- Page 59-----------------------



④案：《廣雅》云：天豆，云實也。 王不留行 味苦，平。主金創。止血逐痛，出刺，除風痹內寒。久服，輕身，耐老①， 增壽。生山谷。 ①《御覽》作能老。 ②《吳普》曰：王不留行，一名王不流行。神農：苦，平。岐伯、雷公： 甘。三月、八月采（《御覽》）。 ③案：鄭樵云：王不留行，曰禁宮花，曰剪金花。葉似槐，實作房。 升麻 味甘，辛①。主解百毒，殺百老物殃鬼，辟溫疾，障邪毒蠱。久服，不夭 ②。一名周升麻③。生山谷④。 ①《大觀本》作甘，平。 ②《大觀本》作：主解百毒，殺百精老物殃鬼，辟瘟疫瘴氣，邪氣蟲毒。 此用《御覽》文。 ③《大觀本》作周麻。 ④舊作黑字。據《吳普》有云：神農：甘。則《本經》當有此，今增入。 ⑤《吳普》曰：升麻，神農：甘（《御覽》）。 ⑥《名醫》曰：生益州。二月、八月采根，日乾。

----------------------- Page 60-----------------------



⑦案：《廣雅》云：周麻，升麻也（此據《御覽》）。 青蘘 味甘，寒。主五臟邪氣，風寒濕痹。益氣，補腦髓，堅筋骨。久服，耳目 聰明，不飢，不老，增壽。巨勝苗也。生川谷①。 ①舊在米穀部，非。 ②《吳普》曰：青襄，一名夢神。神農：苦。雷公：甘（《御覽》）。 ③《名醫》曰：生中原。 ④案：《抱朴子.仙藥篇》云：《孝經.援神契》曰：巨勝，延年。又云： 巨勝，一名胡麻。餌服之，不老，耐風濕，補衰老也。 姑活 味甘，溫。主大風邪氣，濕痹寒痛。久服，輕身，益壽，耐老。一名冬葵 子①。 ①舊在《唐本》退中，無毒，今增。 ②《名醫》曰：生河東。 ③案：《水經注》解縣引《神農本草》云：地有固活、女疏、銅芸、紫苑 之族也。陶弘景云：方藥亦無用此者，乃有固活丸，即是野葛一名。此又名冬 葵子，非葵菜之冬葵子，療體乖異。

----------------------- Page 61-----------------------



別羈 味苦，微溫。主風寒濕痹，身重，四肢疼酸，寒邪歷節痛。生川谷①。 ①舊在《唐本》退中，無毒，今增。 ②《名醫》曰：一名別枝，一名別騎，一名鱉羈。生藍田。二月、八月采。 ③案：陶弘景云：方家時有用處，今俗亦絕耳。 屈草 味苦。主胸脅下痛，邪氣，腹間寒熱，陰痹。久服，輕身，益氣，耐老①。 生川澤②。 ①《御覽》作補益，能老。 ②舊在《唐本》退中，無毒，今增。 ③《名醫》曰：生漢中。五月采。 ④案：陶弘景云：方藥不復用，俗無識者。 淮木 味苦，平。主久咳上氣，腸中虛羸，女子陰蝕，漏下赤白沃。一名百歲城 中木。生山谷①。 ①舊在《唐本》退中，無毒，今增。 ②《吳普》曰：淮木，神農、雷公：無毒。生晉平陽河東平澤。治久咳上 氣，傷中羸虛，補中益氣（《御覽》）。

----------------------- Page 62-----------------------



③《名醫》曰：一名炭木。生太山。采無時。 ④案：李當之云：是樟樹上寄生樹，大銜枝在肌肉，今人皆以胡桃皮當之， 非也。桐君云：生上洛，是木皮，狀如厚朴，色似桂白，其理一縱一橫，今市 人皆削乃以厚朴，而無正縱橫理，不知此復是何物，莫測真假，何者為是也。 上草，上品七十三種，舊七十二種。考六芝當為一，升麻當白字，米穀部 誤入青襄，《唐本》退六種，姑活，屈草，淮木，皆當入此。 《木部上品》 牡桂 味辛，溫。主上氣咳逆，結氣，喉痹吐吸。利關節，補中益氣。久服通神， 輕身，不老。生山谷。 ①《名醫》曰：生南海。 ②案：《說文》云： （桂），江南木，百藥之長，梫桂也。《南山經》 云：招搖之山多桂。郭璞云：桂，葉似枇杷，長二尺餘，廣數寸。味辛，白花， 叢生山峰，冬夏常青，間無雜木。《爾雅》云：梫，木桂。郭璞云：今人呼桂 皮厚者，為木桂，及單名桂者，是也。一名肉桂，一名桂枝，一名桂心。 菌桂 味辛，溫。主百病，養精神，和顏色，為諸藥先聘通使。久服，輕身，不

----------------------- Page 63-----------------------



老，面生光華，媚好常如童子。生山谷。 ①《名醫》曰：生交址桂林岩崖間。無骨 ，正圓如竹。立秋采。 ②案：《楚詞》云：雜申椒與菌桂兮。王逸云：椒，桂，皆香木。《列仙 傳》云：范蠡好服桂。 松脂 味苦，溫。主疽，惡創，頭瘍，白禿，疥瘙風氣。安五臟，除熱。久服， 輕身，不老，延年。一名松膏，一名松肪。生山谷。 ①《名醫》曰：生太山。六月采。 ②案：《說文》云： （松），木也，或作 （窠）。《范子計然》云： 松脂，出隴西。松膠者，善。 槐實 味苦，寒。主五內邪氣熱，止涎唾，補絕傷，五痔，火創，婦人乳瘕，子 藏急痛。生平澤。 ①《名醫》曰：生河南。 ②案：《說文》云： （槐），木也。《爾雅》云：欀，槐大葉而黑。 《郭璞》云：槐樹葉大而色黑者，名為欀，又守宮槐葉，晝聶宵炕。《郭璞》 云：槐葉晝日聶合，而夜炕布者，名為守宮槐。

----------------------- Page 64-----------------------



枸杞 味苦，寒。主五內邪氣，熱中，消渴，周痹。久服，堅筋骨，輕身，不老 ①。一名杞根，一名地骨，一名枸忌，一名地輔。生平澤。 ①《御覽》作耐老。 ②《吳普》曰：枸杞，一名枸己，一名羊乳（《御覽》）。 ③《名醫》曰：一名羊乳，一名卻暑，一名仙人杖，一名西王母杖。生常 山及諸邱陵阪岸。冬采根，春夏采葉，秋采莖實，陰乾。 ④案：《說文》云： （），枸杞也。 （杞），枸杞也。《廣雅》 云：地筋，枸杞也。《爾雅》云：杞，枸。郭璞云：今枸杞也。《毛詩》云： 集子苞杞。《傳》云：杞，枸也。陸璣云：苦杞秋熟，正赤，服之，輕身， 益氣。《列仙傳》云：陸通食橐盧木實。《抱朴子.仙藥篇》云：象柴，一名 托盧是也，或名仙人杖，或云西王母杖，或名天門精，或名卻老，或名地骨， 或名枸杞也。 柏實 味甘，平。主驚悸。安五臟，益氣，除濕痹。久服，令人悅澤美色，耳目 聰明，不飢，不老，輕身，延年。生山谷。 ①《名醫》曰：生太山，柏葉尤良 。田四時各依方面采，陰乾。

----------------------- Page 65-----------------------



②案：《說文》云： （柏），鞠也。《廣雅》云：栝，柏也。《爾雅》 云：柏，椈。《郭璞》云：禮記曰：鬯臼以椈。《范子計然》云：柏脂，出三 輔。上，升價七千。中，三千一斗。 伏苓 味甘，平。主胸脅逆氣①，憂恚，驚邪，恐悸，心下結痛，寒熱煩滿咳逆， 口焦舌乾。利小便。久服，安魂，養神，不飢，延年。一名茯菟②。生山谷。 ①《御覽》作疝氣。 ②《御覽》作茯神。案：原本云：其有抱根者，名茯神。作黑字。 ③《吳普》曰：茯苓通神。桐君：甘。雷公、扁鵲：甘，無毒。或生茂州 大松根下，入地三丈一尺。二月七日采（《御覽》）。 ④《名醫》曰：其有抱根者，名茯神。生太山大松下。二月、八月采，陰 乾。 ⑤案：《廣雅》云：茯神，茯苓也。《范子計然》云：茯苓，出嵩高三輔。 《列仙傳》云：昌容采茯苓，餌而食之。《史記》褚先生云：《傳》曰：下有 伏靈，上有兔絲。所謂伏靈者，在兔絲之下，狀似飛鳥之形。伏靈者，千歲松 根也，食之不死。《淮南子.說林訓》云 ：茯苓掘，兔絲死。舊作茯，非。 榆皮

----------------------- Page 66-----------------------



味甘，平。主大小便不通。利水道，除邪氣。久服，輕身，不飢。其實尤 良。一名零榆。生山谷。 ①《名醫》曰：生穎川。三月采皮 ，取白，曝乾。八月采實。 ②案：《說文》云： （榆），白枌。 （枌），榆也。《廣雅》云： 柘榆，梗榆也。《爾雅》云：榆，白枌。郭璞云：枌榆，先生葉，卻著莢，皮 色白。又藲荎，郭璞云：今云刺榆。《毛詩》云：東門之枌。《傳》云：枌， 白榆也。又山有藲。《傳》云：藲，荎也。陸璣云：其針刺如柘，其葉如榆， 淪為茹，美滑如白榆之類，有十種，葉皆相似，皮及木理異矣。 酸棗 味酸，平。主心腹寒熱，邪結氣聚，四肢酸疼，濕痹。久服，安五臟，輕 身，延年。生川澤。 ①《名醫》曰：生河東。八月采實，陰乾，四十日成。 ②案：《說文》云： （樲），酸棗也。《爾雅》云：樲，酸棗。《郭 璞》云：味小實酢。《孟子》云：養其樲棘。《趙岐》云：樲棘，小棘，所謂 酸棗是也。 檗木 味苦，寒。主五臟腸胃中結熱，黃疸，腸痔，止泄利，女子漏下赤白，陰

----------------------- Page 67-----------------------



陽蝕創。一名檀桓。生山谷。 ①《名醫》曰：生漢中及永昌。 ②案：《說文》云： （檗），黃木也。《司馬相如賦》有。張揖云： 檗木，可染者。顏師古云：，黃也。 乾漆 味辛，溫，無毒。主絕傷，補中，續筋骨，填髓腦，安五臟，五緩六急， 風寒濕痹。生漆，去長蟲。久服，輕身，耐老。生川谷。 ①《名醫》曰：生漢中。夏至後采，乾之。 ②案：《說文》云： （桼），木汁，可以物，象木形，漆如水滴而 下。以漆為桼水字。《周禮》載師云：漆林之征。鄭元云：故書漆林為桼林。 杜子春云：當為漆林。 五加皮 味辛，溫。主心腹疝氣，腹痛，益氣療躄，小兒不能行，疽創陰蝕。一名 豺漆。 ①《名醫》曰：一名豺節。生漢中及冤句。五月、十月采莖，十月采根， 陰乾。 ②案：《大觀本草》引東華真人《煮石經》云：舜常登蒼梧山。曰：厥金

----------------------- Page 68-----------------------



玉之香草，朕用偃息正道，此乃五加皮。魯定公母單服五加酒，以致不死。 蔓荊實 味苦，微寒。主筋骨間寒熱痹，拘攣。明目堅齒，利九竅，去白蟲。久服， 輕身，耐老。小荊實亦等。生山谷。 ①《名醫》曰：生河間、南陽、冤句，或平壽都鄉高岸上，及田野中。八 月、九月采實，陰乾。 ②案：《廣雅》云：牡荊，蔓荊也。《廣志》云：楚荊也。牡荊，蔓荊也。 據牡、曼，聲相近，故《本經》于蔓荊，不載所出州土，以其見牡荊也。今或 別為二條，非。 辛夷 味辛，溫。主五臟身體寒風，頭腦痛，面皯。久服下氣，輕身，明目，增 年，耐老。一名辛矧①，一名侯桃 ，一名房木。生川谷。 ①《御覽》作引。 ②《名醫》曰：九月采實，爨乾。 ③案：《漢書.楊雄賦》云：列新雉于林薄。師古云：新雉，即辛夷耳， 為樹甚大，其木枝葉皆芳，一名新矧。《史記.司馬相如傳》：雜以流夷。注 《漢書音義》曰：流夷，新夷也。陶弘景云：小時氣辛香，即《離騷》所呼辛 夷者。陳藏器云：初發如筆，北人呼為木筆，其花最早，南人呼為迎春。按：

----------------------- Page 69-----------------------



唐人名為玉蕊，又曰玉蘭。 桑上寄生 味苦，平。主腰痛，小兒背強，癰腫。安胎，充肌膚，堅發齒，長須眉。 其實，明目，輕身，通神。一名寄屑，一名寓木，一名宛童。生川谷。 ①《名醫》曰：一名蔦。生宏農桑樹上。三月三日，采莖，陰乾。 ②案：《說文》云： （蔦），寄生也。《詩》曰：蔦與女蘿，或作。 也。又寄屏，寄生也。《中山經》云：龍山上多寓 《廣雅》云：宛童，寄生 木。郭璞云：寄生也。《爾雅》云：寓木宛童。郭璞云：寄生樹，一名蔦。《毛 詩》云：蔦與女蘿。《傳》云：蔦，寄生山也。陸璣云：蔦，一名寄生。葉似 當盧，子如復盆子，赤黑甜美。 杜仲 味辛，平。主腰脊痛。補中，益精氣，堅筋骨，強志，除陰下癢濕，小便 餘瀝。久服，輕身，耐老。一名思仙。生山谷。 ①《吳普》曰：杜仲，一名木綿，一名思仲（《御覽》）。 ②《名醫》曰：一名思仲，一名木綿。生上虞及上黨、漢中。二月、五月、 六月、九月采皮。 ③案：《廣雅》云：杜仲，曼榆也。《博物志》云：杜仲，皮中有絲，折

----------------------- Page 70-----------------------



之則見。 女貞實 味苦，平。主補中，安五臟，養精神，除百疾。久服，肥健，輕身，不老。 生山谷。 ①《名醫》曰：生武陵。立冬采。 ②案：《說文》云： （楨），剛木也。《東山經》云：太山上多楨木。 郭璞云：女楨也，葉冬不凋。《毛詩》云：南山有杞。陸璣云：木杞，其樹如 樗（陳藏器作栗），一名狗骨，理白滑，其子為木虻子，可合藥。《司馬相如 賦》有女貞。師古曰：女貞樹，冬夏常青，未嘗凋落，苦有節操，故以名焉。 陳藏器云：冬青也。 木蘭 味苦，寒。主身大熱在皮膚中，去面熱，赤疱，酒，惡風癲疾，陰下癢 濕。明耳目。一名林蘭。生川谷。 ①《名醫》曰：一名杜蘭，皮似桂而香。生零陵及太山。十二月采皮，陰 乾。 ②案：《廣雅》云：木欗，桂欗也。劉逵注《蜀都賦》云：木蘭，大樹也， 葉似長生，冬夏榮，常以冬花。其實如小柿，甘美。南人以為梅，其皮可食。

----------------------- Page 71-----------------------



顏師古注《漢書》云：皮似椒而香，可作面膏藥。 蕤核 味甘，溫。主心腹邪氣，明目，目赤痛傷淚出。久服，輕身，益氣，不飢。 生川谷。 ①《吳普》曰：蕤核，一名。神農、雷公：甘，平，無毒。生池澤。八 月采。補中，強志，明目，久服不飢（《御覽》）。 ②《名醫》曰：生函谷及巴西。 ③案：《說文》云： （桵），白桵，棫。 （棫），白桵也。《爾雅》 云：棫，白桵。《郭璞》云：桵，小木，叢生有刺，實如耳璫，紫赤可啖。《一 切經音義》云：本草作蕤，今桵核是也。 橘柚 味辛，溫。主胸中瘕熱逆氣。利水穀。久服，去臭，下氣，通神。一名橘 皮。生川谷①。 ①舊在果部，非。 ②《名醫》曰：生南山、江南。十月采。 ③案：《說文》云： （橘），果，出江南。 （柚），條也，似橙而 酢。《爾雅》云：柚，條。郭璞云：似橙實酢，生江南。禹貢云：厥包，橘柚。

----------------------- Page 72-----------------------



偽孔云：大曰橘，小曰柚。《列子.湯問篇》云：吳楚之國有木焉，其名為， 碧樹而冬生，實丹而味酸，食其皮汁，已憤厥之疾。《司馬相如賦》有橘柚。 張揖曰：柚，即橙也，似橘而大，味酢皮厚。 上木，上品二十種，舊一十九種。考果部，橘柚當入此。 《人部上品》 髮髲 味苦，溫。主五癃，關格不通。利小便水道，療小兒癇，大人痙，仍自還 神化。 ①案：《說文》云： （髮），根也。 （髲），鬄也。 （鬄）， 髲也，或作 （髢）。《毛詩》云：不屑，髢也。《箋》云：髢，髲也。《儀 禮》云：主婦被錫，注云被錫，讀為髲鬄，古者或剔賤者、刑者之發，以被婦 人之紒為飾，因名髲鬄焉。李當之云：是童男髮。據漢人說：髮髲，當是剃荊 人髮，或童男髮。《本經》不忍取人髮用之，故用剃餘也。方家至用天靈蓋， 害及枯骨，卒不能治病。古人所無矣。 上人，一種，舊同。 《獸部上品》 龍骨

----------------------- Page 73-----------------------



味甘，平。主心腹鬼注，精物老魅，咳逆，泄利膿血，女子漏下，癥瘕堅 結，小兒熱氣驚癇。齒，主小兒大人驚癇癲疾狂走，心下結氣，不能喘息，諸 痙，殺精物。久服，輕身，通神明，延年。生山谷。 ①《吳普》曰：龍骨，生晉地山谷陰，大水所過處，是龍死骨也。青白者， 善。十二月采，或無時。龍骨，畏乾漆，蜀椒，理石。龍齒，神農、李氏：大 寒。治驚癇，久服，輕身（《御覽》《大觀本》節文）。 ②《名醫》曰：生晉地及太山岩水岸上穴中死龍處，采無時。 ③案：《范子計然》云：龍骨，生河東。 麝香 味辛，溫。主辟惡氣，殺鬼精物，溫瘧，蠱毒，癇痙。去三蟲。久服除邪， 不夢寤厭寐。生川谷。 ①《名醫》曰：生中台及益州、雍州山中。春分取之。生者益良。 ②案：《說文》云： （麝），如小麋，臍有香。黑色麞也（《御覽》 引多三字）。《爾雅》云：麝父麕足。郭璞云：腳似麕，有香。 牛黃 味苦，平。主驚癇，寒熱熱盛，狂痙。除邪逐鬼。生平澤。 ①《吳普》曰：牛黃，味苦，無毒。牛出入呻（《御覽》作鳴吼）者，有

----------------------- Page 74-----------------------



之。夜有光（《御覽》作夜視有光），走（《御覽》有牛字）角中。牛死，入 膽中，如雞子黃（《後漢書》延篤傳注）。 ②《名醫》曰：生晉地。于牛得之，即陰乾百日，使時躁，無令見日月光。 熊脂 味甘，微寒。主風痹不仁，筋急，五臟腹中積聚，寒熱羸瘦，頭瘍白禿， 面皯皰。久服，強志，不飢，輕身。生山谷。 ①《名醫》曰：生雍州。十一月取。 ②案：《說文》云： （熊），獸似豕，山居，冬蟄。 白膠 味甘，平。主傷中勞絕，腰痛，羸瘦，補中益氣，女人血閉無子，止痛， 安胎。久服，輕身，延年。一名鹿角膠。 ①《名醫》曰：生雲中，煮鹿角作之。 ②案：《說文》云： （膠），眤也，作之以皮。《考工記》云：鹿膠 青白，牛膠火赤。鄭云：皆謂煮，用其皮，或用角。 阿膠 味甘，平。主心腹內崩，勞極，洒洒如瘧狀，腰腹痛，四肢酸疼，女子下

----------------------- Page 75-----------------------



血。安胎。久服，輕身，益氣。一名傅致膠。 ①《名醫》曰：生東平郡。煮牛皮作之。出東阿。 ②案：二膠，《本經》不著所出，疑《本經》但作膠，《名醫》增白字、 阿字，分為二條。 上獸，上品六種。舊同。 《禽部上品》 丹雄雞 味甘，微溫。主女人崩中漏下，赤白沃。補虛溫中，止血，通神，殺毒， 辟不祥。頭：主殺鬼，東門上者尤良。肪：主耳聾。腸：主遺溺。肶胵裏黃皮： 主泄利。尿白：主消渴，傷寒寒熱。黑雌雞：主風寒濕痹，五緩六急，安胎。 翮羽：主下血閉。雞子：主除熱，火瘡癇痙，可作虎魄神物。雞白蠹：肥脂。 生平澤。 ①《吳普》曰：丹雞卵，可作琥珀（《御覽》）。 ②《名醫》曰：生朝鮮。 ③案：《說文》云： （雞），知時畜也。籀文作 （鷄）。 （肪）， 肥也。 （腸），大小腸也。 （膍），鳥膍胵，此作 （肶），省文。 （胵），鳥胃也。 （），糞也。 （翮），羽莖也。 （羽），鳥長 毛也。尿即字古文。徒，亦假音字也。

----------------------- Page 76-----------------------



雁肪 味甘，平。主風攣拘急，偏枯，氣不通利。久服，益氣，不飢，輕身，耐 老。一名鶩肪。生池澤。 ①《吳普》曰：雁肪，神農、岐伯、雷公：甘，無毒（《御覽》有鶩肪二 字，當作一名鶩肪）。殺諸石藥毒 （《御覽》引云：采無時）。 ②《名醫》曰：生江南。取無時。 ③案：《說文》云： （鴈），鵝也。 （鶩），舒鳧也。《廣雅》云： 鵝，倉雁也。鳧鶩，鴨也。《爾雅》云：舒雁，鵝。郭璞云：《禮記》曰： 出如舒雁，今江東呼。又舒鳧，鶩，郭璞云：鴨也。《方言》云：雁自關而 東，謂之鵝。南楚之外，謂之鵝，或謂之倉。據《說文》云：別有雁，以 為鴻雁字，無鴨字。鴨，即雁之急音。此雁肪，即鵝、鴨脂也。當作雁字。《名 醫》不曉，別出鶩肪條，又出白鴨、鵝條，反疑此為鴻雁，何其謬也。陶、蘇 皆亂說之。 上禽，上品二種，舊同。 《蟲魚部上品》 石蜜 味甘，平。主心腹邪氣，諸驚痙癇，安五臟，諸不足。益氣補中，止痛解

----------------------- Page 77-----------------------



毒，除眾病，和百藥。久服，強志，輕身，不飢，不老。一名石飴。生山谷。 ①《吳普》曰：石蜜，神農、雷公：甘，氣平。生河源或河梁（《御覽》 又一引云：生武都山谷）。 ②《名醫》曰：生武都河源及諸山石中。色白如膏者，良。 ③案：《說文》云： （蜜）， 。 ，蠭，甘飴也，一曰螟，或作 蜜。《中山經》云：平逢之山多沙石，實惟蜂蜜之廬。郭璞云：蜜，赤蜂名。 《西京雜記》云：南越王獻高帝石蜜五斛。《玉篇》云：蠅螽，甘飴也。蘇恭 云：當去石字。 蜂子 味甘，平。主風頭。除蠱毒，補虛羸傷中。久服，令人光澤，好顏色，不 老。大黃蜂子：主心腹復滿痛。輕身，益氣。土蜂子：主癰腫。一名蜚零。生 山谷。 ①《名醫》曰：生武都。 ②案：《說文》云： （蠭），飛蟲螫人者。古文省作蜂。《廣雅》云： 蠓螉，蜂也。又土蜂，蠮螉也。《爾雅》云：土蜂。郭璞云：今江南大蜂。在 地中作房者，為土蜂。啖其子，即馬蜂，今荊巴間呼為蟺。又木蜂，郭璞云： 似土蜂而小，在樹上作房，江東亦呼為木蜂，又食其子。《禮記.檀弓》云： 范，則冠。鄭云：范，蜂也。《方言》云：蜂，燕趙之間，謂之蠓螉。其小者，

----------------------- Page 78-----------------------



謂之蠮螉，或謂之蚴蛻。其大而蜜，謂之壺蜂。郭璞云：今黑蜂，穿竹木作孔， 亦有蜜者，或呼笛師。按：蜂，名為范者，聲相近，若《司馬相如賦》以泛為 楓。《左傳》渢渢即泛泛也。 蜜蠟 味甘，微溫。主下利膿血。補中，續絕傷金創。益氣，不飢，耐老。生山 谷。 ①《名醫》曰：生武都蜜房木石間。 ②案：《西京雜記》云：南越王獻高帝蜜蠟二百枚。《玉篇》云：蠟，蜜 滓。陶弘景云：白蠟生于蜜中，故謂蜜蠟。《說文》無蠟字。張有云：臘，別 蠟，非。舊作蠟，今據改。 牡蠣 味鹹，平。主傷寒寒熱，溫瘧洒洒，驚恚怒氣，除拘緩，鼠瘻，女子帶下 赤白。久服，強骨節，殺邪氣，延年。一名蠣蛤。生池澤。 ①《名醫》曰：一名牡蛤。生東海。采無時。 ②案：《說文》云： （蠣），蚌屬，似，微大，出海中，今民食之。 讀若賴。又云： （蛤），蜃屬，有三，皆生于海。千歲化為蛤，秦謂之牡 厲，又云：百歲燕化。魁蛤，一名復累，老服翼所化。

----------------------- Page 79-----------------------



龜甲 味鹹，平。主漏下赤白，破癥瘕，痎瘧，五痔，陰蝕，濕痹，四肢重弱， 小兒囟不合。久服，輕身，不飢。一名神屋。生池澤。 ①《名醫》曰：生南海及湖水中。采無時。 ②案：《廣雅》云：介，龜也。高誘注《淮南》云：龜殼，龜甲也。 桑蜱蛸 味鹹，平。主傷中，疝瘕，陰痿，益精生子，女子血閉，腰痛，通五淋， 利小便水道。一名蝕。生桑枝上。采，蒸之。 ①《吳普》曰：桑蛸條，一名（今本脫此二字）蝕，一名害焦，一名致。 神農：鹹，無毒（《御覽》）。 ②2《名醫》曰：螳螂子也。二月、三月采。火炙。 ③案：《說文》云： （蜱），蜱蛸也。 ，蜱蛸，螳螂子。《廣雅》 云：蟭，烏洟，冒焦，螵蛸也。《爾雅》云：不過蟷蠰，其子蜱蛸。郭璞云： 一名焦，蟷蠰卵也。《范子計然》云：螵蛸，出三輔，上價三百。舊作螵， 聲相近，字之誤也。《玉篇》云：蜱，同螵。 海蛤

----------------------- Page 80-----------------------



味苦，平。主咳逆上氣，喘息煩滿 ，胸痛寒熱。一名魁蛤。 ①《吳普》曰：海蛤，神農：苦。岐伯：甘。扁鵲：鹹。大節頭有文，文 如磨齒。采無時。 ②《名醫》曰：生南海。 ③案：《說文》云： （蛤），蜃屬。海蛤者，百歲燕所化。魁蛤，一 名復累，老服翼所化。《爾雅》云：魁陸。郭璞云：《本草》云：魁，狀如海 蛤，圓而厚朴，有理縱橫，即今之蚶也。《周禮》鱉人供蜌。鄭司農云：蜌， 蛤也。杜子春云：蜌，蚌也。《周書》王會云：東越海蛤。孔鼉云：蛤，文蛤。 按：《名醫》別出海蛤條，云一名魁陸，一名活東，非。 文蛤 主惡瘡，蝕①，五痔②。 ①《御覽》作除陰蝕。 ②《御覽》下有大孔出血。《大觀》本作黑字。 ③《名醫》曰：生東海。表有文。采無時。 蠡魚① 味甘，寒。主濕痹，面目浮腫。下大水。一名鮦魚。生池澤。 ①《初學記》引作鱧魚。

----------------------- Page 81-----------------------



②《名醫》曰：生九江。采無時。 ③案：《說文》云： （），鮦也。 （鮦），也，讀若絝櫳。《廣 雅》云：鱺，鮦也。《爾雅》云：鱧。郭璞注：鮦也。《毛詩》云：魴鱧。 《傳》云：鱧，鮦也。據《說文》云：鱧， 也，與不同。而毛萇、郭璞以 鮦釋鱧，與許不合。然《初學記》引此亦作鱧，蓋二字音同，以致譌舛，不可 得詳。《廣雅》又作鱺，亦音之譌。又《廣志》云：豚魚，一名鮦（《御覽》）， 更異解也。又陸璣云：鱧，即鮑魚也。似鱧，狹厚。今京東人猶呼鱧魚。又《本 草衍義》曰：蠡魚，今人謂之黑鯉魚，道家以為頭有星為厭。據此諸說，若作 字，《說文》所云鮦，《廣志》以為江豚，《本草衍義》以為黑鯉魚。若作 鯉字，《說文》又以為，《廣雅》以為鰻鱺，陸璣以為鮑魚，說各不同，難 以詳究。 鯉魚膽 味苦，寒。主目熱赤痛，青盲。明目。久服，強悍，益志氣。生池澤。 ①《名醫》曰：生九江。采無時。 ②案：《說文》云： （鯉），鱣也。 （鱣），鯉也。《爾雅》云： 鯉，鱣。舍人云：鯉，一名鱣。郭璞注鯉云：今赤鯉魚。注鱣云：大魚似。 《毛詩》云：鱣鮪發發。《傳》云：鱣，鯉也。據此，知郭璞別為二，非矣。 《古今注》云：兗州人呼赤鯉為赤驥，謂青鯉為青馬，黑鯉為元駒，白鯉為白

----------------------- Page 82-----------------------



騏，黃鯉為黃雉。 上蟲、魚。上品一十種，舊同。 《果部上品》 藕實莖 味甘，平。主補中養神，益氣力，除百疾。久服，輕身，耐老，不飢，延 年。一名水芝丹。生池澤。 ①《名醫》曰：一名蓮。生汝南。八月采。 ②案：《說文》云： （藕），芙渠根。 （蓮），芙渠之實也。 （茄）， 芙渠莖。《爾雅》云：荷，芙渠。郭璞云：別名芙蓉，江東呼荷。又其莖，茄。 其實，蓮。郭璞云：蓮，謂房也。又其根，藕。 大棗 味甘，平。主心腹邪氣，安中養脾，助十二經，平胃氣，通九竅，補少氣 少津液，身中不足，大驚，四肢重，和百藥。久服，輕身，長年。葉覆麻黃， 能令出汗。生平澤。 ①《吳普》曰：棗主調中，益脾氣，令人好顏色，美志氣（《大觀本草》 引《吳氏本草》）。 ②《名醫》曰：一名乾棗，一名美棗，一名良棗。八月采，曝乾。生河東。

----------------------- Page 83-----------------------



③案：《說文》云： （棗），羊棗也。《爾雅》云：遵羊棗。郭璞云： 實小而圓，紫黑色，今俗呼之為羊矢棗。又洗大棗。郭璞云：今河東猗氏縣出 大棗子，如雞卵。 葡萄 味甘，平。主筋骨濕痹。益氣，倍力，強志，令人肥健，耐飢，忍風寒。 久食，輕身，不老，延年。可作酒。生山谷。 ①《名醫》曰：生隴西五原敦煌。 ②案：《史紀.大宛列傳》云：大宛左右，以葡萄為酒，漢使取其實來， 于是天子始種苜蓿、葡萄，肥饒地，或疑《本經》不合有葡萄，《名醫》所增， 當為黑字。然《周禮》場人云：樹之果蓏，珍異之物。鄭元云：珍異，葡萄、 枇杷之屬，則古中國本有此，大宛種類殊常，故漢特取來植之。舊作葡，據《史 記》作蒲。 蓬 味酸，平。主安五臟，益精氣，長陰令堅，強志倍力，有子。久服，輕身， 不老。一名覆盆。生平澤。 ①《吳普》曰：缺盆，一名決盆（《御覽》）。《甄氏本草》曰：覆盆子， 一名馬瘻，一名陸荊（同上）。

----------------------- Page 84-----------------------



②《名醫》曰：一名陵，一名陰藥。生荊山及冤句。 ③案：《說文》云： （），木也。 （茥），缺盆也。《廣雅》云： 蒛盆，陸英，莓也。《爾雅》云：茥，蒛盆。郭璞云：覆盆也，實似莓而小， 亦可食。《毛詩》云：葛藟藟之。陸璣云：一名巨瓜，似燕薁，亦連蔓，葉似 艾，白色，其子赤，可食。《列仙傳》云：昌容食蓬根。李當之云：即是人 所食莓。陶弘景云：蓬，是根名。覆盆，是實名。 雞頭實 味甘，平。主濕痹，腰脊膝痛。補中，除暴疾，益精氣，強志，令耳目聰 明。久服，輕身，不飢，耐老，神仙。一名雁啄實。生池澤。 ①《名醫》曰：一名芡，生雷澤。八月采。 ②案：《說文》云： （芡），雞頭也。《廣雅》云：芡，雞頭也。 《周禮》籩人：加籩之實，芡。鄭元云：芡，雞頭也。《方言》云： 芡，雞 頭也，北燕謂之。青徐淮泗之間謂之芡。南楚江湘之間謂之雞頭，或謂之雁 頭，或謂之鳥頭。《淮南子.說山訓》云：雞頭，已瘻。高誘云：水中芡，幽 州謂之雁頭。《古今注》云：葉似荷而大，葉上蹙縐如沸，實有芒刺，其中有 米，可以度飢，即今蒍子也。 上果，上品五種。舊六種。今以橘、柚入木。

----------------------- Page 85-----------------------



《米穀部上品》 胡麻 味甘，平。主傷中虛羸。補五內①，益氣力，長肌肉，填髓腦。久服，輕 身，不老。一名巨勝。葉，名青蘘。生川澤。 ①《御覽》作藏。 ②《吳普》曰：胡麻，一名方金。神農、雷公：甘，無毒。一名狗虱，立 秋采。 ③《名醫》曰：一名狗虱，一名方莖，一名鴻藏。生上黨。 ④案：《廣雅》云：狗虱，巨勝，藤苰，胡麻也。《孝經.援神契》云： 鉅勝延年。宋均云：世以 鉅勝為苟杞子。陶弘景云：本生大宛，故曰胡麻。 按：《本經》已有此，陶說非也。且與麻蕡并列，胡之言大，或以葉大于麻。 故名之。 麻蕡 味辛，平。主五勞七傷，利五臟，下血，寒氣。多食，令人見鬼狂走。久 服，通神明，輕身。一名麻勃。麻子：味甘，平。主補中益氣，肥健，不老， 神仙。生川谷。 ①《吳普》曰：麻子中仁，神農、岐伯：辛。雷公、扁鵲：無毒。不欲牡 蠣、白薇。先藏地中者，食，殺人。麻藍，一名麻蕡，一名青欲，一名青葛。 神農：辛。岐伯：有毒。雷公：甘。畏牡蠣、白薇。葉上有毒，食之殺人。麻

----------------------- Page 86-----------------------



勃，一名花。雷公：辛，無毒。畏牡蠣（《御覽》）。 ②《名醫》曰：麻勃，此麻花上勃勃者。七月七日采，良。子，九月采。 生太山。 ③案：《說文》云：麻與秫同，人所治在屋下。 （枲），麻也。 （萉）， 枲實也，或作 （黂）。 （芓），麻母也。 （），芓也。以 （蕡） 為雜香草。《爾雅》云：黂，枲實。枲，麻。孫炎云：黂，麻子也。郭璞云： 別二名。又芓，麻母。郭璞云：苴，麻盛子者。《周禮》籩朝事之籩，其實 黂。鄭云：黂，枲實也。鄭司農云：麻實曰黂。《淮南子.齊俗訓》云：胡人 見黂，不知其可以為布。高誘云：黂，麻實也。據此則弘景以為牡麻無實，非 也。《唐本》以為麻實，是。 上米、穀，上品二種。舊三種。今以青蘘入草。 《菜部上品》 冬葵子 味甘，寒。主五臟六腑寒熱，羸瘦，五癃。利小便。久服，堅骨，長肌肉， 輕身，延年。 ①《名醫》曰：生少室山。十二月采之。 ②案：《說文》云： （呏），古文終。 （葵），菜也。《廣雅》云： 蘬，葵也。考呏與終形相近，當即《爾雅》蔠葵。《爾雅》云：蔠葵，繁露。

----------------------- Page 87-----------------------



郭璞云：承露也，大莖小葉，花紫黃色。《本草圖經》云：吳人呼為繁露，俗 呼胡燕支，子可婦人涂面及作口脂。按：《名醫》別有落葵條，一名繁露，亦 非也。陶弘景以為終冬至春作子，謂之冬葵，不經甚矣。 莧實 味甘，寒。主青盲。明目，除邪，利大小便，去寒熱。久服，益氣力，不 飢，輕身。一名馬莧。 ①《名醫》曰：一名莫實。生淮陽及田中，葉如藍。十一月采。 ②案：《說文》云： （莧），莧菜也。《爾雅》云：蕢，赤莧。郭璞 云：今莧葉之赤莖者。李當之云：莧實，當是今白莧。《唐本注》云：赤莧， 一名邁，今名莫實，字誤。 瓜蒂 味苦，寒。主大水，身面四肢浮腫，下水，殺蠱毒，咳逆上氣，及食諸果， 病在胸腹中，皆吐下之。生平澤。 ①《名醫》曰：生蒿高。七月七日采，陰乾。 ②案：《說文》云： （瓜），蓏也，象形。 （蔕），瓜當也。《廣 雅》云：水芝，瓜也。陶弘景云：甜瓜蒂也。

----------------------- Page 88-----------------------



瓜子 味甘，平。主令人悅澤，好顏色，益氣不飢。久服，輕身，耐老。一名水 芝①。生平澤。 ①《御覽》作土芝。 ②《吳普》曰：瓜子，一名瓣。七月七日采，可作面脂（《御覽》）。 ③《名醫》曰：一名白瓜子。生蒿高。冬瓜仁也。八月采。 ④案：《說文》云： （瓣），瓜中實。《廣雅》云：冬瓜，也，其 子謂之。陶弘景云：白，當為甘，舊有白字。據《名醫》云：一名白瓜子， 則本名當無。 苦菜 味苦，寒。主五臟邪氣，厭穀，胃痹。久服，安心益氣，聰察，少臥，輕 身，耐老。一名荼草，一名選。生川谷。 ①《名醫》曰：一名游冬。生益州山陵道旁，凌冬不死。三月三日采，陰 乾。 ②案：《說文》云： （荼），苦菜也。《廣雅》云：游冬，苦菜也。 《爾雅》云：荼，苦菜。又檟，苦荼。郭璞云：樹小如梔子，冬生葉，可煮作 羹，今呼早采者為荼，晚取者為茗。一名荈，蜀人名之苦菜。陶弘景云：此即 是今茗，茗，一名荼，又令人不眠，亦凌冬不凋而兼其止。生益州。《唐本》

----------------------- Page 89-----------------------



注駁之，非矣。選與荈，音相近。 上菜，上品五種。舊同。 《卷二》 中經 中藥一百二十種為臣，主養性以應人。無毒、有毒，斟酌其宜。欲遏病補 羸者，本中經。 雄黃 石流黃 雌黃 水銀 石膏 慈石 凝水石 陽起石 孔公孽 殷孽 鐵精 落 理石 長石 膚青（上玉、石，中品十四種。舊十六種） 乾薑 枲耳實 葛根 括摟根 苦參 當歸 麻黃 通草 芍藥 蠡實 瞿麥 元參 秦艽 百合 知母 貝母 白芷 淫羊藿 黃芩 狗脊 石龍芮 茅根 紫菀 紫草 敗 醬 白蘚 酸醬 紫參 槁本 石葦 萆薢 白薇 水萍 王瓜 地榆 海藻 澤蘭 防己 款冬花 牡丹 馬先蒿 積雪草 女菀 王孫 蜀羊泉 爵床 假蘇 翹根（上草，中 品四十九種。舊四十六種） 桑根白皮 竹葉 吳茱萸 卮子 蕪萸 枳實 厚朴 秦皮 秦椒 山茱萸 紫薇 豬苓 白棘 龍眼 松蘿 衛矛 合歡（上木，中品一十七種。舊同） 白馬莖 鹿茸 牛角 羖羊角 牡狗陰莖 羚羊角 犀角 （上獸，中品七種。 舊同） 燕屎 天鼠屎（上禽，中品二種。舊三種） 蝟皮 露蜂房 甲 蟹 柞蟬 蠐螬 烏賊魚骨 白僵蠶 鮀魚甲 樗雞 活蝓

----------------------- Page 90-----------------------



石龍子 木虻 蜚虻 蜚廉 蟅蟲 伏翼（上蟲、魚，中品一十七種。舊十六種） 梅實（上果，中品一種。舊同） 大豆黃卷 赤小豆 粟米 黍米（上米、穀，中品三種。舊二種） 蓼實 蔥實 薤 水蘇（上菜，中品三種，舊同） 《玉石部中品》 雄黃 味苦，平，寒。主寒熱，鼠瘻惡創，疽痔，死肌。殺精物，惡鬼，邪氣， 百蟲毒，勝五兵。煉食之，輕身，神仙。一名黃食石。生山谷。 ①《吳普》曰：雄黃，神農：苦。山陰有丹雄黃，生山之陽，故曰雄，是 丹之雄，所以名雄黃也。 ②《名醫》曰：生武都敦煌山之陽。采無時。 ③案：《西山經》云：高山其下多雄黃。郭璞云：晉太興三年，高平郡界 有山崩，其中出數千斤雄黃。《抱朴子.仙藥篇》云：雄黃，當得武都山所出 者，純而無雜，其赤如雞冠，光明曄曄，乃可用耳。其但純黃似雄黃，色無赤 光者，不任以作仙藥，可以合理病藥耳。 石流黃① 味酸，溫。主婦人陰蝕，疽痔，惡血。堅筋骨，除頭禿，能化金銀銅鐵奇 物②。生山谷。

----------------------- Page 91-----------------------



①流，舊作硫。《御覽》引作流，是。 ②《御覽》引云：石流青，白色，主益肝氣明目。石流赤，生羌道山谷。 ③《吳普》曰：硫黃，一名石留黃。神農、黃帝、雷公：鹹，有毒。醫和、 扁鵲：苦，無毒。或生易陽，或河西，或五色黃。是潘水石液也（潘，即礬古 字），燒令有紫焰者。八月、九月采，治婦人血結（《御覽》云：治婦人絕陰， 能合金銀銅鐵）。 ④《名醫》曰：生東海牧羊山，及太山河西山。礬石液也。 ⑤案：《范子計然》：石流黃，出漢中。又云：劉馮餌石流黃而更少。劉 逵注《吳都賦》云：流黃，土精也。 雌黃 味辛，平。主惡創頭禿痂疥，殺毒蟲虱，身癢，邪氣，諸毒。煉之。久服， 輕身，增年，不老。生山谷。 ①《名醫》曰：生武都，與雄黃同山生。其陰山有金，金精熏，則生雌黃。 采無時。 水銀 味辛，寒。主疥瘻痂瘍，白禿。殺皮膚中虱，墮胎，除熱，殺金銀銅錫毒。 熔化還復為丹。久服，神仙，不死。生平土。 ①《名醫》曰：一名汞。生符陵，出于丹砂。

----------------------- Page 92-----------------------



②案：《說文》云： （澒），丹沙所作為水銀也。《廣雅》云：水銀 謂之汞。《淮南子.地形訓》云：白礬，九百歲，生白澒。白澒，九百歲，生 白金。高誘云：白澒，水銀也。 石膏 味辛，微寒。主中風寒熱，心下逆氣驚喘，口乾苦焦，不能息，腹中堅痛， 除邪鬼，產乳，金創。生山谷。 ①《名醫》曰：一名細石。生齊山及齊盧山、魯蒙山。采無時。 慈石 味辛，寒。主周痹風濕，肢節中痛，不可持物，洗洗酸消。除大熱煩滿及 耳聾。一名元石，生山谷。 ①《吳普》曰：慈石，一名磁君。 ②《名醫》曰：一名處石。生太山及慈山山陰。有鐵處，則生其陽。采無 時。 ③案：《北山經》云：灌題之山，其中多磁石。郭璞云：可以取鐵。《管 子.地數篇》云：山上有慈石者，下必有銅。《呂氏春秋.精通篇》云：慈石 召鐵。《淮南子.說山訓》云：慈石能引鐵。只作慈，舊作磁，非。《名醫》 別出元石條，亦非。

----------------------- Page 93-----------------------



凝水石 味辛，寒。主身熱，腹中積聚，邪氣，皮中如火燒，煩滿。水飲之，久服， 不飢。一名白水石。生山谷。 ①《吳普》曰：神農：辛。岐伯、醫和、扁鵲：甘，無毒。李氏：大寒。 或生邯鄲。采無時。如雲母色（《御覽》引云：一名寒水石）。 ②《名醫》曰：一名寒水石，一名凌水石，鹽之精也。生常山又中水縣及 邯鄲。《范子計然》云：凝水石，出河東。色澤者，善。 陽起石 味鹹，微溫。主崩中漏下，破子藏中血，癥瘕結氣，寒熱腹痛，無子，陰 痿不起①。補不足②。一名白石。生山谷。 ①《御覽》引作陰陽不合。 ②《御覽》引有句攣二字。 ③《吳普》曰：陽起石，神農、扁鵲：酸，無毒。桐君、雷公、岐伯：鹹， 無毒。李氏：小寒。或生太山（《御覽》引云：或陽起山。采無時）。 ④《名醫》曰：一名石生，一名羊起石，雲母根也。生齊山及琅邪，或云 山，陽起山。采無時。 孔公孽

----------------------- Page 94-----------------------



味辛，溫。主傷食不化，邪結氣，惡創，疽瘻痔。利九竅，下乳汁①。生 山谷。 ①《御覽》引云：一名通石。《大觀本》作黑字。 ②《吳普》曰：孔公孽，神農：辛。岐伯：鹹。扁鵲：酸，無毒。色青黃。 ③《名醫》曰：一名通石，殷孽根也。青黃色。生梁山。 殷孽 味辛，溫。主爛傷瘀血，泄利寒熱，鼠瘻，癥瘕結氣。一名姜石。生山谷 ①。 ①按：此當與孔公孽為一條。 ②《名醫》曰：鐘乳根也。生越國 ，又梁山及南海。采無時。 鐵精 平。主明目，化銅。鐵落：味辛，平。主風熱惡創，瘍疽創痂，疥氣在皮 膚中。鐵：主堅肌耐痛。生平澤①。 ①舊為三條，今并。 ②《名醫》曰：鐵落，一名鐵液。可以染皂。生牧羊及祊城或析城。采無 時。 ③案：《說文》云： （鐵），黑金也。或省作 。古文作 （銕）。

----------------------- Page 95-----------------------



理石 味辛，寒。主身熱。利胃解煩，益精明目，破積聚，去三蟲。一名石立制 石。生山谷。 ①《名醫》曰：一名飢石，如石膏，順理而細。生漢中及盧山。采無時。 長石 味辛，寒。主身熱，四肢寒厥。利小便，通血脈，明目，去翳眇，下三蟲， 殺蠱毒。久服，不飢。一名方石。生山谷。 ①《吳普》曰：長石，一名方石，一名直石。生長子山谷。如馬齒，潤澤， 玉色長鮮。服之，不飢（《御覽》）。 ②《名醫》曰：一名土石，一名直石。理如馬齒，方而潤澤，玉色。生長 子山及太山臨淄。采無時。 膚青 味辛，平。主蠱毒及蛇菜肉諸毒，惡創。生川谷。 ①《名醫》曰：一名推青，一名推石。生益州。 ②案：陶弘景云：俗方及《仙經》，并無用此者，亦相與不復識。 上玉石，中品一十四種。舊十六種。考鐵落、鐵，宜與鐵精為一。

----------------------- Page 96-----------------------



《草部中品》 乾薑 味辛，溫。主胸滿咳逆上氣，溫中止血，出汗，逐風濕痹，腸澼，下利。 生者尤良。久服，去臭氣，通神明。生川谷。 ①《名醫》曰：生犍為及荊、揚州。九月采。 ②案：《說文》云： （薑），禦濕之菜也。《廣雅》云：葰，廉薑也。 《呂氏春秋.本味篇》云：和之美者，陽朴之薑。高誘注：陽朴，地名，在蜀 郡。司馬相如《上林賦》，有茈薑云云。 枲耳實 味甘，溫。主風頭寒痛，風濕周痹，四肢拘攣痛，惡肉死肌。久服，益氣， 耳目聰明，強志輕身。一名胡枲，一名地葵。生川谷。 ①《名醫》曰：一名葹，一名常思 ，生安陸及六安田野，實熟時采。 ②案：《說文》云： （蓩），卷耳也。 （苓），卷耳也。《廣雅》 云：苓耳，葹，常枲。胡枲，枲耳也。《爾雅》云：菤耳，苓耳。郭璞云：江 東呼為常枲，形似鼠耳，叢生如盤。《毛詩》云：采采卷耳。《傳》云：卷耳， 苓耳也。陸璣云：葉青，白色，似胡荽，白花，細莖蔓生。可煮為茹，滑而少 味，四月中生子，正如婦人耳璫，今或謂之耳璫草。鄭康成謂是白胡荽，幽州 人謂之爵耳。《淮南子.覽冥訓》云：位賤尚枲。高誘云：枲者，枲耳，菜名

----------------------- Page 97-----------------------



也。幽冀謂之檀菜，雒下謂之胡枲。 葛根 味甘，平。主消渴，身大熱，嘔吐，諸痹。起陰氣，解諸毒。葛穀，主下 利十歲以上。一名雞齊根。生種谷。 ①《吳普》曰：葛根，神農：甘。生太山（《御覽》）。 ②《名醫》曰：一名鹿藿，一名黃斤。生汶山。五月采根，曝乾。 括樓根 味苦，寒。主消渴，身熱煩滿，大熱。補虛安中，續絕傷。一名地樓。生 川谷及山陰。 ①《吳普》曰：括樓，一名澤巨，一名澤姑（《御覽》）。 ②《名醫》曰：一名果臝，一名天瓜，一名澤姑。實，名黃瓜。二月、八 月采根，曝乾，三十日成。生宏農。 ③案：《說文》云： （），苦婁，果蓏也。《廣雅》云：王白，萯 也（當為王）。《爾雅》云：果臝之實，括樓。郭璞云：今齊人呼之為天瓜。 《毛詩》云：果臝之實，亦施于宇。《傳》云：果臝，括樓也。《呂氏春秋》 云：王善生。高誘云：善，或作瓜，也。案：《呂氏春秋》善字，乃之 誤。

----------------------- Page 98-----------------------



苦參 味苦，寒。主心腹結氣，癥瘕積聚，黃疸，溺有餘瀝。逐水，除癰腫，補 中明目，止淚。一名水槐，一名苦。生山谷及田野。 ①《名醫》曰：一名地槐，一名菟槐，一名驕槐，一名白莖，一名虎麻， 一名岑莖，一名祿曰，一名陵郎。生汝南 。三月、八月、十月采根，曝乾。 當歸 味甘，溫。主咳逆上氣，溫瘧，寒熱，洗在皮膚中①，婦人漏下絕子，諸 惡創瘍金創。煮飲之。一名乾歸。生川谷。 ①《大觀本》，洗音癬。 ②《吳普》曰：當歸，神農、黃帝、桐君、扁鵲：甘，無毒。岐伯、雷公： 辛，無毒。李氏：小溫。或生羌胡地。 ③《名醫》曰：生隴西。二月、八月采根，陰乾。 ④案：《廣雅》云：山蘄，當歸也。《爾雅》云：薜，山蘄。郭璞云：今 似蘄而粗大。又薜，白蘄，郭璞云：即上山蘄。《范子計然》云：當歸，出隴 西。無枯者，善。 麻黃 味苦，溫。主中風，傷寒頭痛，溫瘧。發表出汗，去邪熱氣，止咳逆上氣，

----------------------- Page 99-----------------------



除寒熱，破癥堅積聚。一名龍沙。 ①《吳普》曰：麻黃，一名卑相，一名卑監。神農、雷公：苦，無毒。扁 鵲：酸，無毒。李氏：平。或生河東。四月、立秋采（《御覽》）。 ②《名醫》曰：一名卑相，一名卑鹽。生晉地及河東。立秋采莖，陰乾令 青。 ③案：《廣雅》云：龍沙，麻黃也。麻黃莖，狗骨也。《范子計然》云： 麻黃，出漢中三輔。 通草① 味辛，平。主去惡蟲，除脾胃寒熱，通利九竅血脈關節，令人不忘。一名 附支。生山谷。 ①《御覽》作蓪草。 ②《吳普》曰：蓪草，一名丁翁，一名附支。神農、黃帝：辛。雷公：苦。 生石城山谷，葉菁蔓延。止汗，自正月采（《御覽》）。 ③《名醫》曰：一名丁翁。生石城及山陽。正月采枝，陰乾。 ④案：《廣雅》云：附支，蓪草也。《中山經》云：升山，其草多寇脫。 郭璞云：寇脫草，生南方，高丈許，似荷葉，而莖中有瓤正白，零陵人植而日 灌之，以為樹也。《爾雅》云：離南，活莌。郭璞注同。又倚商，活脫。郭璞 云：即離南也。《范子計然》云：通草，出三輔。

----------------------- Page 100-----------------------



芍藥 味苦，平。主邪氣腹痛。除血痹，破堅積，寒熱，疝瘕，止痛，利小便， 益氣①。生川谷及邱陵。 ①《藝文類聚》引云：一名白朮。《大觀本》作黑字。 ②《吳普》曰：芍藥，神農：苦。桐君：甘，無毒。岐伯：鹹。李氏：小 寒。雷公：酸。一名甘積，一名解倉，一名誕，一名余容，一名白朮。三月三 日采（《御覽》）。 ③《名醫》曰：一名白朮，一名余容，一名犁食，一名解食，一名鋌。生 中岳。二月、八月采根，曝乾。 ④案：《廣雅》云：攣夷，芍藥也。白朮，牡丹也。《北山經》云：繡山， 其草多芍藥。郭璞云：芍藥，一名辛夷，亦香草屬。《毛詩》云：贈之以芍藥。 《傳》云：芍藥，香草。《范子計然》云：芍藥，出三輔。崔豹《古今注》云： 芍藥有三種：有草芍藥，有木芍藥。木有花，大則色深，俗呼為牡丹，非也。 又云：一名可離。 蠡實 味甘，平。主皮膚寒熱，胃中熱氣，風寒濕痹。堅筋骨，令人嗜食。久服， 輕身。花葉：去白蟲。一名劇草，一名三堅，一名豕首。生川谷。 ①《吳普》曰：蠡實，一名劇草，一名三堅，一名劇荔花（《御覽》）， 一名澤藍，一名豕首。神農、黃帝：甘，辛，無毒。生宛句。五月采（同上）。

----------------------- Page 101-----------------------



②《名醫》曰：一名荔實。生河東。五月采實，陰乾。 ③案：《說文》云： （荔），草也，似蒲而小，根可作刷。《廣雅》 云：馬薤，荔也。《月令》云：仲冬之月，荔挺出。鄭云：荔挺，馬薤也。高 誘注《淮南子》云：荔馬，荔草也。《通俗文》云：一名馬蘭。顏之推云：此 物河北平澤率生之，江東頗多，種于階庭 ，但呼為早蒲，故不識馬薤。 瞿麥 味苦，寒。主關格，諸癃結，小便不通。出刺，決癰腫，明目去翳，破胎 墮子，下閉血。一名巨句麥。生川谷。 ①《名醫》曰：一名大菊，一名大蘭。生大山。立秋采實，陰乾。 ②案：《說文》云： （蘧），蘧麥也。 （菊），大菊，蘧麥。《廣 雅》云：茈威，陵苕，蘧麥也。《爾雅》云：大菊，蘧麥。郭璞云：一名麥句 薑，即瞿麥。陶弘景云：子頗似麥，故名瞿麥。 元參 味苦，微寒。主腹中寒熱積聚，女子產乳餘疾。補腎氣，令人目明。一名 重台。生川谷。 ①《吳普》曰：元參，一名鬼藏，一名正馬，一名重台，一名鹿腹，一名 端，一名元台。神農、桐君、黃帝、雷公、扁鵲：苦，無毒。岐伯：鹹。李氏：

----------------------- Page 102-----------------------



寒。或生冤朐山陽。二月生葉如梅毛，四四相植似芍藥，黑莖方高四、五尺， 花赤，生枝間，四月，實黑（《御覽》）。 ②《名醫》曰：一名元台，一名鹿腸，一名正馬，一名減，一名端。生河 間及冤句。三月、四月采根，曝乾。 ③案：《廣雅》云：鹿腸，元參也。《范子計然》云：元參，出三輔。青 色者，善。 秦艽 味苦，平。主寒熱邪氣，寒濕，風痹，肢節痛。下水，利小便。生山谷。 ①《名醫》曰：生飛烏山。二月、八月采根，曝乾。 ②案：《說文》云： （），草之相者。《玉篇》作，居包切， 云秦艽，藥艽同。蕭炳云：《本經》名秦瓜，然則今《本經》名，亦有《名醫》 改之者。 百合 味甘，平。主邪氣腹張，心痛。利大小便 ，補中益氣。生川谷。 ①《吳普》曰：百合，一名重邁，一名中庭。生冤朐及荊山（《藝文類聚》 引云：一名重匡）。 ②《名醫》曰：一名重箱，一名摩羅，一名中逢花，一名強瞿。生荊州。

----------------------- Page 103-----------------------



二月、八月采根，曝乾。 ③案：《玉篇》云：，百合蒜也。 知母 味苦，寒。主消渴熱中。除邪氣，肢體浮腫，下水，補不足，益氣。一名 蚳母，一名連母，一名野蓼，一名地參，一名水參，一名水浚，一名貨母，一 名蝭母。生川谷。 ①《吳普》曰：知母，神農、桐君：無毒。補不足，益氣（《御覽》引云： 一名提母）。 ②《名醫》曰：一名女雷，一名女理，一名兒草，一名鹿列，一名韭逢， 一名兒踵草，一名東根，一名水須，一名沈燔，一名。生河內。二月、八月 采根，曝乾。 ③案：《說文》云： （），母也。 （蕁），藩也。或從爻， 作 （）。《廣雅》云：母，兒踵，東根也。《爾雅》云：，莐藩。 郭璞云：生山上。葉如韭，一曰蝭母。《范子計然》云：蝭母，出三輔，黃白 者，善。《玉篇》作母。 貝母 味辛，平。主傷寒煩熱，淋瀝，邪氣，疝瘕，喉痹，乳難，金創，風痙。

----------------------- Page 104-----------------------



一名空草。 ①《名醫》曰：一名藥實，一名苦花，一名苦菜，一名商（字）草，一 名勤母。生晉地。十月采根，曝乾。 ②案：《說文》云： （），貝母也。《廣雅》云：貝父，藥實也。 《爾雅》云： ，貝母。郭璞云：根如小貝，圓而白花，葉似韭。《毛詩》云： 言采其虻。《傳》云：虻，貝母也。陸璣云：其葉如括樓而細小，其子在根下 如芋子，正白，四方連累相著有分解也。 白芷 味辛，溫。主女人漏下赤白，血閉，陰腫，寒熱，風頭侵目淚出。長肌膚， 潤澤，可作面脂。一名芳香。生川谷。 ①《吳普》曰：白芷，一名虈，一名苻離，一名澤芬，一名葩（《御覽》）。 ②《名醫》曰：一名白芷，一名虈，一名莞，一名苻離，一名澤芬。葉， 一名蒚麻，可作浴湯。生河東下澤 。二月、八月采根，曝乾。 ③案：《說文》云： （茞），虈也。 （虈），楚謂之蘺，晉謂之虈， 齊謂之茞。《廣雅》云：白芷，其葉謂之藥。《西山經》云：號山，其草多藥 虈。郭璞云：藥，白芷，別名虈，香草也。《淮南子.修務訓》云：身苦秋藥 被風。高誘云：藥，白芷，香草也。王逸注《楚詞》云：藥，白芷。按：《名 醫》一名莞云云，似即《爾雅》莞，苻離，其上鬲。而《說文》別有葩，夫蘺

----------------------- Page 105-----------------------



也。蒚，夫蘺上也。是非一草。舍人云：白蒲，一名苻蘺，楚謂之莞，豈蒲與 芷相似，而《名醫》誤合為一乎。或《說文》云：楚謂之蘺，即夫籬也，未可 得詳。舊作芷，非。 淫羊藿 味辛，寒。主陰痿絕傷，莖中痛。利小便，益氣力，強志。一名剛前。生 山谷。 ①《吳普》曰：淫羊藿，神農、雷公：辛。李氏：小寒。堅骨（《御覽》）。 ②《名醫》曰：生上山郡陽山。 黃芩 味苦，平。主諸熱黃疸，腸澼，泄利。逐水，下血閉，惡創疽蝕，火瘍。 一名腐腸，生川谷。 ①《吳普》曰：黃芩，一名黃文，一名妒婦，一名虹勝，一名經芩，一名 印頭，一名內虛。神農、桐君、黃帝、雷公、扁鵲：苦，無毒。李氏：小溫。 二月生赤黃葉，兩兩四四相值，莖空中或方員，高三、四尺，四月花紫紅赤， 五月實黑、根黃。二月至九月采（《御覽》）。 ②《名醫》曰：一名空腸，一名內虛，一名黃文，一名經芩，一名妒婦。 生秭歸及冤句。三月三日采根，陰乾。

----------------------- Page 106-----------------------



③案：《說文》云： （菳），黃菳也。 （芩），艸也。《廣雅》云： 奼眉，黃文，內虛，黃芩也。《范子計然》云：黃芩，出三輔。色黃者，善。 狗脊 味苦，平。主腰背強，關機緩急，周痹寒濕，膝痛。頗利老人。一名百枝。 生川谷。 ①《吳普》曰：狗脊，一名狗青，一名赤節。神農，桐君、黃帝、岐伯、 雷公、扁鵲：甘，無毒。李氏：小溫。如萆薢，莖節如竹，有刺，葉圓赤，根 黃白，亦如竹根，毛有刺。《岐伯經》云：莖長節，葉端員，青赤，皮白，有 赤脈。 ②《名醫》曰：一名強膂，一名扶蓋，一名扶筋。生常山。二月、八月采 根，曝乾。 ③案：《廣雅》云：菝，狗脊也。《玉篇》云：蠌芹，狗脊根也。《名 醫》別出菝契條，非。 石龍芮 味苦，平。主風寒濕痹，心腹邪氣。利關節，止煩滿。久服，輕身，明目， 不老。一名魯果能①，一名地椹。生川澤石邊。 ①《御覽》作食果。

----------------------- Page 107-----------------------



②《吳普》曰：龍芮，一名姜苔，一名天豆。神農：苦，平。岐伯：酸。 扁鵲、李氏：大寒。雷公：鹹，無毒。五月五日采（《御覽》）。 ③《名醫》曰：一名石能，一名彭根，一名天豆。生太山。五月五日采子， 二月、八月采皮，陰乾。 ④案：《范子計然》云：石龍芮，出三輔。色黃者，善。 茅根 味甘，寒。主勞傷虛羸。補中益氣，除瘀血，血閉，寒熱，利小便。其苗， 主下水。一名蘭根，一名茹根。生山谷、田野。 ①《名醫》曰：一名地管，一名地筋，一名兼杜。生楚地，六月采根。 ②案：《說文》云： （茅），菅也。 （菅），茅也。《廣雅》云： 菅，茅也。《爾雅》云：白花，野菅。郭璞云：菅，茅屬。《詩》云：白花菅 兮，白茅束兮。《傳》云：白花，野菅也，已漚，為菅。 紫菀 味苦，溫。主咳逆上氣，胸中寒熱結氣。去蠱毒，痿蹶，安五臟。生山谷。 ①《吳普》曰：紫菀，一名青苑（《御覽》）。 ②《名醫》曰：一名紫茜，一名青苑。生房陵及真定邯鄲。二月、三月采 根，陰乾。

----------------------- Page 108-----------------------



③案：《說文》云： （菀），茈菀，出漢中房陵。陶弘景云：白者， 名白菀。《唐本》注云：白菀，即女菀也。 紫草 味苦，寒。主心腹邪氣，五疸。補中益氣，利九竅，通水道。一名紫丹， 一名紫芙①。生川谷。 ①《御覽》引云：一名地血。《大觀本》無文。 ②《吳普》曰：紫草節赤。二月花。（《御覽》）。 ③《名醫》曰：生碭山及楚地。三月采根，陰乾。 ④案：《說文》云： （茈），茈草也。 （藐），茈草也。 （）， 草也，可以染留黃。《廣雅》云：茈，茈草也。《山海經》云：勞山多茈草。 郭璞云：一名紫，中染紫也。《爾雅》云：藐，茈草。郭璞云：可以染紫。 敗醬 味苦，平。主暴熱，火創，赤氣，疥瘙，疽痔，馬鞍熱氣。一名鹿腸。生 川谷。 ①《名醫》曰：一名鹿首，一名馬草，一名澤敗。生江夏。八月采根，曝 乾。 ②案：《范子計然》云：敗醬，出三輔。陶弘景云：氣如敗醬，故以為名。

----------------------- Page 109-----------------------



白鮮 味苦，寒。主頭風，黃疸，咳逆，淋瀝，女子陰中腫痛，濕痹死肌，不可 屈伸起止行步。生川谷。 ①《名醫》曰：生上谷及冤句。四月、五月采根，陰乾。 ②案：陶弘景云：俗呼為白羊鮮，氣息正似羊羶，或名白羶。 酸醬 味酸，平。主熱煩滿。定志益氣，利水道。產難，吞其實立產。一名醋醬。 生川澤。 ①《吳普》曰：酸醬，一名酢醬（《御覽》）。 ②《名醫》曰：生荊楚及人家田園中。五月采，陰乾。 ③案：《爾雅》云：葴，寒醬。郭璞云：今酸醬草，江東呼曰苦葴。 紫參 味苦，辛，寒。主心腹積聚，寒熱邪氣。通九竅，利大小便。一名牡蒙。 生山谷。 ①《吳普》曰：伏蒙，一名紫參，一名泉戎，一名音腹，一名伏菟，一名 重傷。神農、黃帝：苦。李氏：大寒。生河西山谷或宛句商山。圓聚生，根黃 赤有文，皮黑中紫，五月花紫赤，實黑，大如豆。三月采根（《御覽》《大觀

----------------------- Page 110-----------------------



本》節文）。 ②《名醫》曰：一名眾戎，一名童腸，一名馬行。生河西及冤句。三月采 根，火炙使紫色。 ③案：《范子計然》云：紫參，出三輔。赤青色者，善。 槁本 味辛，溫。主婦人疝瘕，陰中寒腫痛，腹中急。除風頭痛，長肌膚，悅顏 色。一名鬼卿，一名地新。生山谷。 ①《名醫》曰：一名微莖。生崇山。正月、二月采根，曝乾，三十日成。 ②案：《廣雅》云：山芷，蔚香，本也。《管子.地員篇》云：五臭疇 生本。《荀子.大略篇》云：蘭芷，槀本，漸于蜜醴，一佩易之。樊光注《爾 雅》云：本，一名蘼蕪，根名蘄芘。舊作，非。 石葦 味苦，平。主勞熱邪氣，五癃閉不通，利小便水道。一名石。生山谷石 上。 ①《名醫》曰：一名石皮。生華陰山谷。不聞水及人聲者，良。二月采葉， 陰乾。 萆薢

----------------------- Page 111-----------------------



味苦，平。主腰背痛，強骨節，風寒濕周痹，惡創不瘳，熱氣。生山谷。 ①《名醫》曰：一名赤節。生真定。八月采根，曝乾。 ②案：《博物志》云：菝，與萆薢相亂。 白薇 味苦，平。主暴中風，身熱肢滿，忽忽不知人，狂惑，邪氣，寒熱酸疼， 溫瘧洗洗，發作有時。生川谷。 ①《名醫》曰：一名白幕，一名薇草，一名春草，一名骨美。生平原。三 月三日采根，陰乾。 水萍 味辛，寒。主暴熱身癢①。下水氣，勝酒，長須發②，消渴。久服，輕身。 一名水花③。生池澤。 ①《藝文類聚》《初學記》癢，此是。 ②《藝文類聚》作烏發。 ③《藝文類聚》引云：一名水廉。 ④《吳普》曰：水萍，一名水廉。生澤水上。葉員小，一莖一葉，根入水。 五月花白，三月采，日乾（《御覽》）。 ⑤《名醫》曰：一名水白，一名水蘇。生雷澤。三月采，曝乾。

----------------------- Page 112-----------------------



⑥案：《說文》云： （苹），萍也，無根，浮水而生者。 （蓱）， 苹也。 （），大萍也。《廣雅》云：薸，萍也。《夏小正》云：七月湟 潦生苹。《爾雅》云：萍，蓱。郭璞云：水中浮萍，江東謂之薸。又其大者， 蘋。《毛詩》云：于以采蘋。《傳》云：蘋，大萍也。《范子計然》曰：水萍， 出三輔。色青者，善。《淮南子.原道訓》云：萍樹根于水。高誘云：萍，大 蘋也。 王瓜 味苦，寒。主消渴，內痹，瘀血，月閉，寒熱，酸疼。益氣，俞聾。一名 土瓜。生平澤。 ①《名醫》曰：生魯地田野及人家垣牆間。三月采根，陰乾。 ②案：《說文》云： （萯），王萯也。《廣雅》云：藈菇，瓜，王 瓜也。《夏小正》云：四月王萯秀。《爾雅》云：鉤藈菇。郭璞云：鉤，也， 一名王瓜，實如瓝瓜，正赤，味苦。《月令》：王瓜生。鄭元云：《月令》云 王萯生。孔穎達云：疑王萯，則王瓜也。《管子.地員篇》剽土之次曰：五沙， 其種大萯細萯，白莖青秀以蔓。《本草圖經》云：大萯，即王萯也。芴，亦謂 之土瓜，自別是一物。 地榆

----------------------- Page 113-----------------------



味苦，微寒。主婦人乳痙痛，七傷，帶下病。止痛，除惡肉，止汗，療金 創①。生山谷。 ①《御覽》上云：主消酒。又云：明目。《大觀本草》消酒作黑字，而無 明目。 ②《名醫》曰：生桐柏及冤句。二月、八月采根，曝乾。 ③案：《廣雅》云：菗，地榆也。陶弘景云：葉似榆而長，初生布地， 而花、子紫黑色，如豉，故名玉豉。 海藻 味苦，寒。主癭瘤氣，頸下核，破散結氣，癰腫，癥瘕，堅氣，腹中上下 鳴，下十二水腫。一名落首。生池澤。 ①《名醫》曰：一名藫。生東海。七月七日采，曝乾。 ②案：《說文》云： （），水草也，或作 （藻）。《廣雅》云： 海蘿，海藻也。《爾雅》云：，海藻也。郭璞云：藥草也。一名海蘿，如亂 發，生海中。《本草》云：又藫，石衣。郭璞云：水苔也，一名石發。江東食 之，或曰藫。葉似而大，生水底也，亦可食。 澤蘭 味苦，微溫。主乳婦內衄①，中風餘疾，大腹水腫，身面四肢浮腫，骨節

----------------------- Page 114-----------------------



中水，金創，癰腫，創膿。一名虎蘭，一名龍棗。生大澤傍。 ①《御覽》作衄血。 ②《吳普》曰：澤蘭，一名水香。神農、黃帝、岐伯、桐君：酸，無毒。 李氏：溫。生下地水傍。葉如蘭，二月生，香，赤節，四葉相值枝節間。 ③《名醫》曰：一名虎蒲。生汝南 。三月三日采，陰乾。 ④案：《廣雅》云：虎蘭，澤蘭也。 防己 味辛，平。主風寒溫瘧，熱氣諸癰。除邪，利大小便。一名解離①。生川 谷。 ①《御覽》作石解，引云：通腠理，利九竅。《大觀本》六字黑。 ②《吳普》曰：木防己，一名解離，一名解燕。神農：辛。黃帝、岐伯、 桐君：苦，無毒。李氏：大寒。如艿，莖蔓延。如艽，白根外黃似桔梗，內黑 又如車輻解。二月、八月、十月采根（《御覽》）。 ③《名醫》曰：生漢中。二月、八月采根，陰乾。 ④案：《范子計然》云：防己，出漢中旬陽。 款冬花 味辛，溫。主咳逆上氣，善喘，喉痹，諸驚癇，寒熱邪氣。一名橐吾①， 一名顆凍②，一名虎須，一名免奚。生山谷。

----------------------- Page 115-----------------------



①《御覽》作石。 ②《御覽》作顆冬。 ③《吳普》曰：款冬，十二月花黃白（《藝文類聚》）。 ④《名醫》曰：一名氏冬。生常山及上黨水傍。十一月采花，陰乾。 ⑤案：《廣雅》云：苦萃，款凍也。《爾雅》云：菟奚，顆凍。郭璞：款 冬也。紫赤花，生水中。《西京雜記》云：款冬花於嚴冬。傳咸《款冬賦》序 曰：仲冬之月，冰淩積雪，款冬獨敷花絕。 牡丹 味辛，寒。主寒熱，中風，瘈瘲，痙，驚癇邪氣。除癥堅，瘀血留舍腸胃， 安五臟，療癰創。一名鹿韭 ，一名鼠姑。生山谷。 ①《吳普》曰：牡丹，神農、岐伯：辛。李氏：小寒。雷公、桐君：苦， 無毒。黃帝：苦，有毒。葉如蓬相植，根如柏，黑中有核。二月采，八月采， 日乾。人食之，輕身，益壽（《御覽》）。 ②《名醫》曰：生巴郡及漢中。二月、八月采根，陰乾。 ③案：《廣雅》云：白，牡丹也。《范子計然》云：牡丹，出漢中河內。 赤色者，亦善。 馬先蒿 味平。主寒熱，鬼注，中風濕痹，女子帶下病，無子。一名馬屎蒿。生川

----------------------- Page 116-----------------------



澤。 ①《名醫》曰：生南陽。 ②案：《說文》云： （蔚），牡蒿也。《廣雅》云：因塵，馬先也。 《爾雅》云：蔚，牡菣。郭璞云：無子者。《毛詩》云：匪莪伊蔚。《傳》云： 菣，牡菣也。陸璣云：三月始生，七月花，花似胡麻花而紫赤，八月為角，角 似小豆，角銳而長。一名馬新蒿。案：新，先，聲相近。 積雪草 味苦，寒。主大熱，惡創，癰疽，浸淫，赤熛，皮膚赤，身熱。生川谷。 ①《名醫》曰：生荊州。 ②案：陶弘景云：荊楚人以葉如錢，謂為地錢草。徐儀《藥圖》名連錢草。 《本草圖經》云：咸、洛二京亦有，或名胡薄荷。 女菀① 味辛，溫。主風洗洗，霍亂泄利，腸鳴，上下無常處，驚癇，寒熱百疾。 生川谷或山陽。 ①《御覽》作苑。 ②《吳普》曰：女菀，一名白菀，一名識女苑（《御覽》）。 ③《名醫》曰：一名白菀，一名織女菀，一名茆。生漢中。正月、二月采，

----------------------- Page 117-----------------------



陰乾。 ④案：《廣雅》云：女腸，女菀也。 王孫 味苦，平。主五藏邪氣，寒濕痹，四肢疼酸，膝冷痛。生山谷。 ①《吳普》曰：黃孫，一名王孫，一名蔓延，一名公草，一名海孫。神農、 雷公：苦，無毒。黃帝：甘，無毒。生西海山谷及汝南城郭垣下。蔓延，赤文， 莖葉相當（《御覽》）。 ②《名醫》曰：吳，名白功草。楚，名王孫。齊，名長孫。一名黃孫，一 名黃昏，一名海孫，一名蔓延。生海西及汝南城郭下。 ③案：陶弘景云：今方家皆呼王昏，又云杜蒙。 蜀羊泉 味苦，微寒。主頭禿惡創，熱氣，疥瘙痂癬蟲。療齲齒。生川谷。 ①《名醫》曰：一名羊泉，一名飴。生蜀郡。 ②案：《廣雅》云：桼姑，艾但鹿何，澤也。《唐本》注云：此草一名 漆姑。 爵床 味鹹，寒。主腰脊痛，不得著床，俯仰艱難。除熱，可作浴湯。生川谷及

----------------------- Page 118-----------------------



田野。 ①《吳普》曰：爵床，一名爵卿（《御覽》）。 ②《名醫》曰：生漢中。 ③案：別本注云：今人名為香蘇。 假蘇 味辛，溫。主寒熱鼠瘻，瘰癧生創。破結聚氣，下瘀血，除濕痹。一名鼠 蓂。生川澤①。 ①舊在菜部，今移。 ②《吳普》曰：假蘇，一名鼠實，一名姜芥也（《御覽》），名荊芥，葉 似落藜而細，蜀中生啖之（《蜀本》注）。 ③《名醫》曰：一名姜芥。生漢中。 ④案：陶弘景云：即荊芥也，姜、荊，聲訛耳。先居草部中。今人食之， 錄在菜部中也。 翹根 味甘，寒，平①。主下熱氣，益陰精，令人面悅好，明目。久服，輕身， 耐老。生平澤②。 ①《御覽》作味苦，平。 ②舊在《唐本》退中，今移。

----------------------- Page 119-----------------------



③《吳普》曰：翹根，神農、雷公：甘，有毒。三月、八月采。以作， 飲酒病人（《御覽》）。 ④《名醫》曰：生嵩高。二月、八月采。 ⑤案：陶弘景云：方藥不復用，俗無識者。 上草，中品四十九種。舊四十六種。考菜部假蘇及《唐本》退中翹根，宜 入此。 《木部中品》 桑根白皮 味甘，寒。主傷中，五勞六極，羸瘦，崩中脈絕。補虛益氣。葉：主除寒 熱出汗。桑耳黑者：主女子漏下赤白汁，血病，癥瘕積聚，陰痛，陰陽寒熱， 無子。五木耳名糯，益氣，不飢，輕身，強志。生山谷。 ①《名醫》曰：桑耳，一名桑菌，一名木麥。生犍為。六月多雨時采，即 曝乾。 ②案：《說文》云： （桑），蠶所食葉木。 （），木耳也。 （蕈）， 桑。《爾雅》云：桑瓣有葚梔。舍人云：桑樹，一半有葚，半無葚，名梔也。 郭璞云：瓣，半也。又女桑，桋桑，郭璞云：今俗呼桑樹小而條長者，為女桑 樹。又山桑，郭璞云：似桑，材中作弓及車轅。又桑柳槐條，郭璞云：阿那 垂條。

----------------------- Page 120-----------------------



竹葉 味苦，平。主咳逆上氣溢，筋急，惡瘍，殺小蟲。根：作湯，益氣，止渴， 補虛，下氣。汁：主風痙。實：通神明，輕身，益氣。 ①《名醫》曰：生益州。 ②案：《說文》云： （竹），冬生艸也，象形，下垂者。 （）， 箬也。 吳茱萸① 味辛，溫。主溫中，下氣，止痛，咳逆，寒熱，除濕血痹，逐風邪，開湊 理②。根：殺三蟲。一名藙。生山谷。 ①《御覽》引無吳字，是。 ②舊作腠，《御覽》作湊，是。 ③《名醫》曰：生冤句。九月九日采，陰乾。 ④案：《說文》云： （茱），茱萸，椒屬。 （萸），茱萸也。 （藙）， 煎茱萸。《漢律》：會稽獻藙一斗。《廣雅》云：，樧，欓，，椒，茱萸 也。《三蒼》云：莍，茱萸也（《御覽》）。《爾雅》云：椒樧醜莍。郭璞云： 茱萸子，聚生成房貌，今江東亦呼樧，似茱萸而小，赤色。《禮記》云：三牲 用。鄭云：藙，煎茱萸也。《漢律》會稽獻焉。《爾雅》謂之樧。《范子計

----------------------- Page 121-----------------------



然》云：茱萸，出三輔。陶弘景云：《禮記》名，而作俗中呼為子。當是 不識字，似藙字，仍以相傳。 卮子① 味苦，寒。主五內邪氣，胃中熱氣，面赤，酒皰，鼻，白癩，赤癩，創 瘍。一名木丹。生川谷。 ①舊作梔，《藝文類聚》及《御覽》引作支，是。 ②《名醫》曰：一名越桃。生南陽。九月采實，曝乾。 ③案：《說文》云： （桅），黃木可染者。《廣雅》云：梔子，桃 也。《史記.貨殖傳》云：巴蜀地饒卮。《集解》云：徐廣曰：音支，煙支也。 紫，赤色也。據《說文》當為桅。 蕪荑 味辛。主五內邪氣，散皮膚骨節中淫淫溫行毒，去三蟲，化食。一名無姑， 一名①。生川谷。 ①《御覽》引云：逐寸白，散腹中嗢嗢喘息。《大觀本》作黑字。 ②《名醫》曰：一名殿。生晉山。三月采實，陰乾。 ③案：《說文》云： （），山枌榆，有束莢，可為蕪荑者。《廣雅》 云：山榆，母估也。《爾雅》云：莁荑，蔱薔。郭璞云：一名白蕢，又無姑，

----------------------- Page 122-----------------------



其實夷。郭璞云：無姑，姑榆也。生山中。葉圓而厚，剝取皮合漬之，其味辛 香，所謂蕪荑。《范子計然》云：蕪荑在地，赤心者，善。 枳實 味苦，寒。主大風在皮膚中，如麻豆苦癢①。除寒熱結，止利②，長肌肉， 利五臟，益氣，輕身。生川澤。 ①《御覽》作痰，非。 ②舊作痢，《御覽》作利，是。 ③《吳普》曰：枳實，苦。雷公：酸，無毒。李氏：大寒。九月、十月采， 陰乾（《御覽》）。 ④《名醫》曰：生河內，九月、十月采，陰乾。 ⑤案：《說文》云： （枳），木似橘。《周禮》云：橘渝淮而化為枳。 沈括《補筆談》云：六朝以前，醫方唯有枳實，無枳殼，後人用枳之小嫩者， 為枳實。大者，為枳殼。 厚朴 味苦，溫。主中風，傷寒，頭痛，寒熱，驚悸氣，血痹，死肌。去三蟲。 ①《吳普》曰：厚朴，神農、岐伯、雷公：苦，無毒。李氏：小溫（《御 覽》引云：一名厚皮。生交址）。

----------------------- Page 123-----------------------



②《名醫》曰：一名厚皮，一名赤朴。其樹名榛，其子名逐。生交址冤句。 九月、十月采皮，陰乾。 ③案：《說文》云： （朴），木皮也。 （榛），木也。《廣雅》云： 重皮，厚朴也。《范子計然》云：厚朴，出宏農。按：今俗以榛為親，不知是 厚朴。《說文》榛栗，字作親。 秦皮 味苦，微寒。主風寒濕痹，洗洗寒氣，除熱，目中青翳白膜。久服，頭不 白，輕身。生川谷。 ①《吳普》曰：岑皮，一名秦皮。神農、雷公、黃帝、岐伯：酸，無毒。 李氏：小寒，或生冤句水邊。二月 、八月采（《御覽》）。 ②《吳普》曰：一名岑皮，一名石檀。生廬江及冤句。二月、八月采皮， 陰乾。 ③案：《說文》云： （梣），青皮木，或作 （）。《淮南子.倜 真訓》云：梣木，色青翳。高誘云：梣木，苦歷木也。生于山，剝取其皮，以 水浸之，正青，用洗眼，愈人目中膚翳。據《吳普》云：岑皮，名秦皮，《本 經》作秦皮者，後人以俗稱改之，當為岑皮。 秦椒

----------------------- Page 124-----------------------



味辛，溫。主風邪氣，溫中，除寒痹，堅齒發，明目。久服，輕身，好顏 色，耐老，增年，通神。生川谷。 ①《名醫》曰：生太山及秦嶺上，或琅邪。八月、九月采實。 ②案：《說文》云： （），莍。 （莍），樧實裏如表者。樧 似茱萸，出《淮南》。《廣雅》云：樧椒，茱萸也。《北山經》云：景山多秦 椒。郭璞云：子似椒而細葉草也。《爾雅》云：檓，大椒。郭璞云：今椒樹叢 生實大者，名為檓。又椒樧醜莍。郭璞云：莍萸子聚成房貌。今江示亦呼莍樧， 似茱萸而小，赤色。《毛詩》云：椒聊之實。《傳》云：椒聊，椒也。陸璣云： 椒樹，似茱萸，有針刺，葉堅而滑澤，蜀人作茶，吳人作茗，皆合煮其葉以為 香。《范子計然》云：秦椒，出天水隴西，細者，善。《淮南子.人間訓》云： 申椒，杜芷，美人之所懷服。舊作椒，非。據《山海經》有秦椒，生聞喜景山。 則秦，非秦地之秦也。 山茱萸 味酸，平。主心下邪氣，寒熱。溫中，逐寒濕痹，去三蟲。久服，輕身。 一名蜀棗。生山谷。 ①《吳普》曰：山茱萸，一名鬾實，一名鼠矢，一名雞足。神農、黃帝、 雷公、扁鵲：酸，無毒。岐伯：辛。一經：酸。或生冤句，琅邪，或東海承縣。 葉如梅，有刺毛，二月，花如杏。四月，實如酸棗，赤。五月采實（《御覽》）。

----------------------- Page 125-----------------------



②《名醫》曰：一名雞足，一名鬾實。生漢中及琅邪、冤句、東海承縣。 九月、十月采實，陰乾。 紫葳 味酸①，微寒。主婦人產乳餘疾，崩中，癥瘕血閉，寒熱羸瘦，養胎。生 川谷。 ①《御覽》作鹹。 ②《吳普》曰：紫葳，一名武威，一名瞿麥，一名陵居腹，一名鬼目，一 名茇花。神農、雷公：酸。岐伯：辛。扁鵲：苦、鹹。黃帝：甘，無毒。如麥 根黑。正月、八月采。或生真定（《御覽》）。 ③《名醫》曰：一名陵苕，一名茇花。生西海及山陽。 ④案：《廣雅》云：茈葳，陵苕，蘧麥也。《爾雅》云：苕，陵苕。郭璞 云：一名陵時。《本草》云：又黃花，蔈。白花，茇。郭璞云：苕，花，色異， 名亦不同。《毛詩》云：苕之花。《傳》云：苕，陵苕也。《范子計然》云： 紫葳，出三輔。李當之云：是瞿麥根。據李說與《廣雅》合。而《唐本》注引 《爾雅》注有一名凌霄四字，謂即凌霄花，陸璣以為鼠尾，疑皆非，故不采之。 豬苓 味甘，平。主痎瘧。解毒蠱注①不祥，利水道。久服，輕身，耐老②。一 名猳豬屎。生山谷。

----------------------- Page 126-----------------------



①《御覽》作蛀。 ②《御覽》作能老。 ③《吳普》曰：豬苓，神農，甘。雷公：苦，無毒（《御覽》引云：如茯 苓，或生冤句，八月采）。 ④《名醫》曰：生衡山及濟陰冤句 。二月、八月采，陰乾。 ⑤案：《庄子》云：豕零。司馬彪注作豕囊，云：一名豬苓，根似豬卵， 可以治渴。 白棘 味辛，寒。主心腹痛，癰腫漬膿。止痛。一名棘針。生川谷。 ①《名醫》曰：一名棘刺。生雍州。 ②案：《說文》云： （棘），小棗叢生者。《爾雅》云：髦顛棘。孫 炎云：一名白棘。李當之云：此是酸棗樹針，今人用天門冬苗代之，非是真也。 案：《經》云：天門冬，一名顛勒。勒、棘，聲相近，則今人用此，亦非無因 也。 龍眼 味甘，平。主五臟邪氣，安志厭食。久服，強魂，聰明，輕身，不老，通 神明。一名益智。生山谷。

----------------------- Page 127-----------------------



①《吳普》曰：龍眼，一名益智。《要朮》：一名比目（《御覽》）。 ②《名醫》曰：其大者，似檳榔。生南海松樹上。五月采，陰乾。 ③案：《廣雅》云：益智，龍眼也。劉達注《吳都賦》云：龍眼，如荔枝 而小，圓如彈丸，味甘，勝荔枝。蒼梧、交址、南海、合浦，皆獻之，山中人 家亦種之。 松羅 味苦，平。主嗔怒邪氣，止虛汗，頭風，女子陰寒腫病。一名女蘿。生山 谷。 ①《名醫》曰：生熊耳山。 ②案：《廣雅》云：女蘿，松蘿也。《毛詩》云：蔦與女蘿。《傳》云： 女蘿、菟絲，松蘿也。陸璣云：松蘿，自蔓松上，枝正青，與兔絲異。 衛矛 味苦，寒。主女子崩中下血，腹滿汗出。除邪，殺鬼毒蟲注。一名鬼箭。 生山谷。 ①《吳普》曰：鬼箭，一名衛矛。神農、黃帝、桐君：苦，無毒。葉，如 桃如羽，正月、二月、七月采，陰乾。或生野田（《御覽》）。 ②《名醫》曰：生霍山。八月采，陰乾。 ③案：《廣雅》云：鬼箭，神箭也。陶弘景云：其莖有三羽，狀如箭羽。

----------------------- Page 128-----------------------



合歡 味甘，平。主安五臟，利心志①，令人歡樂無憂。久服，輕身，明目，得 所欲。生山谷。 ①《藝文類聚》作和心志，《御覽》作和心氣。 ②《名醫》曰：生益州。 ③案：《唐本》注云：或曰合昏。歡，昏，音相近。《日華子》云：夜合。 上木，中品一十七種，舊同。 《獸部中品》 白馬莖 味鹹，平。主傷中脈絕，陰不起。強志益氣，長肌肉，肥健，生子。眼： 主驚癇，腹滿，瘧疾，當殺用之。懸蹄：主驚邪，瘈瘲，乳難，辟惡氣鬼毒蠱 注不祥。生平澤。 ①《名醫》曰：生云中。 鹿茸 味甘，溫。主漏下惡血，寒熱，驚癇。益氣強志，生齒，不老。角，主惡 創癰腫，逐邪惡氣，留血在陰中。 ①《名醫》曰：茸，四月、五月解角時取，陰乾，使時躁。角，七月采。

----------------------- Page 129-----------------------



牛角 下閉血，瘀血疼痛，女人帶下血。髓：補中，填骨髓。久服，增年。膽： 可丸藥。 ①案：《說文》云： （），角中骨也。 羖羊角 味鹹，溫。主青盲。明目，殺疥蟲，止寒泄，辟惡鬼虎狼，止驚悸。久服， 安心，益氣，輕身。生川谷。 ①《名醫》曰：生河西。取無時。 ②案：《說文》云： （羖），夏羊，牡曰羖。《爾雅》云：羊牝，羖。 郭璞云：今人便以牂、羖，為黑白羊名。 牡狗陰莖 味鹹，平。主傷中，陰痿不起令強熱大生子。除女子帶下十二疾。一名狗 精。膽：主明目。 ①《名醫》曰：六月上伏取，陰乾百日。 羚羊角

----------------------- Page 130-----------------------



味鹹，寒。主明目，益氣，起陰，去惡血注下，辟蠱毒惡鬼不祥，安心氣， 常不厭寐。生川谷。 ①《名醫》曰：生石城及華陰山。采無時。 ②案：《說文》云： （），大羊而細角。《廣雅》云：美皮，羚角。 《爾雅》云： ，大羊。郭璞云：，似羊而大，角圓銳，好在山崖間。陶弘 景云：《爾雅》名羱羊。據《說文》云： ，山羊細角也者，從兔足，苜聲， 凡莧之屬皆從莧，按本草注，莧羊似羊，角有叉，俗作羱。《爾雅》云：羱， 如羊。郭璞云：羱，似吳羊而大角，角橢，出西方。莧，即羱正字。然《本經》 羚字，實字俗寫，當以為是。《爾雅》釋文引本草，作。 犀角 味苦，寒。主百毒蟲注邪鬼障氣。殺鉤吻鴆羽蛇毒，除不迷或厭寐。久服 輕身。生山谷。 ①《名醫》曰：生永昌及益州。 ②案：《說文》云： （犀），南徼外牛，一角在鼻，一角在頂，似豕。 腳，腳有三蹄，黑 《爾雅》云：犀，似豕。郭璞云：形似水牛，豬頭大腹。 色。三角，一在頂上，一在鼻上，一在額上。鼻上者，即食角也。小而不橢， 好食棘。亦有一角者。《山海經》云：琴鼓之山，多白犀。郭璞云：此與辟寒、 蠲忿、辟塵、辟暑，諸犀，皆異種也。《范子計然》云：犀角，出南郡。上價

----------------------- Page 131-----------------------



八千，中三千，下一千。 上獸，中品七種。舊同。 《禽部中品》 燕屎 味辛，平。主蠱毒鬼注。逐不祥邪氣，破五癃，利小便。生平谷。 ①《名醫》曰：生高山。 ②案：《說文》云： （燕），玄鳥也，口，布翅，枝尾，象形。燕 者，請子之候，作巢，避戊己。 （乙），玄鳥也，齊魯謂之乙，取其名自 謼，象形也。或作 （鳦）。《爾雅》云：燕，鳦。《夏小正》云：二月來 降，燕乃睇。《傳》云：燕，乙也，九月陟，玄鳥蟄。《傳》云：玄鳥者，燕 也。 天鼠屎 味辛，寒。主面癰腫，皮膚洗洗時痛，腸中血氣。破寒熱積聚，除驚悸。 一名鼠法，一名石肝。生山谷。 ①《名醫》曰：生合浦。十月、十二月取。 ②案：李當之云：即伏翼屎也。李云：天鼠，《方言》一名仙鼠。 ③案：今本《方言》云：或謂之老鼠，當為天字之誤也。

----------------------- Page 132-----------------------



上禽，中品二種。舊同。 《蟲魚部中品》 蝟皮 味苦，平。主五痔陰蝕，下血赤白五色，血汁不止，陰腫，痛引要背，酒 煮殺之。生川谷。 ①《名醫》曰：生楚山田野。取無時。 ②案：《說文》云： ，蟲似豪豬者，或作 （蝟）。《廣雅》云：虎 王，蝟也。《爾雅》云：彙，毛刺。郭璞云：今謂狀似鼠。《淮南子.說山訓》 云：鵲矢中蝟。 露蜂房 味苦，平。主驚癇瘈瘲，寒熱邪氣，癲疾，鬼精蠱毒，腸痔。火熬之，良。 一名蜂腸。生山谷。 ①《名醫》曰：一名百穿，一名蜂。生牂柯。七月七日采，陰乾。 ②案：《淮南子.汜論訓》云：蜂房不容卵。高誘云：房巢也。 甲 味鹹，平。主心腹癥瘕堅積寒熱。去痞息肉陰蝕痔惡肉。生池澤。

----------------------- Page 133-----------------------



①《名醫》曰：生丹陽。取無時。 ②案：《說文》云： （），甲蟲也。 蟹 味鹹，寒。主胸中邪氣，熱結痛，喎僻面腫。敗漆燒之，致鼠。生池澤。 ①《名醫》曰：生伊洛諸水中。取無時。 ②案：《說文》云： （），有二敖八足旁行，非蛇鮮之穴無所庇。 或作 。 （蛫），蟹也。《荀子.勤學扁》云：蟹，六跪而二螯，非蛇蟺 之穴無所寄托。《廣雅》云：晡蟹，蛫也。《爾雅》云：螖蠌，小者，蟧。郭 璞云：或曰即螖也，似蟹而小。 柞蟬 味鹹，寒。主小兒驚癇，夜啼，癲病，寒熱。生楊柳上。 ①《名醫》曰：五月采，蒸乾之。 ②案：《說文》云： （蟬），以旁鳴者。 （蜩），蟬也。《廣雅》 云：蛣，蟬也。復育，蛻也。舊作蚱蟬。《別錄》云：蚱者，鳴蟬也。殼， 一名楉蟬，又名伏。案：蚱，即柞字。《周禮.考工記》云：侈，則柞。鄭 元云：柞，讀為咋咋然之咋，聲大外也。《說文》云：，大聲也，音同柞， 今據作柞。柞蟬，即五月鳴蜩之蜩。《夏小正》云：五月良蜩鳴。《傳》：良

----------------------- Page 134-----------------------



蜩也，五采具。《爾雅》云：蜩，蜋蜩。《毛詩》云：如蜩。《傳》云：蜩， 蟬也。《方言》云：楚，謂之蜩。宋衛之間，謂之螗蜩。陳鄭之間，謂之蜋蜩。 秦晉之間，謂之蟬。海岱之間，謂之。《論衡》云：蟬，生于復育，開背而 出。而《玉篇》云：蚱蟬，七月生。陶弘景：音蚱作笮，云瘂蟬，是為《月令》 之寒蟬，《爾雅》所云蜺矣 ，《唐本》注非之也。 蠐螬 味鹹，微溫。主惡血，血瘀①，痹氣，破折血在脅下堅滿痛，月閉，目中 淫膚，青翳白膜。一名蟦蠐。生平澤。 ①《御覽》作血瘴。 ②《名醫》曰：一名齊，一名勃齊。生河內人家積糞草中。取無時。反 行者，良。 ③案：《說文》云： （蠐），蠐螬也。 （蝤），蝤蠐也。 （蝎）， 蝤蠐也。《廣雅》云：蛭，卷屬，地蠶，蠹蟦，蠀螬。《爾雅》云：蟦，蠐 螬，郭璞云：在糞土中。又蝤蠐，蝎，郭璞云：在木中。今雖通名蝎，所在異。 又蝎，蛣，郭璞云：木中蠹蟲。蝎，桑蠹，郭璞云：即拮掘。《毛詩》云： 領如蝤蠐。《傳》云：蝤蠐，蝎蟲也。《方言》云：蠀螬，謂之蟦。自關而東， 謂之蝤蠐，或謂之卷屬，梁益之間，謂之，或謂之蝎，或謂之蛭，秦晉之 間，謂之蠹，或謂之天螻。《列子.天瑞篇》云：烏足根為蠐螬。《博物志》

----------------------- Page 135-----------------------



云：蠐螬以背行，快于足用。《說文》無蟦字，當借蜰為之。聲相近，字之誤 也。 烏賊魚骨 味鹹，微溫。主女子漏下赤白經汁，血閉，陰蝕腫痛，寒熱癥瘕，無子。 生池澤。 ①《名醫》曰：生東海。取無時。 ②案：《說文》云： （鰂），烏鰂也，或作 （鯽）。《左思賦》有 烏賊。劉逵注云：烏賊魚，腹中有墨。陶弘景云：此是烏所化作，今其口腳 具存，猶相似爾。 白僵蠶 味鹹。主小兒驚癇夜啼，去三蟲，減黑皯，令人面色好，男子陰瘍病。生 平澤。 ①《名醫》曰：生穎川。四月取自死者。 ②案：《說文》云： （蠶），任絲也。《淮南子.說林訓》云：蠶， 食而不飲，二十二日而化。《博物志》云：蠶三化，先孕而後交。不交者，亦 生子，子後為蜸，皆無眉目，易傷，收采亦薄。《玉篇》作蠶，正當為僵， 舊作殭，非。

----------------------- Page 136-----------------------



鮀魚甲 味辛，微溫。主心腹癥瘕伏堅積聚寒熱，女子崩中，下血五色，小腹陰中 相引痛，創疥死肌。生池澤。 ①《名醫》曰：生南海。取無時。 ②案：《說文》云： （），魚名，皮可為鼓。 （鼉），水蟲似蜥 易長大。陶弘景云：鮀，即鼉甲也。 樗雞 味苦，平。主心腹邪氣，陰痿。益精強志，生子，好色，補中，輕身。生 川谷。 ①《名醫》曰：生河內樗樹上。七月采，曝乾。 ②案：《廣雅》云：樗鳩，樗雞也。《爾雅》云：螒，天雞。李巡云：一 名酸雞。郭璞云：小蟲，黑身赤頭，一名莎雞，又曰樗雞。《毛詩》云：六月 莎雞振羽。陸璣云：莎雞，如蝗而斑色，毛翅數重，其翅正赤，或謂之天雞。 六月中，飛而振羽，索索作聲。幽州人謂之蒲錯，是也。 活蝓 味鹹，寒。主賊風喎僻，軼筋及脫肛，驚癇攣縮。一名陵蠡。生池澤。

----------------------- Page 137-----------------------



①《名醫》曰：一名土蝸，一名附蝸。生大山及陰地沙石垣下。八月取。 ②案：《說文》云： （蝓），虒蝓也。 （蠃），蜾蠃也，一曰虒蝓。 《廣雅》云：蠡蠃，蝸牛，螔蝓也。《中山經》云：青要之山，是多仆累。郭 璞云：仆累，蝸牛也。《周禮》鱉人，祭祀供蠃。鄭云：蠃，螔蝓。《爾雅》 云： 蚹蠃，螔蝓。郭璞云：即蝸牛也。 ③《名醫》曰：別出蝸牛條，非。舊作蛞，《說文》所無。據《玉篇》云： 蛞，蛞東，知即活東異文，然則當為活。 石龍子 味鹹，寒。主五癃邪結氣。破石淋，下血，利小便水道。一名蜥易，生川 谷。 ①《吳普》曰：石龍子，一名守宮，一名石蜴，一名石龍子（《御覽》）。 ②《名醫》曰：一名山龍子，一名守宮，一名石蜴。生平陽及荊山石間。 五月取，著石上，令乾。 ③案：《說文》云： （蜥），蜥易也。 （易），蜥易，蝘蜓，守宮 也，象形。 （蝘），在壁曰蝘蜓，在草曰蜥易，或作 。 （蚖），蠑 蚖，蛇醫以注鳴者。《廣雅》云：蛤解，嚧蝘，蚵壟，蜥蜴也。《爾雅》云： 蠑螈，蜥蜴。蜥蜴，蝘蜓。蜓蝘，守宮也。《毛詩》云：胡為虺蜴。《傳》云： 蜴，螈也。陸璣云：虺蜴，一名蠑螈，蜴也，或謂之蛇醫，如蜥蜴，青綠色，

----------------------- Page 138-----------------------



大如指，形狀可惡。《方言》云：守宮，秦晉、西夏謂之守宮，或謂之蠦， 或謂之蜥易，其在澤中者，謂之易蜴。南楚謂之蛇醫，或謂之蠑螈。東齊、海 岱謂之螔。北燕謂之祝蜓。桂林之中，守宮大者而能鳴，謂之蛤解。 木虻 味苦，平。主目赤痛，眦傷淚出，瘀血血閉，寒熱酸，無子。一名魂常。 生川澤。 ①《名醫》曰：生漢中。五月取。 ②案：《說文》云： （蝱），齧人飛蟲。《廣雅》云：螚，虻也， 此省文。《淮南子.齊俗訓》云：水蠆，為螈芒。高誘云：青蛉也。又《說文 訓》云：虻，散積血。 蜚虻 味苦，微寒。主逐瘀血，破下血積，堅痞癥瘕，寒熱，通利血脈及九竅。 生川谷。 ①《名醫》曰：生江夏。五月取。腹有血者，良。 蜚廉 味鹹，寒。主血瘀①癥堅寒熱，破積聚，喉咽痹，內寒，無子。生川澤。

----------------------- Page 139-----------------------



①《御覽》引云：逐下血。 ②《吳普》曰：蜚廉蟲，神農、黃帝云：治婦人寒熱（《御覽》）。 ③《名醫》曰：生晉陽及人家屋間。立秋采。 ④案：《說文》云： （蜰），盧蜰也。 ，臭蟲，負蠜也，或作 （蜚）。 （蠜），蠜也。《廣雅》云：飛蟅，飛蠊也。《爾雅》云：蜚，蠦蜰。 郭璞云：即負盤臭蟲。《唐本》注云：漢中人食之下氣，名曰石姜，一名盧蜰， 一名負盤，舊作蠊。據邢昺疏引此作廉。 蟅蟲 味鹹，寒。主心腹寒熱洗洗，血積癥瘕。破堅，下血閉，生子大良。一名 地鱉。生川澤。 ①《吳普》曰：蟅蟲，一名土鱉（《御覽》）。 ②《名醫》曰：一名土鱉。生河東及沙中，人家牆壁下，土中濕處。十月， 曝乾。 ③案：《說文》云： （蟅），蟲也。 （蠜），蠜也。《廣雅》云： 負蠜，蟅也。《爾雅》云：草蟲，負蠜。郭璞云：常羊也。《毛詩》云：喓喓 草蟲。傳云：草蟲，常羊也。陸璣云：小大長短如蝗也。奇音，青色，好在茅 草中。

----------------------- Page 140-----------------------



伏翼 味鹹，平。主目瞑，明目，夜視有精光。久服，令人喜樂，媚好無憂。一 名蝙蝠。生川谷①。 ①舊在禽部，今移。 ②《吳普》曰：伏翼，或生人家屋間。立夏後，陰乾，治目冥，令人夜視 有光（《藝文類聚》）。 ③《名醫》曰：生太山及人家屋間。立夏後采，陰乾。 ④案：《說文》云： （蝙），蝙蝠也。 （蝠），蝙蝠，服翼也。《廣 雅》云：伏翼，飛鼠，仙鼠，蟙也。《爾雅》云：蝙蝠，服翼。《方言》云： 蝙蝠，自關而東，謂之伏翼，或謂之飛鼠，或謂之老鼠，或謂之仙鼠。自關而 西，秦隴之間，謂之蝙蝠，北燕謂之蟙。李當之云：即天鼠。 上蟲、魚，中品一十七種。舊十六種。考禽部伏翼宜入此。 《果部中品》 梅實 味酸，平。主下氣，除熱，煩滿，安心，肢體痛，偏枯不仁，死肌，去青 黑痣，惡疾。生川谷。 ①《吳普》曰：梅實（《大觀本草》作核），明目，益氣（《御覽》）， 不飢（《大觀本草》引《吳氏本草》）。

----------------------- Page 141-----------------------



②《名醫》曰：生漢中。五月采，火乾。 ③案：《說文》云： （），乾梅之屬，或作 （）。 （某）， 酸果也。 （柟），梅也。《爾雅》云：梅柟。郭璞云：似杏，實酢，是以 某注梅也。《周禮》籩人：饋食之籩，其實乾。鄭云：乾，乾梅也。有桃 諸、梅諸，是其乾者。《毛詩》疏云：梅暴為臘，羹臛虀中，人含之，以香口 （《大觀本草》）。 上果，中品一種。舊同。 《米穀部中品》 大豆黃卷 味甘，平。主濕痹，筋攣，膝痛。 生大豆 涂癰腫，煮汁飲，殺鬼毒，止痛。 赤小豆 主下水，排癰腫膿血。生平澤。 ①《吳普》曰：大豆黃卷，神農、黃帝、雷公：無毒。采無時。去面。 得前胡、烏啄、杏子、牡蠣、天雄、鼠屎，共蜜和，佳。不欲海藻、龍膽。此 法，大豆初出黃土芽是也。生大豆，神農、岐伯：生熟，寒。九月采。殺烏頭 毒，并不用元參。赤小豆，神農、黃帝：鹹。雷公：甘。九月采（《御覽》）。

----------------------- Page 142-----------------------



②《名醫》曰：生大山。九月采。 ③案：《說文》云： （），豆也，象豆生形。 （荅），小也。 （藿），之少也。《廣雅》云：大豆，菽也。小豆，荅也。豆角，謂之 莢。其葉，謂之藿。《爾雅》云：戎菽，謂之荏菽。孫炎云：大豆也。 粟米 味鹹，微寒。主養腎氣。去胃脾中熱，益氣。陳者，味苦。主胃熱，消渴。 利小便①。 ①《大觀本草》作黑字，據《吳普》增。 ②《吳普》曰：陳粟，神農、黃帝：苦，無毒。治脾熱渴。粟，養腎氣（《御 覽》）。 ③案：《說文》云： （），嘉谷實也。孫炎注《爾雅》粢稷云：粟 也，今關中人呼小米為粟米，是。 黍米 味甘，溫。主益氣補中，多熱，令人煩①。 ①《大觀本》作黑字，據《吳普》增。 ②《吳普》曰：黍，神農：甘，無毒。七月取，陰乾。益中補氣（《御覽》）。 ③案：《說文》云： （黍），禾屬而黏者，以大暑而種，故謂之黍。

----------------------- Page 143-----------------------



孔子曰：黍，可為酒，禾入水也。《廣雅》云：粢，黍稻，其采謂之禾。《齊 氏要朮》引記勝之書曰：黍，忌丑。又曰：黍，生于巳，壯于酉，長于戌，老 于亥，死于丑，惡于丙午，忌于丑寅卯。按：黍，即糜之種也。 上米、穀，中品三種。舊二種，大、小豆為二，無粟米、黍米。今增。 《菜部中品》 蓼實 味辛，溫。主明目溫中，耐風寒，下水氣，面目浮腫，癰瘍。馬蓼，去腸 中蛭蟲，輕身。生川澤。 ①《吳普》曰：蓼實，一名天蓼，一名野蓼，一名澤蓼（《藝文類聚》）。 ②《名醫》曰：生雷澤。 ③案：《說文》云： （蓼），辛菜，薔虞也。 （薔），薔虞，蓼。 《廣雅》云：葒，蘢薣，馬蓼也。《爾雅》云：薔虞，蓼。郭璞云：虞蓼，澤 蓼。又葒，蘢薣。其大者，蘬。郭璞云：俗呼葒草為蘢薣，語轉耳。《毛詩》 云：隰有游龍。《傳》云：龍，紅草也。陸璣云：一名馬蓼，葉大而赤色，生 水中，高丈餘。又，以薅荼蓼。《傳》云：蓼，水草也。 蔥實 味辛，溫。主明目，補中不足。其莖可作湯，主傷寒寒熱，出汗，中風面

----------------------- Page 144-----------------------



目腫。 薤 味辛，溫。主金創，創敗，輕身，不飢，耐老。生平澤。 ①《名醫》曰：生魯山。 ②案：《說文》云： （），菜也，葉似韭。《廣雅》云：韭，薤， 蕎，其花謂之菁。《爾雅》云：薤，鴻薈。郭璞云：即薤菜也。又山薤。陶 弘景云：蔥、薤異物，而今共條。《本經》既無韭，以其同類，故也。 水蘇 味辛，微溫。主下氣，辟口臭，去毒，辟惡。久服，通神明，輕身，耐老。 生池澤。 ①《吳普》曰：芥蒩，一名水蘇，一名勞祖（《御覽》）。 ②《名醫》曰：一名雞蘇，一名勞祖，一名芥蒩，一名芥苴。生九真，七 月采。 ③案：《說文》云： （蘇），桂荏也。《廣雅》云：芥蒩，水蘇也。 《爾雅》云：蘇，桂荏。郭璞云：蘇，荏類，故名桂荏。《方言》云：蘇，亦 荏也。關之東西，或謂之蘇，或謂之荏。周鄭之間，謂之公蕢。沅湘之南，謂 之，其小者，謂之葇。按：葇，即香薷也，亦名香葇。《名醫》別出香

----------------------- Page 145-----------------------



薷條，非。今紫蘇、薄荷等，皆蘇類也。《名醫》俱別出之。 上菜，中品三種。舊四種，考蔥實，宜與薤同條，今并假蘇，宜入草部。 《卷三》 下經 下藥，一百二十五種，為佐使。主治病以應地。多毒，不可久服。欲除寒 熱邪氣，破積聚，愈疾者，本下經。 石灰 礬石 鉛丹 粉錫（錫鏡鼻）代赭 戎鹽（大鹽 鹵鹽）白堊 冬灰 青 琅玕 （上玉、石，下品九種。舊一十二種） 附子 烏頭 天雄 半夏 虎掌 鳶尾 大黃 葶藶 桔梗 莨蕩子 草蒿 旋復花 藜蘆 鉤吻 射干 蛇含 恆山 蜀漆 甘遂 白蘞 青葙子 藿菌 白芨 大戟 澤漆 茵芋 貫眾 蕘花 牙子 羊蹢躅 商陸 羊蹄 萹蓄 狼毒 白頭翁 鬼臼 羊桃 女 青 連翹 閭茹 烏韭 鹿藿 蚤休 石長生 陸英 藎草 牛萹 夏枯草 芫花（上 草，下品四十九種。舊四十八種） 巴豆 蜀椒 皂莢 柳花 楝實 郁李仁 莽草 雷丸 桐葉 梓白皮 石南 黃環 溲疏 鼠李 藥實根 欒花 蔓椒（上木，下品一十七種。舊一十八種） 豚卵 麇脂 鼠 六畜毛蹄甲（上獸，下品四種。舊同） 蝦蟆 馬刀 蛇蛻 蚯蚓 蠮螉 蜈蚣 水蛭 班苗 貝子 石蠶 雀瓮 蜣螂 螻 蛄 馬陸 地膽 鼠婦 熒火 衣魚 （上蟲、魚，下品一十九種。舊一十八種） 桃核仁 杏核仁（上，下品三種。舊同）

----------------------- Page 146-----------------------



腐婢（上米、谷，下品一種。舊同） 苦瓠 水靳（上菜，下品二種。舊同） 彼子（上一種，未祥） 序列白字 佚文 附《吳普本草》 《玉石部下品》 石灰 味辛，溫。主疽瘍，疥瘙，熱氣，惡創，癩疾，死肌，墮眉，殺痔蟲，去 黑子息肉。一名惡疢。生山谷。 ①《名醫》曰：一名希疢。生中山。 ②按：惡灰，疑當為堊灰。希、石，聲之緩急。 礬石 味辛，大熱。主寒熱，鼠瘻蝕創，死肌，風痹，腹中堅。一名青分石，一 名立制石，一名固羊石①。出山谷。 ①《御覽》引云：除熱，殺百獸。《大觀本》作黑字。 ②《吳普》曰：白礬石，一名鼠鄉。神農、岐伯：辛，有毒。桐君：有毒。 黃帝：甘，有毒。李氏云：或生魏興，或生少室。十二月采（《御覽》引云： 一名太白，一名澤乳，一名食鹽。又云：李氏：大寒，主溫熱）。 ③《名醫》曰：一名白礬石，一名太白石，一名澤乳，一名食鹽。生漢中

----------------------- Page 147-----------------------



及少室。采無時。 ④案：《說文》云： （礬），毒石也，出漢中。《西山經》云：皋涂 之山，有白石焉，其名曰礬，可以毒鼠。《范子計然》云：礬石，出漢中。色 白者，善。《淮南子.地形訓》云：白天，九百歲，生白礬。高誘云：白礬， 礬石也。又《說林訓》云：人，食礬石而死。蠶，食之而肥。高誘云：礬石， 出陰山。一曰能殺鼠。案：《西山經》云 ：毒鼠，即治鼠瘻也。 鉛丹 味辛，微寒。主上逆胃反，驚癇癲疾，除熱下氣。煉化還成九光。久服， 通神明①。生平澤。 ①《御覽》引作吐下。云：久服成仙。 ②《名醫》曰：一名鉛華。生蜀郡。 ③案：《說文》云： （鉛），青金也。陶弘景云：即今熬鉛所作黃丹 也。 粉錫 味辛，寒。主伏尸毒螫，殺三蟲。一名解錫。錫鏡鼻：主女子血閉，癥瘕， 伏腸，絕孕。生山谷①。 ①舊作二種，今并。

----------------------- Page 148-----------------------



②《名醫》曰：生桂陽。 ③案：《說文》云： （錫），銀鉛之間也。 代赭 味苦，寒。主鬼注賊風蠱毒，殺精物惡鬼，腹中毒邪氣，女子赤沃漏下。 一名須丸。生山谷。 ①《名醫》曰：一名血師，生齊國，赤紅青色如雞冠，有澤。染爪甲，不 渝者，良。采無時。 ②案：《說文》云： （赭），赤土也。《北山經》云：少陽之山，其 中多美赭。《管子.地數篇》云：山上有赭者，其下有鐵。《范子計然》云： 石赭，出齊郡，赤色者，善。蜀赭，出蜀郡。據《元和郡縣志》云：少陽山在 交城縣，其地近代也。 戎鹽 主明目，目痛。益氣，堅肌骨，去毒蠱。大鹽：令人吐①。鹵鹽：味苦， 寒，主大熱，消渴狂煩，除邪及下蠱毒，柔肌膚②。生池澤③。 ①《御覽》引云：主腸胃結熱。《大觀本》作黑字。 ②《御覽》引云：一名寒石，明目益氣。 ③舊作三種，今并。

----------------------- Page 149-----------------------



④《名醫》曰：戎鹽，一名胡鹽。生胡鹽山，及西羌、北地、酒泉、福祿 城東南角。北海，青。南海，赤。十月采。大鹽，生邯鄲，又河東。鹵鹽，生 河東鹽池。 ⑤案：《說文》云： （鹽），鹹也，古者宿沙初作煮海鹽。 （鹵）， 西方鹹地也，從西省困，象鹽形，安定有鹵縣，東方謂之。西方謂之鹵。 （鹽），古河東鹽池，袤五十一里，廣七里，周百一十六里。《北山經》云： 景山南望鹽販之澤。郭璞云：即解縣鹽池也。今在河東猗氏縣。案：在山西安 邑運城。 白堊 味苦，溫。主女子寒熱，癥瘕，月閉，積聚。生山谷。 ①《吳普》曰：白堊，一名白蟮（《一切經音義》）。 ②《名醫》曰：一名白善。生邯鄲。采無時。 ③案：《說文》云： （堊），白涂也。《中山經》云：蔥聾之山，是 多白堊。 冬灰 味辛，微溫。主黑子，去疣，息肉，疽蝕 ，疥瘙。一名藜灰。生川澤。 ①《名醫》曰：生方谷。

----------------------- Page 150-----------------------



青琅玕 味辛，平。主身癢，火創，癰傷，疥瘙，死肌。一名石珠。生平澤。 ①《名醫》曰：一名青珠。生蜀郡。采無時。 ②案：《說文》云： （琅），琅玕似珠者，古文作。《禹貢》云： 雍州厥貢璆琳琅玕。鄭云：琅玕，珠也。 上玉、石，下品九種。舊十二種，粉錫、錫鏡鼻為二，戎鹽、大鹽、鹵鹽 為非，三考當各為一。 《草部下品》 附子 味辛，溫。主風寒咳逆邪氣，溫中，金創，破癥堅積聚，血瘕，寒濕，踒 ①躄拘攣，膝痛不能行步。生山谷。 ①《御覽》作痿。 ②《御覽》引云：為百藥之長。《大觀本》作黑字。 ③《吳普》曰：附子，一名莨，神農：辛。岐伯、雷公：甘，有毒。李氏： 苦，有毒，大溫。或生廣漢。八月采。皮黑，肥白（《御覽》）。 ④《名醫》曰：生犍為及廣漢。冬月采，為附子。春采，為烏頭（《御覽》）。 ⑤案：《范子計然》云：附子，出蜀武都中。白色者，善。

----------------------- Page 151-----------------------



烏頭 味辛，溫。主中風，惡風洗洗，出汗，除寒濕痹，咳逆上氣，破積聚，寒 熱。其汁，煎之，名射罔，殺禽獸。一名奚毒，一名即子，一名烏喙。生山谷。 ①《吳普》曰：烏頭，一名莨，一名千狄，一名毒公，一名卑負（《御覽》 作果負），一名耿子。神農、雷公、桐君、黃帝：甘，有毒。正月始生，葉厚， 莖方，中空，葉四四相當，與蒿相似。又云：烏喙，神農、雷公、桐君、黃帝： 有毒。李氏：小寒。十月采，形如烏頭，有兩岐相合，如烏之喙，名曰烏喙也。 所畏、惡、使，盡與烏頭同。一名萴子，一名莨。神農、岐伯：有大毒。李氏： 大寒。八月采，陰乾。是附子角之大者，畏、惡與附子同（《御覽》。 ②《名醫》曰：生朗陵。正月、二月采，陰乾。長三寸以上，為天雄。 ③按：《說文》云： （萴），烏喙也。《爾雅》云：芨，菫草。郭璞 云：即烏頭也，江東呼為菫。《范子計然》云：烏頭，出三輔中，白者，善。 《國語》云：驪姬置菫于肉。韋昭云：菫，烏頭也。《淮南子.主朮訓》云： 莫凶于雞毒。高誘云：雞毒，烏頭也。按：雞毒，即奚毒。即子，即萴子、側 子也。《名醫》別出側子條，非。 天雄 味辛，溫。主大風，寒濕痹，歷節痛，拘攣緩急，破積聚，邪氣，金創，

----------------------- Page 152-----------------------



強筋骨，輕身健行。一名白幕①。生山谷。 ①《御覽》引云：長陰氣，強志，令人武勇，力作不倦。《大觀本》作黑 字。 ②《名醫》曰：生少室。二月采根，陰乾。 ③案：《廣雅》云：奚毒，附子也。一歲，為萴子。二歲，為烏喙。三歲， 為附子。四歲，為烏頭。五歲，為天雄。《淮南子.繆稱訓》云：天雄，烏喙， 藥之凶毒也。良醫以活人。 半夏 味辛，平。主傷寒寒熱，心下堅，下氣，喉咽腫痛，頭眩，胸脹，咳逆， 腸鳴，止汗。一名地文，一名水玉①。生川谷。 ①以上八字，原本黑字。 ②《吳普》曰：半夏，一名和姑，生微邱，或生野中。葉三三相偶，二月 始生，白花，員，上（《御覽》）。 ③《名醫》曰：一名示姑。生槐里 。五月、八月采根，曝乾。 ④案：《月令》云：二月半夏生。《范子計然》云：半夏，出三輔。色白 者善。《列仙傳》云：赤松子服水玉以教神農。疑即半夏別名。 虎掌 味苦，溫。主心痛寒熱，結氣，積聚，伏梁，傷筋，痿，拘緩，利水道。

----------------------- Page 153-----------------------



生山谷。 ①《吳普》曰：虎掌，神農、雷公：苦，無毒。岐伯、桐君：辛，有毒。 立秋九月采之（《御覽》引云：或生太山，或宛朐）。 ②《名醫》曰：生漢中及冤句。二月、八月采，陰乾。 ③案：《廣雅》云：虎掌，瓜屬也。 鳶尾 味苦，平。主蠱毒邪氣，鬼注，諸毒。破癥瘕積聚，去水，下三蟲。生山 谷。 ①《吳普》曰：鳶尾，治蠱毒（《御覽》）。 ②《名醫》曰：一名烏園。生九疑山谷。五月采。 ③案：《廣雅》云：鳶尾，烏萐，射干也（疑當作鳶尾，烏園也。烏翣， 射干也。是二物）。《唐本》注云：與射干全別。 大黃 味苦，寒。主下瘀血，血閉，寒熱。破癥瘕積聚，留飲宿食，蕩滌腸胃， 推陳致新，通利水穀①，調中化食 ，安和五臟。生山谷。 ①《御覽》，此下有道字。 ②《吳普》曰：大黃，一名黃良，一名火參，一名膚如。神農、雷公：苦， 有毒。扁鵲：苦，無毒。李氏：小寒，為中將軍。或生蜀郡北部，或隴西。二

----------------------- Page 154-----------------------



月花生，生黃赤葉，四四相當，黃莖高三尺許，三月，花黃，五月，實黑。三 月采根，根有黃汁，切，陰乾（《御覽》）。 ③《名醫》曰：一名黃良，生河西及隴西 。二月、八月采根，火乾。 ④案：《廣雅》云：黃良，大黃也。 亭歷① 味辛，寒。主癥瘕積聚，結氣，飲食，寒熱，破堅。一名大室，一名大適。 生平澤及田野。 ①舊作葶藶，《御覽》作亭歷。 ②《名醫》曰：一名下歷，一名蕇蒿。生城。立夏後，采實陰乾。得酒， 良。 ③案：《說文》云： （蕇），亭歷也。《廣雅》云：狗薺，大室，亭 藶也。《爾雅》云：蕇，亭歷。郭璞云：實、葉皆似芥。《淮南子.繆稱訓》 云：亭歷愈張。《西京雜記》云：亭歷，死于盛夏。 桔梗 味辛，微溫。主胸脅痛如刀刺，腹滿，腸鳴幽幽，驚恐悸氣①。生山谷。 ①《御覽》引云：一名利如。《大觀本》作黑字。 ②《吳普》曰：桔梗，一名符扈，一名白藥，一名利如，一名梗草，一名

----------------------- Page 155-----------------------



盧如。神農、醫和：苦，無毒。扁鵲、黃帝：鹹。岐伯、雷公：甘，無毒。李 氏：大寒。葉如薺苨，莖如筆管，紫赤。二月生（《御覽》）。 ③《名醫》曰：一名利如，一名房圖，一名白藥，一名梗草，一名薺苨。 生蒿高及冤句。二、八月采根，曝乾。 ④案：《說文》云： （桔），桔梗，藥名。《廣雅》云：犁如，桔梗 也。《戰國策》云：今求柴胡、桔梗于沮澤，則累世不得一焉，及之睪黍梁父 之陰，則郄車而載耳。《爾雅》云：苨，苨。郭璞云：薺苨。據《名醫》云 是此別名，下又出薺苨條，非。然陶弘景亦別為二矣。 莨蕩子 味苦，寒。主齒痛出蟲，肉痹拘急，使人健行，見鬼。多食，令人狂走。 久服，輕身，走及奔馬，強志，益力，通神。一名橫唐。生川谷。 ①《名醫》曰：一名行唐。生海濱及壅州。五月采子。 ②案：《廣雅》云：萍，閬也。陶弘景云：今方家多作狼蓎。舊作菪。 案：《說文》無菪、蓎字。《史記.淳于意傳》云：淄川王美人懷子而不乳， 飲以莨藥一撮。《本草圖經》引作蒗蕩，是。 草蒿 味苦，寒。主疥瘙痂癢惡創，殺虱，留熱在骨節間，明目。一名青蒿，一

----------------------- Page 156-----------------------



名方潰。生川澤。 ①《名醫》曰：生華陰。 ②案：《說文》云： （蒿），菣也。 （菣），香蒿也，或作 （）。 《爾雅》云：蒿，菣。郭璞云：今人呼青蒿香中炙啖者為菣。《史記.司馬相 如傳》：庵閭。注《漢書音義》曰：庵閭 ，蒿也。陶弘景云：即今青蒿。 旋復花 味鹹，溫。主結氣，脅下滿，驚悸。除水，去五臟間寒熱，補中下氣。一 名金沸草，一名盛椹。生川谷。 ①《名醫》曰：一名戴椹。生平澤。五月采花，日乾，二十日成。 ②案：《說文》云： （蕧），盜庚也。《爾雅》云：獲，盜庚。郭璞 云：旋復似菊。 藜蘆?? 味辛，寒。主蠱毒，咳逆，泄利，腸澼，頭瘍，疥搔，惡創，殺諸蠱毒， 去死肌。一名蔥苒。生山谷。 ①《御覽》作梨蘆。 ②《吳普》曰：藜蘆，一名蔥葵，一名豐蘆，一名蕙葵（《御覽》引云： 一名山蔥，一名公苒）。神農、雷公：辛，有毒（《御覽》引云：黃帝：有毒）。

----------------------- Page 157-----------------------



岐伯：鹹，有毒。李氏：大寒，大毒。扁鵲：苦，有毒，大寒。葉、根小相連 （《御覽》引云：二月采根）。 ③《名醫》曰：一名蔥菼，一名山蔥。生太山。三月采根，陰乾。 ④案：《廣雅》云：藜蘆，蔥苒也。《范子計然》云：藜蘆，出河東，黃 白者，善。《爾雅》云：茖，山蔥，疑非此。 鉤吻① 味辛，溫。主金創乳痙，中惡風，咳逆上氣，水腫，殺鬼注②蠱毒。一名 野葛。生山谷。 ①《御覽》作。 ②舊作疰，《御覽》作注，是。 ③《吳普》曰：秦，鉤，一名毒根，一名野葛。神農：辛。雷公：有毒， 殺人。生南越山，或益州，葉如葛，赤莖大如箭、方，根黃。或生會稽東治。 正月采（《御覽》）。 ④《名醫》曰：生傅高山及會稽東野。 ⑤案：《廣雅》云：莨，鉤吻也。《淮南子.說林訓》云：蝮蛇螫人，敷 以和藎，則愈。高誘云：和藎，野葛，毒藥。《博物志》云：鉤吻毒，桂心、 蔥葉，沸，解之。陶弘景云：或云鉤吻是毛莨。沈括《補筆談》云：閩中人， 呼為吻莽，亦謂之野葛。嶺南人，謂之胡蔓。俗謂之斷腸草。此草，人間至毒 之物，不入藥用。恐本草所出別是一物，非此鉤吻也。

----------------------- Page 158-----------------------



射干 味苦，平。主咳逆上氣，喉痹咽痛不得消息，散急氣，腹中邪逆，食飲大 熱。一名烏扇，一名烏蒲。生川谷。 ①《吳普》曰：射干，一名黃遠也（《御覽》）。 ②《名醫》曰：一名烏翣，一名烏吹，一名草薑。生南陽田野。三月三日 采根，陰乾。 ③案：《廣雅》云：鳶尾，烏萐，射干也。《荀子.勸學篇》云：西方有 木焉，名曰射干，莖長四寸。《范子計然》云：射干根如○○○安定。 蛇合① 味苦，微寒。主驚癇寒熱邪氣，除熱，金創，疽痔鼠瘻，惡創，頭瘍。一 名蛇銜。生山谷。 ①原注云，合是含字。 ②《名醫》曰：生益州。八月采，陰乾。 ③按：《本草圖經》云：或云是雀瓢，即是蘿摩之別名。據陸璣云：芄蘭， 一名蘿摩，幽州謂之雀瓢，則即《爾雅》雚，芄蘭也。《唐本草》別出蘿摩條， 非。又，見女青。 恆山①

----------------------- Page 159-----------------------



味苦，寒。主傷寒寒熱，熱發溫瘧，鬼毒，胸中痰結吐逆。一名互草。生 川谷。 ①舊作常山，《御覽》作恆山，是。 ②《吳普》曰：恆山，一名漆葉。神農、岐伯：苦。李氏：大寒。桐君： 辛，有毒。二月、八月采。 ③《名醫》曰：生益州及漢中。八月采根，陰乾。 ④案：《後漢書.華佗傳》云：佗授以漆葉青黏散：漆葉屑一斗，青黏十 四兩，以是為率，言久服去三蟲，利五臟 ，輕體，使人頭不白。 蜀漆 味辛，平。主瘧及咳逆寒熱，腹中癥堅痞結積聚，邪氣，蠱毒，鬼注①。 生川谷。 ①舊作疰，《御覽》作蛀。 ②《吳普》曰：蜀漆葉，一名恆山。神農、岐伯、雷公：辛，有毒。黃帝： 辛。一經：酸。如漆葉藍青相似，五月采（《御覽》）。 ③《名醫》曰：生江陵山及蜀漢中。常山苗也。五月采葉，陰乾。 ④案：《廣雅》云：恆山，蜀漆也。《范子計然》云：蜀漆，出蜀郡。 甘遂 味苦，寒。主大腹疝瘕，腹滿，面目浮腫，留飲宿食。破癥堅積聚，利水

----------------------- Page 160-----------------------



谷道。一名主田。生川谷。 ①《吳普》曰：甘遂，一名主田，一名白澤，一名重澤，一名鬼丑，一名 陵，一名甘槁，一名甘澤。神農、桐君：苦，有毒。歧伯、雷公：有毒。須 二月、八月采（《御覽》）。 ②《名醫》曰：一名甘，一名陵，一名陵澤，一名重澤。生中山。二 月采根，陰乾。 ③案：《廣雅》云：陵澤，甘遂也。《范子計然》云：甘遂，出三輔。 白斂 味苦，平。主癰腫疽創，散結氣，止痛除熱，目中赤，小兒驚癇，溫瘧， 女子陰中腫痛。一名兔核，一名白草。生山谷。 ①《名醫》曰：一名白根，一名昆侖。生衡山。二月、八月采根，曝乾。 ②案：《說文》云： （薟），白薟也，或作 （蘞）。《毛詩》云： 蘞蔓于野。陸璣疏云：蘞，似栝蔞，葉盛而細，其子正黑，如燕薁，不可食也。 幽人謂之烏服，其莖、葉鬻以哺牛，除熱。《爾雅》云：萰，菟荄。郭璞云： 未詳。據《玉篇》云：萰，白蘞也。《經》云：一名菟核。核與荄，聲相近， 即此矣。 青葙子

----------------------- Page 161-----------------------



味苦，微寒。主邪氣，皮膚中熱，風瘙身癢，殺三蟲。子：名草決明，療 唇口青。一名草蒿，一名萋蒿。生平谷。 ①《名醫》曰：生道旁，三月三日采莖、葉，陰乾，五月六日采子。 ②案：《魏略》云：初平中有青牛先生，常服青葙子。葙，當作箱字。 雚菌 味鹹，平。主心痛，溫中，去長蟲，白瘲，蟯蟲，蛇螫毒，癥瘕，諸蟲。 一名雚蘆，生池澤。 ①《名醫》曰：生東海及渤海、章武。八月采，陰乾。 ②案：《爾雅》云：淔灌，茵芝。《文選》注引作菌。《聲類》云：淔灌， 茵芝也，疑即此灌菌，或一名淔，一名芝，未敢定之。 白及①?? 味苦，平。主癰腫，惡創，敗疽，傷陰，死肌，胃中邪氣，賊風鬼擊，痱 緩不收。一名甘根，一名連及草。生川谷。 ①《御覽》作芨。 ②《吳普》曰：神農：苦。黃帝：辛。李氏：大寒。雷公：辛，無毒。莖 葉似生薑、藜蘆。十月花，直上，紫赤，根白連。二月、八月、九月采。 ③《名醫》曰：生北山及冤句，及越山。 ④案：《隋羊公服黃精法》云：黃精，一名白及，亦為黃精別名。今《名

----------------------- Page 162-----------------------



醫》別出黃精條。 大戟 味苦，寒。主蠱毒，十二水，腫滿急痛，積聚，中風，皮膚疼痛，吐逆。 一名邛鉅①。 ①案：此無生川澤三字者，古或與澤漆為一條。 ②《名醫》曰：生常山。十二月采根，陰乾。 ③案：《爾雅》云：蕎，邛鉅。郭璞云：今藥草大戟也。《淮南子.繆爾 訓》云：大戟去水。 澤漆 味苦，微寒。主皮膚熱，大腹，水氣，四肢面目浮腫，丈夫陰氣不足。生 川澤。 ①《名醫》曰：一名漆莖，大戟苗也。生太山。三月三日、七月七日采莖、 葉，陰乾。 ②案：《廣雅》云：黍莖，澤漆也。 茵芋 味苦，溫。主五臟邪氣，心腹寒熱，羸瘦如瘧狀，發作有時，諸關節風濕 痹痛。生川谷。

----------------------- Page 163-----------------------



①《吳普》曰：茵芋，一名卑共。微溫，有毒。狀如莽草而細軟（《御覽》）。 ②《名醫》曰：一名莞草，一名卑共，生太山。三月三日采葉，陰乾。 貫眾 味苦，微寒。主腹中邪熱氣，諸毒，殺三蟲。一名貫節，一名貫渠，一名 百頭①，一名虎卷，一名扁符。生山谷。 ①《御覽》作白。 ②《吳普》曰：貫眾，一名貫來，一名貫中，一名渠母，一名貫鐘，一名 伯芹，一名藥藻，一名扁符，一名黃鐘。神農、岐伯：苦，有毒。桐君、扁鵲： 苦。一經：甘，有毒。黃帝：鹹，酸。一經：苦，無毒。葉黃，兩兩相對。莖， 黑毛聚生。冬夏不老。四月花，八月實，黑聚相連，卷旁行生。三月、八月采 根，五月采葉（《御覽》）。 ③《名醫》曰：一名伯萍，一名藥藻。此謂草鴟頭。生元山及冤句、少室 山。二月、八月采根，陰乾。 ④案：《說文》云： （），草也。《廣雅》云：貫節，貫眾也。《爾 雅》云：濼，貫眾。郭璞云：葉，圓銳，莖，毛黑。布地，冬夏不死。一名貫 渠。又上云：扁符，止。郭璞云：未祥。據《經》云：一名篇符，即此也。《爾 雅》當云：篇符，止。濼，貫眾。

----------------------- Page 164-----------------------



蕘花 味苦，平，寒。主傷寒溫瘧，下十二水，破積聚，大堅，癥瘕，蕩滌腸胃 中留癖飲食，寒熱邪氣，利水道，生川谷。 ①《名醫》曰：生咸陽及河南中牟。六月采花，陰乾。 牙子 味苦，寒。主邪氣，熱氣，疥瘙，惡瘍，創痔，去白蟲。一名狼牙。生川 谷。 ①《吳普》曰：狼牙，一名支蘭，一名狼齒，一名犬牙，一名抱子。神農、 黃帝：苦，有毒。桐君：或鹹。岐伯、雷公、扁鵲：苦，無毒。生冤句。葉青， 根黃赤，六月、七月花，八月實黑。正月 、八月采根（《御覽》）。 ②《名醫》曰：一名狼齒，一名狼子，一名犬牙。生淮南及冤句。八月采 根，曝乾。 ③案：《范子計然》云：狼牙，出三輔。色白者，善。 羊躑躅 味辛，溫。主賊風在皮膚中，淫淫痛，溫瘧，惡毒，諸痹。生川谷。 ①《吳普》曰：羊躑躅花，神農、雷公：辛，有毒。生淮南。治賊風，惡 毒，諸邪氣（《御覽》）。 ?《名醫》曰：一名玉支。生太行山及淮南山。三月采花，陰乾。

----------------------- Page 165-----------------------



②案：《廣雅》云：羊躑躅，決光也。《古今注》云：羊躑躅花，黃羊食 之，則死。羊見之，則躑躅分散，故名羊躑躅。陶弘景云：花苗似鹿蔥。 商陸 味辛，平。主水張，疝瘕，痹，熨除癰腫，殺鬼精物。一名根，一名夜 呼。生川谷。 ①《名醫》曰：如人行者，有神。生咸陽。 ②案：《說文》： （），草，枝枝相值，葉葉相當。《廣雅》云： 常蓼，馬尾，商陸也。《爾雅》云：蓫薚，馬尾。郭璞云：今關西亦呼為薚， 江東為當陸。蓋薚，即俗字。商，即假音。 羊蹄 味苦，寒。主頭禿，疥瘙，除熱，女子陰蝕①。一名東方宿，一名連蟲陸， 一名鬼目。生川澤。 ①《御覽》此四字作無字。 ②《名醫》曰：名蓄。生陳留。 ③案：《說文》云： （），草也，聲讀若釐。 （藋），釐草也。 （芨），堇草也。《廣雅》云：，羊蹄也。《毛詩》云：言采其蓫。《箋》 云：蓫，牛也。陸德明云：本又作蓄。陸璣云：今人謂之羊蹄。陶弘景云：

----------------------- Page 166-----------------------



今人呼禿菜，即是蓄音之譌。《詩》云：言采其蓄。案：陸英，疑即此草之花， 此草一名連蟲陸。又陸英，即蒴藋，一名也。亦苦、寒。 萹蓄 味辛，平。主浸淫，疥瘙，疽痔，殺三蟲①。生山谷。 ①《御覽》引云：一名篇竹。《大觀本》無文。 ②《吳普》曰：萹蓄，一名蓄辯，一名萹蔓（《御覽》）。 ③《名醫》曰：生東萊。五月采，陰乾。 ④案：《說文》云： （萹），萹筑也。 （筑），萹筑也。 （）， 水萹茿，聲讀若督。《爾雅》云：竹，萹蓄。郭璞云：似水藜，赤莖節。好生 道旁。可食，又殺蟲。《毛詩》云：綠竹猗猗。《傳》云：竹，萹竹也。《韓 詩》云：，萹筑也。《石經》同。 狼毒 味辛，平。主咳逆上氣，破積聚飲食，寒熱，水氣，惡創，鼠瘻，疽蝕， 鬼精，蠱毒，殺飛鳥走獸。一名續毒。生山谷。 ①《名醫》曰：生秦亭及奉高。二月、八月采根，陰乾。 ②案：《廣雅》云：狼毒也（疑上脫續毒二字）。《中山經》云：大騩之 山有草焉，其狀如蓍而毛，青花而白實，其名曰，服之不夭，可以為腹病。

----------------------- Page 167-----------------------



白頭翁 味苦，溫。主溫瘧，狂易，寒熱，癥瘕積聚，癭氣，逐血，止痛，療金瘡。 一名野丈人，一名胡王使者。生山谷。 ①《吳普》曰：白頭翁，一名野丈人，一名奈河草。神農、扁鵲：苦，無 毒。生嵩山川谷。破氣狂寒熱，止痛（《御覽》）。 ②《名醫》曰：一名奈河草。生高山及田野。四月采。 ③案：陶弘景云：近根處有白茸，狀似人白頭，故以為名。 鬼臼 味辛，溫。主殺蠱毒鬼注精物，辟惡氣不祥，逐邪，解百毒。一名爵犀， 一名馬目毒公，一名九臼。生山谷。 ①《吳普》曰：一名九臼，一名天臼，一名雀犀，一名馬目公，一名解毒。 生九真山谷及冤句，二月、八月采根（《御覽》）。 ②《名醫》曰：一名天臼，一名解毒。生九真及冤句。二月、八月采根。 羊桃 味苦，寒。主熛熱，身暴赤色，風水，積聚，惡瘍，除小兒熱。一名鬼桃， 一名羊腸。生川谷。 ①《名醫》曰：一名萇楚，一名御弋，一名銚弋。生山林及田野。二月采，

----------------------- Page 168-----------------------



陰乾。 ②案：《說文》云： （萇），萇楚，銚弋，一名羊桃。《廣雅》云： 鬼桃，銚弋，羊桃也。《中山經》云：豐山多羊桃，狀如桃而方，莖可以為皮 張。《爾雅》云：長楚，姚芅。郭璞云：今羊桃也，或曰鬼桃。葉似桃，花白， 子如小麥，亦似桃。《毛詩》云：隰有萇楚。《傳》云：萇楚，銚弋也。陸璣 云：今羊桃是也，葉長而狹，花紫赤色，其枝、莖弱，過一尺，引蔓于草上。 今人以為汲灌，重而善沒，不如楊柳也。近下根，刀切其皮，著熱灰中，脫之， 可韜筆管。 女青 味辛，平。主蠱毒，逐邪惡氣，殺鬼溫瘧 ，辟不祥。一名雀瓢①。 ①《御覽》作翾。 ②《吳普》曰：女青，一名霍由祗。神農 、黃帝：辛（《御覽》）。 ③《名醫》曰：蛇銜根也。生朱崖。八月采，陰乾。 ④案：《廣雅》云：女青，烏葛也。《爾雅》云：雚，芄蘭。郭璞云：雚 芄蔓生。斷之，有白汁，可啖。《毛詩》云：芄蘭之支。《傳》云：芄，蘭草 也。陸璣云：一名蘿摩。幽州人謂之雀瓢。《別錄》云：雀瓢白汁，主蟲蛇毒， 即女青苗汁也。《唐本草》別出蘿摩條，非。

----------------------- Page 169-----------------------



連翹 味苦，平。主寒熱，鼠瘻，瘰癧，癰腫，惡創，癭瘤，結熱蠱毒。一名異 翹，一名蘭花，一名軹，一名三廉。生山谷。 ①《名醫》曰：一名折根。生太山。八月采，陰乾。 ②案：《爾雅》云：連，異翹。郭璞云：一名連苕，又名連草。 蘭茹① 味辛，寒。主蝕惡肉，敗創，死肌，殺疥蟲，排膿惡血，除大風熱氣，善 忘不樂。生川谷。 ①《御覽》作閭，是。 ②《吳普》曰：閭茹，一名離樓，一名屈居。神農：辛。岐伯：酸、鹹， 有毒。李氏：大寒。二月采。葉圓黃，高四、五尺。葉四四相當。四月花黃， 五月實黑，根黃，有汁，亦同黃。三月、五月采根。黑頭者，良（《御覽》）。 ③《名醫》曰：一名屈據，一名離婁。生代郡。五月采，陰乾。 ④案：《廣雅》云：屈居，蘆茹也。《范子計然》云：閭茹，出武都。黃 色者，善。 烏韭 味甘，寒。主皮膚往來寒熱，利小腸膀胱氣。生山谷石上。 ①案：《廣雅》云：昔邪，烏韭也。在屋，曰昔邪。在牆，曰垣衣。《西

----------------------- Page 170-----------------------



山經》云：萆荔，狀如烏韭。《唐本》注云：即石衣也，亦名石苔，又名石發。 按：《廣雅》又云：石發，石衣也，未知是一否。 鹿藿 味苦，平。主蠱毒，女子腰腹痛，不樂，腸癰，瘰癧①，瘍氣。生山谷。 ①《御覽》作歷。 ②《名醫》曰：生汶山。 ③案：《說文》云： （藨），鹿藿也，聲讀若剽。《廣雅》云：藨， 鹿藿也。《爾雅》云：蔨，鹿藿。其實，莥。郭璞云：今鹿豆也。葉似大豆， 根黃而香，蔓延生。 蚤休 味苦，微寒。主驚癇，搖頭弄舌，熱氣在腹中，癲疾癰創，陰蝕，下三蟲， 去蛇毒。一名蚩休。生川谷。 ①《名醫》曰：生山陽及冤句。 ②案：鄭樵云：蚤休，曰螫休，曰重樓金線，曰熏台，曰草甘遂，今人謂 之紫河車。服食家所用，而莖葉亦可愛。多植庭院間。 石長生

----------------------- Page 171-----------------------



味鹹，微寒。主寒熱，惡創，火熱，辟鬼氣不祥①。一名丹草②。生山谷。 ①《御覽》作辟惡氣不祥鬼毒。 ②《御覽》引云丹沙草。 ③《吳普》曰：石長生，神農：苦。雷公：辛。一經：甘。生咸陽（《御 覽》）。 ④《名醫》曰：生咸陽。 陸英 味苦，寒。主骨間諸痹，四肢拘攣疼酸，膝寒痛，陰痿，短氣不足，腳腫。 生川谷。 ①《名醫》曰：生熊耳及冤句。立秋采。又曰：蒴藋，味酸，溫，有毒。 一名（今本誤作堇），一名芨。生田野。春夏采葉，秋冬采莖根。 ②案：《說文》云： （），草也，聲讀若釐。 （芨），堇草也， 聲讀若急。 （藋），釐草也。《廣雅》云：蒛盆，陸英莓也。《爾雅》云： 芨，草。《唐本》注陸英云：此物，蒴藋是也。後人不識，浪出蒴藋條。今 注云：陸英，味苦，寒，無毒。蒴藋，味酸、溫，有毒，既此不同。難謂一種， 蓋其類爾。 藎草

----------------------- Page 172-----------------------



味苦，平。主久咳上氣，喘逆，久寒，驚悸，痂疥，白禿，瘍氣，殺皮膚 小蟲。生川谷。 ①《吳普》曰：王芻，一名黃草。神農、雷公曰：生太山山谷。治身熱邪 氣，小兒身熱氣（《御覽》）。 ②《名醫》曰：可以染黃，作金色。生青衣川谷。九月、十月采。 ③案：《說文》云： （藎），草也。 （菉），王芻也。《爾雅》云： 菉，王芻。郭璞云：菉，蓐也，今呼鴟腳莎。《毛詩》云：綠竹猗猗。《傳》 云：菉，王芻也。《唐本》注云：藎草，俗名菉蓐草，《爾雅》所謂王芻。 夏枯草 味苦，辛。主寒熱，瘰癧，鼠瘻，頭創，破癥，散癭，結氣，腳腫，濕痹。 輕身。一名夕句，一名乃東。生川谷。 ①《名醫》曰：一名燕面。生蜀郡。四月采。 芫花 味辛，溫。主咳逆上氣，喉鳴，喘，咽腫，短氣，蠱毒，鬼瘧，疝瘕，癰 腫，殺蟲魚。一名去水。生川谷①。 ①舊在木部，非。 ②《吳普》曰：芫花，一名去水，一名敗花，一名兒草根，一名黃大戟。

----------------------- Page 173-----------------------



神農、黃帝：有毒。扁鵲、岐伯：苦。李氏：大寒。二月生，葉青，加厚則黑。 花有紫、赤、白者。三月實落盡，葉乃生。三月、五月采花。芫花根，一名赤 芫根。神農、雷公：苦，有毒。生邯鄲，九月、八月采，陰乾。久服，令人泄。 可用毒魚（《御覽》，亦見《圖經》節文）。 ③《名醫》曰：一名毒魚，一名杜芫。其根，名蜀桑，可用毒魚。生淮源。 三月三日采花，陰乾。 ④案：《說文》云： （芫），魚毒也。《爾雅》云：杬，魚毒。郭璞 云：杬，大木。子，似栗，生南方，皮厚，汁赤，中藏卵果。《范子計然》云： 芫花，出三輔。《史記.倉公傳》：臨淄女子病蟯瘕，飲以芫花一撮，出蟯可 數升，病已。顏師古注《急就篇》云：郭景純說，誤耳。其生南方，用藏卵果， 自別一杬木，乃左思所云綿杬、杶櫨者耳，非毒魚之杬。 上草，下品四十九種。舊四十八種，考木部芫花宜入此。 《木部下品》 巴豆 味辛，溫。主傷寒，溫瘧，寒熱，破癥瘕，結聚，堅積，留飲，痰癖，大 腹水脹，蕩練五臟六腑，開通閉塞，利水谷道，去惡內，除鬼毒蠱注邪物①， 殺蟲魚。一名巴叔②。生川谷。 ①《御覽》作鬼毒邪注。

----------------------- Page 174-----------------------



②舊作椒，《御覽》作菽。 ③《吳普》曰：巴豆，一名巴菽，神農、岐伯、桐君：辛，有毒。黃帝： 甘，有毒。李氏：主溫熱寒。葉如大豆。八月采（《御覽》）。 ④《名醫》曰：生巴郡，八月采，陰乾。用之，去心皮。 ⑤案：《廣雅》云：巴菽，巴豆也。《列仙傳》云：元俗餌巴豆。《淮南 子.說林訓》云：魚食巴菽而死，人食之而肥。 蜀菽 味辛，溫。主邪氣，咳逆，溫中，逐骨節皮膚死肌，寒濕痹痛，下氣。久 服之，頭不白，輕身，增年。生川谷。 ①《名醫》曰：一名巴椒，一名蓎藙。生武都及巴郡。八月采實，陰乾。 ②案：《范子計然》云：蜀椒，出武都。赤色者，善。陸璣云：蜀人作荼， 又見秦椒，即《爾雅》莍。 ③陶弘景云：俗呼為樛。 皂莢 味辛，鹹，溫。主風痹，死肌，邪氣，風頭，淚出，利九竅，殺精物。生 川谷。 ①《名醫》曰：生壅州及魯鄒縣。如豬牙者，良。九月、十月采，陰乾。

----------------------- Page 175-----------------------



②案：《說文》云： （莢），草實。《范子計然》云：皂莢，出三輔。 上價一枚一錢。《廣志》曰：雞欐子，皂莢也（《御覽》）。皂，即草省文。 柳花 味苦，寒。主風水黃疸，面熱黑。一名柳絮。葉：主馬疥痂創。實：主潰 癰，逐膿血。子汁：療渴。生川澤。 ①《名醫》曰：生琅邪。 ②案：《說文》云： （柳），小楊也。 （檉），河柳也。 （楊）， 木也。《爾雅》：檉，河柳。郭璞云：今河旁赤莖小楊，又旄澤柳。郭璞云： 生澤中者，又楊，蒲柳。郭璞云：可以為箭，《左傳》所謂董澤之蒲。《毛詩》 云：無折我樹杞。《傳》云：杞，木名也 。陸璣云：杞，柳屬也。 楝實 味苦，寒。主溫疾傷寒，大熱煩狂，殺三蟲，疥瘍，利小便水道。生山谷。 ①《名醫》曰：生荊山。 ②案：《說文》云： （楝），木也。《中山經》云：其實如楝。郭璞 云：楝，木名。子如指頭，白而黏，可以浣衣也。《淮南子.時則訓》云：七 月，其樹楝。高誘云：楝實，鳳凰所食，今雒城旁有楝樹。實，秋熟。

----------------------- Page 176-----------------------



郁李仁 味酸，平。主大腹水腫，面目四肢浮腫，利小便水道。根：主齒齦腫，齲 齒，堅齒。一名爵李。生川谷。 ①《吳普》曰：郁李，一名雀李，一名車下李，一名棣（《御覽》）。 ②《名醫》曰：一名車下李，一名棣。生高山及邱陵上。五月、六月采根。 ③案：《說文》云： （棣），白棣也。《廣雅》云：山李，雀其郁也。 《爾雅》云：常棣，棣。郭璞云：今關西有棣樹，子如櫻桃，可食。《毛詩》 云：六月食郁。《傳》云：郁，棣屬。劉稹《毛詩.義問》云：常棣之樹，高 五、六尺，其實大如李，正赤，食之甜。又《詩》云：常棣之花。《傳》云： 常棣，棣也。陸璣云：奧李，一名雀李，一曰車下李，所在山中皆有。其花， 或白或赤，六月中成實，大如李子，可食。沈括《補筆談》云：晉宮閣銘曰： 華林園中，有車下李三百一十四株，薁李一侏。 莽草 味辛，溫。主風頭，癰腫，乳癰，疝瘕，除結氣，疥瘙①，殺蟲魚。生山 谷。 ①《御覽》有癰瘡二字。 ②《吳普》曰：莽草，一名春草。神農：辛﹔雷公、桐君：苦，有毒。生 上谷山谷中或冤句。五月采。治風（《御覽》）。

----------------------- Page 177-----------------------



③《名醫》曰：一名葞，一名春草。生上谷及冤句。五月采葉，陰乾。 ④案：《中山經》云：朝歌之山有草焉，名曰莽草，可以毒魚。又葌山有 木焉，其狀如棠而赤，葉可以毒魚。《爾雅》云：葞，春草。郭璞云：一名芒 草。《本草》云：《周禮》云：翦氏掌除蠹物，以莽草薰之。《范子計然》云： 莽草，出三輔者，善。陶弘景云：字亦作网。 雷丸① 味苦，寒。主殺三蟲，逐毒氣，胃中熱，利丈夫，不利女子。作摩膏，除 小兒百病②。生山谷。 ①《御覽》作雷公丸。 ②《御覽》引云：一名雷矢。《大觀本》作黑字。 ③《吳普》曰：雷丸，神農：苦﹔黃帝、岐伯、桐君：甘，有毒﹔扁鵲： 甘，無毒﹔李氏：大寒（《御覽》引云：一名雷實。或生漢中。八月采）。 ④《名醫》曰：一名雷矢，一名雷實。生石城及漢中土中。八月采根，曝 乾。 ⑤案：《范子計然》云：雷矢，出漢中。色白者，善。 桐葉 味苦，寒。主惡蝕，創著陰皮，主五痔，殺三蟲。花：主傳豬創，飼豬， 肥大三倍。生山谷。

----------------------- Page 178-----------------------



①《名醫》曰：生桐柏山。 ②案：《說文》云： （桐），榮也。 （梧），梧桐木，一曰櫬。《爾 雅》云：櫬，梧，郭璞云：今梧桐。又榮 ，桐木。郭璞云：即梧桐。《毛詩》 云：梧桐生矣。《傳》云：梧桐，柔木也。 石南 味辛，苦。主養腎氣，內傷，陰衰，利筋骨皮毛。實：殺蠱毒，破積聚， 逐風痹。一名鬼目。生山谷。 ①《名醫》曰：生華陰。二月、四月采實，陰乾。 黃環 味苦，平。主蠱毒，鬼注，鬼魅，邪氣在臟中，除咳逆，寒熱。一名凌泉， 一名大就。生山谷。 ①《吳普》曰：蜀，黃環，一名生芻，一名根韭。神農、黃帝、岐伯、桐 君、扁鵲：辛。一經：味苦，有毒。二月生。初出正赤，高二尺，葉黃，員端， 大莖，葉有汁，黃白。五月實員，三月采根。根黃，從理如車輻解。治蠱毒（《御 覽》）。 ②《名醫》曰：生蜀郡。三月采根，陰乾。 ③案：《蜀都賦》有黃環。劉逵云：黃環，出蜀郡。沈括《補筆談》云：

----------------------- Page 179-----------------------



黃環，即今朱藤也。天下皆有，葉如槐，其花穗懸紫色如葛，花可作菜食，火 不熟，亦有小毒。京師人家園圃中，作大架種之，謂之紫藤花者，是也。 溲疏 味辛，寒。主身皮膚中熱，除邪氣，止遺溺，可作浴湯。生山谷及田野、 故邱虛地。 ①《名醫》曰：一名巨骨。生熊耳山。四月采。 ②案：李當之云：溲疏，一名楊櫨，一名牡荊，一名空疏。皮白，中空， 時時有節。子似枸杞。子冬日熟，色赤，味甘苦。 鼠李 主寒熱瘰癧創。生田野。 ①《吳普》曰：鼠李，一名牛李（《御覽》）。 ②《名醫》曰：一名牛李，一名鼠梓，一名啤。采無時。 ③案：《說文》云： （楰），鼠梓木。《爾雅》云：楰，鼠梓。郭璞 云：楸屬也，今江東有虎梓。《毛詩》云：北山有楰。《傳》云：楰，鼠梓。 據《名醫》名鼠梓，未知是此否？《唐本》注云：一名趙李，一名皂李，一名 烏槎。

----------------------- Page 180-----------------------



藥實根 味辛，溫。主邪氣，諸痹疼酸，續絕傷，補骨髓。一名連木。生山谷。 ①《名醫》曰：生蜀郡。采無時。 ②案：《廣雅》云：貝父，藥實也。 欒花 味苦，寒。主目痛，淚出，傷眦，消目腫。生川谷。 ①《名醫》曰：生漢中。五月采。 ②案：《說文》云： （欒），木似欄。《山海經》云：雲雨之山，有 木名欒，黃木赤枝青葉，群帝焉取藥。 ③《白虎通》云：諸侯墓樹，柏。大夫，欒。士，槐。沈括《補筆談》云： 欒有一種，樹生，其實可作數珠者，謂之木欒，即本草欒花是也。 蔓椒 味苦，溫。主風寒濕痹，癧節疼，除四肢厥氣，膝痛。一名家椒。生川谷 及邱家間。 ①《名醫》曰：一名豬椒，一名彘椒，一名狗椒。生雲中。采莖根煮，釀 酒。 ②案：陶弘景云：俗呼為樛，以椒小不香爾。一名稀椒，可以蒸病出汗。

----------------------- Page 181-----------------------



上木，下品一十七種。舊十八種，今移芫花入草。 《獸部下品》 豚卵 味苦，溫。主驚癇，癲疾，鬼注，蠱毒，除寒熱，賁豚，五癃，邪氣，攣 縮。一名豚顛。懸蹄：主五痔，伏熱在腸，腸癰，內蝕。 ①案：《說文》云： ，小豕也。從省，象形。從又，持肉以給祠祀 也。篆文作 （豚）。《方言》云：豬，其子或謂之豚，或謂之豯。吳揚之 間，謂之豬子。 麋脂 味辛，溫。主癰腫，惡創，死肌，寒風濕痺，四肢拘緩不收，風頭，腫氣， 通腠理。一名官脂。生山谷。 ①《名醫》曰：生南山及雀淮南邊。十月取。 ②案：《說文》云： （麋），鹿屬，冬至解其角。《漢書》云：劉向 以為：麋之為言，迷也。蓋牝獸之淫者也。 鸓鼠 主墮胎，令人產易。生平谷。

----------------------- Page 182-----------------------



①《名醫》曰：生山都。 ②案：《說文》云： （鸓），鼠形，飛走且乳之鳥也。籀文作 。《廣 雅》云：，飛鸓也。陶弘景云：是鼯鼠，一名飛生鳥。《爾雅》云：鼯鼠， 夷由也。舊作，非。 六畜毛蹄甲 味鹹，平。主鬼注，蠱毒，寒熱，驚癇，癲痙，狂走。駱駝毛，尤良。 ①案：陶弘景云：六畜，謂馬、牛、羊、豬、狗、雞也。蹄，即蹢省文。 上獸，下品四種。舊同。 《蟲魚部下品》 蝦蟆 味辛，寒。主邪氣，破癥堅血，癰腫，陰創。服之，不患熱病。生池澤。 ①《名醫》曰：一名蟾蜍，一名，一名去甫，一名苦蠪。生江湖。五月 五日取，陰乾。東行者，良。 ②案：《說文》云： （蝦），蝦蟆也。 （蟆），蝦蟆也。 （）， 蝦蟆也。 （鼀），鼀，詹諸也。其鳴詹諸，其皮鼀鼀，其行，或作 （）。 （），，詹諸也。《夏小正》傳云：域也者，長股也，或 曰屈造之屬也。《詩》曰：得此，言其行，鼁，詹諸，以脰鳴者。

----------------------- Page 183-----------------------



《廣雅》云：苦蠪，胡，蝦蟆也。《爾雅》云：，蟾諸。郭璞云：似 蝦蟆，居陸地。《淮南》謂之去蚥。又蟞蟆，郭璞云：蛙類。《周禮》云：蟈 氏。鄭司農云：蟈，讀為蜮。蜮，蝦蟆也。元謂蟈，今御所食蛙也。《月令》 云：仲夏之月，反舌無聲。蔡邕云：今謂之蝦蟆。薛君《韓詩》注云：戚施蟾 蜍。高誘注《淮南子》云：蟾，蠩也。又蟈，蝦蟆也。又蟾蜍，蝦蟆。又鼓 造，一曰蝦蟆。《抱朴子.內篇》云：或問，魏武帝曾收左元放而桎梏之，而 得自然解脫，以何法乎？《抱朴子》曰：以自解去父血。 馬刀 味辛，微寒①。主漏下赤白，寒熱，破石淋，殺禽獸賊鼠。生池澤。 ①《御覽》有補中二字。《大觀本》黑字。 ②《吳普》曰：馬刀，一名齊蛤。神農、岐伯、桐君：鹹，有毒。扁鵲： 小寒，大毒。生池澤、江海。采無時也（《御覽》）。 ③《名醫》曰：一名馬蛤。生江湖及東海。采無時。 ④案：《范子計然》云：馬刀，出河東。《藝文類聚》引《本經》云：文 蛤，表有文。又曰馬刀，一曰名蛤 ，則豈古本與文蛤為一邪？ 蛇蛻 味鹹，平。主小兒百二十種驚癇瘈瘲癲疾，寒熱，腸痔，蟲毒，蛇癇。火 熬之良。一名龍子衣，一名蛇符，一名龍子單衣，一名弓皮。生川谷及田野。

----------------------- Page 184-----------------------



①《吳普》曰：蛇蛻，一名龍子單衣，一名弓皮，一名蛇附，一名蛇筋， 一名龍皮，一名龍單衣（《御覽》）。 ②《名醫》曰：一名龍子皮。生荊州。五月五日、十五日取之，良。 ③案：《說文》云： （它），蟲也，從蟲而長，象冤，曲尾形。或作 （蛇）。 （蛻），蛇蟬所解皮也。《廣雅》云：復，蟬未蛻者。《中山 經》云：來山多空奪。郭璞云：即蛇皮脫也。 蚯蚓 味鹹，寒。主蛇瘕，去三蟲，伏尸，鬼注，蠱毒，殺長蟲。仍自化作水。 生平土。 ①《吳普》曰：蚯蚓，一名白頸螳螾，一名附引（《御覽》）。 ②《名醫》曰：一名土龍。二月取，陰乾。 ③案：《說文》云： （螾），側行者，或作 （蚓）。 （螼）， 螾也。《廣雅》云：蚯蚓，蜿蟺，引無也。《爾雅》云：螼，蚓。蜸，蠶。郭 璞云：即蟺也，江東呼寒蚓，舊作蚯，非。《呂氏春秋》《淮南子》邱蚓出， 不從蟲。又《說山訓》云：螾，無筋骨之強。高誘注：螾，一名蜷也。舊又 有白頸二字，據《吳普》古本當無也。 蠮螉

----------------------- Page 185-----------------------



味辛，平。主久聾，咳逆，毒氣，出刺，出汗。生川谷。 ①《名醫》曰：一名土蜂。生熊耳及牂柯，或人屋間。 ②案：《說文》云： （），蠃，蒲盧，細要土蠭也，或作 （螺）。 （蠃），螺蠃也。《廣雅》云：土蜂，蠮螉也。《爾雅》：土蜂。《毛詩》 云：螟蛉有子，螺蠃負之。《傳》云：螺蠃，蒲盧也。《禮記》云：夫政也者， 蒲盧也。鄭云：蒲盧，果蠃，謂土蜂也。《方言》云：蜂，其小者，謂之蠮螉， 或謂之蚴蛻。《說文》無蠮字，或當為醫。 蜈蚣 味辛，溫。主鬼注，蠱毒，啖諸蛇蟲魚毒，殺鬼物老精，溫瘧，去三蟲①。 生川谷。 ①《御覽》引云：一名至掌。《大觀本》在水蛭下。 ②《名醫》曰：生大吳江南。赤頭足者，良。 ③案：《爾雅》云：蝍蛆，吳公也。 水蛭 味鹹，平。主逐惡血瘀血，月閉①，破血瘕積聚，無子，利水道。生池澤。 ①《御覽》作水閉。 ②《名醫》曰：一名蚑，一名至掌 。生雷澤。五月、六月采，曝乾。

----------------------- Page 186-----------------------



③案：《說文》云： （蛭），蟣也。 （蝚），蛭蝚，至掌也。《爾 雅》云：蛭，蟣。郭璞云：今江東呼水中蛭蟲入人肉者，為蟣。又蛭蝚、至掌， 郭璞云：未詳，據《名醫》，即蛭也。 班苗 味辛，寒。主寒熱，鬼注蠱毒，鼠瘻惡創，疽蝕死肌，破石癃。一名龍尾。 生川谷。 ①《吳普》曰：斑貓，一名斑蚝，一名龍蚝，一名斑苗，一名勝發，一名 盤蛩，一名晏青。神農：辛。岐伯：鹹。桐君：有毒。扁鵲：甘，有大毒。生 河內川谷，或生水石。 ②《名醫》曰：生河東。八月取，陰乾。 ③案：《說文》云： （螌），螌蝥，毒蟲也。《廣雅》云：螌蝥，晏 青也。《名醫》別出芫青條，非。芫、晏，音相近也。舊作貓，俗字。據吳氏 云：一名班苗，是也。 貝子 味鹹，平。主目翳，鬼注蟲毒，腹痛，下血，五癃，利水道。燒用之，良。 生池澤。 ①《名醫》曰：一名貝齒。生東海。

----------------------- Page 187-----------------------



②案：《說文》云： （貝），海介蟲也。居陸，名。在水，名蜬， 象形。《爾雅》云：貝，小者，蜻。郭璞云：今細貝，亦有紫色，出日南。又 蜻，小而橢。郭璞云：即上小貝。 石蠶 味鹹，寒。主五癃，破五淋，墮胎，內解結氣，利水道，除熱。一名水虱。 生池澤。 ①《吳普》曰：石蠶，亦名沙虱。神農、雷公：酸，無毒。生漢中。治五 淋，破腹內結氣，利水道，除熱（《御覽》）。 ②《名醫》曰：生江漢。 ③案：《廣雅》云：水虱，也。《淮南萬畢朮》云：沙虱，一名蓬活， 一名地脾。《御覽》蟲豸部引李當之云：類蟲，形如老蠶。生附石。《廣志》 云：沙虱，色赤，大不過蟣。在水中，入人皮中，殺人，與李似不同。 雀瓮 味甘，平。主小兒驚癇，寒熱結氣 ，蠱毒鬼注。一名躁舍。 ①《名醫》曰：生漢中。采，蒸之 。生樹枝間，蛅蟖房也。八月取。 ②案：《說文》云： （蛅），蛅斯墨也。《爾雅》云：蟔，蛅蟖。郭 璞云：蛓屬也。今青州人呼蛓為蛅蟖。按：《本經》名為雀瓮者，瓮與蛹，音

----------------------- Page 188-----------------------



相近，以其如雀子，又如繭蟲之蛹，因呼之。 蜣螂 味鹹，寒。主小兒驚癇，瘈瘲，腹脹，寒熱，大人癲疾狂易。一名蛣蜣。 火熬之，良。生池澤。 ①《名醫》曰：生長沙。五月五日取，蒸，藏之。 ②案：《說文》云： （），渠，一曰天社。《廣雅》云：天社， 蜣螂也。《爾雅》云：蛣蜣，蜣螂。郭璞云：黑甲蟲，噉糞者也。《玉篇》： 蜣，同。《說文》無蜣字。渠，即蛣蜣，音之緩急。 螻蛄 味鹹，寒。主產難，出肉中刺①，潰癰腫，下哽噎②，解毒，除惡創。一 名蟪蛄，一名天螻，一名。夜出者良。生平澤。 ①《御覽》作刺在肉中。 ②《御覽》作咽。 ③《御覽》作蛄。 ④《名醫》曰：生東城。夏至取，曝乾。 ⑤案：《說文》云： （蠹），螻蛄也。 （螻），螻蛄也。 （蛄）， 螻蛄也。《廣雅》云：炙鼠，津姑，螻蜮 ，蟓蛉，蛞螻，螻蛄也。《夏小正》

----------------------- Page 189-----------------------



云：三月，則鳴。，天螻也。《爾雅》云：，天螻。郭璞云：螻蛄也。 《淮南子.時則訓》云：孟夏之月，螻蟈鳴。高誘云：螻，螻蛄也。《方言》 云：蛄詣，謂之杜。螻螲，謂之螻蛞，或謂之蟓蛉。南楚謂之杜狗，或謂之 蜻蛚。陸璣《詩疏》云：《本草》又謂螻蛄為石鼠，今無文。 馬陸 味辛，溫。主腹中大堅癥，破積聚，息肉，惡創，白禿。一名百足。生川 谷。 ①《吳普》曰：一名馬軸（《御覽》）。 ②《名醫》曰：一名馬軸。生元菟。 ③案：《說文》云： （蠲），馬蠲也。從蟲目益，聲了，象形。明堂 《月令》曰：腐草為蠲。《廣雅》云：蛆蟝，馬 ，馬蚿也。又馬踐，蝥蛆也。 《爾雅》云：蛝，馬踐。郭璞云：馬蠲虳，俗呼馬 。《淮南子.時則訓》云： 季夏之日，腐草化為。高誘云：，馬蚿也。幽冀謂之秦渠。又《汜論訓》 云：，足眾，而走不若蛇。已《兵略訓》云：若研之足。高誘云：，馬蠸 也。《方言》云：馬蚿，北燕謂之蛆渠。其大者，謂之馬蚰。《博物志》云： 馬蚿，一名百足，中斷成兩段，各行而去。 地膽

----------------------- Page 190-----------------------



味辛，寒。主鬼注，寒熱，鼠螻，惡創，死肌，破癥瘕，墮胎。一名蚖青。 生川谷。 ①《吳普》曰：地膽，一名元青，一名杜龍，一名青虹（《御覽》）。 ②《名醫》曰：一名青蛀。生汶山，八月取。 ③案：《廣雅》云：地膽，蛇要，青，青蠵也。陶弘景云：狀如大馬蟻， 有翼。偽者，即班貓所化，狀如大豆。 鼠婦 味酸，溫。主氣癃不得小便，婦人月閉，血癥，癇痙，寒熱，利水道。一 名負蟠，一名威。生平谷。 ①《名醫》曰：一名蜲。生魏郡及人家地上。五月五日取。 ②案：《說文》云： （），威，委黍；委黍，鼠婦也。 （蟠）， 鼠婦也。《爾雅》云：蟠，鼠婦。郭璞云：瓮器底蟲。又威，委黍。郭璞云： 舊說，鼠婦別名。《毛詩》云：伊威在室。《傳》云：伊威，委黍也。陸璣云： 在壁根下，瓮底中生，似白魚。 熒火 味辛，微溫。主明目，小兒火創傷，熱氣，蠱毒，鬼注，通神。一名夜光 ①。生池澤。

----------------------- Page 191-----------------------



①《御覽》引云：一名熠耀，一名即炤。《大觀本》作黑字。 ②《吳普》曰：熒火，一名夜照，一名熠耀，一名救火，一名景天，一名 據火，一名挾火（《藝文類聚》）。 ③《名醫》曰：一名放光，一名熠耀，一名即炤。生階地。七月七日收， 陰乾。 ④案：《說文》云： （粦），兵死及牛馬之血為粦，鬼火也，從炎舛。 《爾雅》云：熒火，即炤。郭璞云：夜飛，腹下有火。《毛詩》云：熠耀宵行。 傳云：熠耀，燐也。燐，熒火也。《月令》云：季夏之月，腐草化為螢。鄭元 云：螢，飛蟲，螢火也。據毛萇以螢為粦，是也。《說文》無螢字，當以粦為 之。《爾雅》作熒，亦是。舊作螢，非。又按：《月令》：腐草為螢，當是蠲 字假音。 衣魚 味鹹，溫，無毒。主婦人疝瘕，小便不利①，小兒中風②，項強③，背起 摩之。一名白魚。生平澤。 ①《御覽》作泄利。 ②小兒中風《御覽》作頭風。 ③《御覽》作疆。 ④《吳普》曰：衣中白魚。一名蟫（《御覽》）。

----------------------- Page 192-----------------------



⑤《名醫》曰：一名蟫。生咸陽。 ⑥案：《說文》云： （蟫），白魚也。《廣雅》云：白魚，蛃魚也。 《爾雅》云：蟫，白魚。郭璞云：衣書中蟲，一名蚋魚。 上蟲、魚，下品一十八種。舊同。 《果部下品》 桃核仁 味苦，平。主瘀血，血閉，瘕邪，殺小蟲。桃花：殺注惡鬼，令人好顏色。 桃梟：微溫。主殺百鬼精物①。桃毛：主下血瘕，寒熱，積寒無子。桃蠹：殺 鬼邪惡不祥。生川谷。 ①《初學記》引云：梟，桃在樹不落，殺百鬼。 ②《名醫》曰：桃核，七月采，取仁，陰乾。花，三月三日采，陰乾。桃 梟，一名桃奴，一名梟景。是實著樹不落。實中者，正月采之。桃蠹，食桃樹 蟲也。生太山。 ③案：《說文》云： （桃），果也。《玉篇》云：桃，毛果也。《爾 雅》云：桃李醜核。郭璞云：子中有核仁 。孫炎云：桃李之實，類皆有核。 杏核仁 味甘，溫。主咳逆上氣，雷鳴，喉痺下氣，產乳，金創，寒心，賁豚。生

----------------------- Page 193-----------------------



川谷。 ①《名醫》曰：生晉山。 ②案：《說文》云： （杏），果也。《管子.地員篇》云：五沃之土， 其木宜杏。高誘注《淮南子》云：杏，有竅在中。 上果，下品二種。舊同。 《米穀部下品》 腐婢 味辛，平。主痎瘧，寒熱，邪氣，泄利，陰不起，病酒，頭痛。生漢中。 ①《吳普》曰：小豆花，一名腐婢（舊作付月，誤）。神農：甘，毒。七 月采，陰乾四十日。治頭痛 ，止渴（《御覽》）。 ②《名醫》曰：生漢中。即小豆花也。七月采，陰乾。 上米、谷，下品一種。舊同。 《菜部下品》 苦瓠 味苦，寒。主大水，面目四肢浮腫 ，下水，令人吐。生川澤。 ①《名醫》曰：生晉地。 ②案：《說文》云： （瓠），瓠匏也。《廣雅》云：匏，瓠也。《爾

----------------------- Page 194-----------------------



雅》云：瓠，栖瓣。《毛詩》云：瓠有苦葉。《傳》云：匏，謂之瓠。又九月 斷壺。《傳》云：壺，瓠也。《古今注》云：瓠，壺蘆也。壺蘆，瓠之無柄者。 瓠，有柄者。又云：瓢，瓠也。其，曰匏。瓠則別名。 水靳 味甘，平。主女子赤沃，止血養精，保血脈，益氣，令人肥健，嗜食。一 名水英。生池澤。 ①《名醫》曰：生南海。 ②案：《說文》云： （芹），楚葵也。 （），菜類也。《周禮》 有近菹。《爾雅》云：芹，楚葵。郭璞云：今水中芹菜。《字林》云：草， 生水中。根，可緣器。又云：荶菜，似蒜，生水中。 上菜，下品二種。舊同。 《其它》 彼子 味甘，溫。主腹中邪氣，去三蟲，蛇螫，蠱毒，鬼注，伏尸。生山谷①。 舊在《唐本》退中。 ②《名醫》曰：生永昌。 ③案：陶弘景云：方家，從來無用此者。古今諸醫及藥家子不復識。又一

----------------------- Page 195-----------------------



名羆子，不知其形何類也。掌禹錫云：樹，似杉。子，如檳榔。《本經》蟲部 云：彼子。蘇注云：彼字合從木。 《爾雅》云：彼，一名杉。 《序列白字》 三品，合三百六十五種，法三百六十度，一度應一日，以成一歲（倍其數， 合七百三十名也）。 掌禹錫曰：本草例，《神農本經》以朱書，《名醫別錄》以墨書。《神農 本經》藥三百六十五種，今此言倍其數，合七百三十名，是并《名醫別錄》副 品而言也。則此下節《別錄》之文也，當作墨書矣。蓋傳寫浸久，朱墨錯亂之 所致耳。案：禹錫說，是也，改為細字。 藥有君、臣、佐、使，以相宣攝合和。宜用一君，二臣，三佐，五使。又 可一君，三臣，九佐、使也。 藥有陰陽配合，子母兄弟，根莖花實，草石骨肉。有單行者，有相須者， 有相使者，有相畏者，有相惡者，有相反者，有相殺者。凡此七精，合和視之， 當用相須、相使者良，勿用相惡、相反者。若有毒宜制，可用相畏、相殺者。 不爾，勿合用也。 藥有酸、鹹、甘、苦、辛五味，又有寒、熱、溫、涼四氣，及有毒無毒， 陰乾曝乾，采造時月，生熟，土地所出，真偽陳新，并各有法。 藥性有宜丸者，宜散者，宜水煮者，宜酒漬者，宜膏煎者。亦有一物兼宜 者。亦有不可入湯酒者，并隨藥性，不得違越。

----------------------- Page 196-----------------------



欲療病，先察其原，先候病機。五臟未虛，六腑未竭，血脈未亂，精神未 散，服藥必活。若病已成，可得半愈。病勢已過，命將難全。 若用毒藥療病，先起如黍粟，病去，即止。不去，倍之。不去，十之。取 去為度。 療寒，以熱藥。療熱，以寒藥。飲食不消，以吐下藥。鬼注蠱毒，以毒藥。 癰腫創瘤，以創藥。風濕，以風濕藥。各隨其所宜。 病在胸膈以上者，先食，后服藥。病在心腹以下者，先服藥而后食。病在 四肢血脈者，宜空腹而在旦。病在骨髓者，宜飽滿而在夜。 夫大病之主，有中風傷寒，寒熱溫瘧，中惡霍亂，大腹水腫，腸澼下利， 大小便不通，賁肫，上氣，咳逆，嘔吐，黃疸，消渴，留飲，癖食，堅積，癥 瘕，驚邪癲癇，鬼注，喉痺，齒痛，耳聾，目盲，金創踒折，癰腫惡創，痔瘻 癭瘤，男子五勞七傷，虛乏羸瘦，女子帶下崩中，血閉陰蝕，蟲蛇蠱毒所傷。 此大略宗兆。其間變動枝葉，各宜依端緒以取之。 《本草經》佚文 上藥，令人身安命延，升天神仙，遨游上下，役使萬靈，體生毛羽，行廚 立至 （《抱朴子.內篇》引《神農經》。據《太平御覽》校）。 中藥，養性。下藥，除病。能令毒蟲不加，猛獸不犯，惡氣不行，眾妖并 辟 （《抱朴子.內篇》引《神農經》）。 太一子曰：凡藥，上者，養命。中者，養性。下者，養病 （《藝文類聚》

----------------------- Page 197-----------------------



引《本草經》）。 太一子曰：凡藥，上者，養命。中藥，養性。下藥，養病。神農乃作赭鞭、 鉤（尺制切）。從六陰陽，與太乙外（巡字）五岳四瀆，土地所生草石，骨 肉心灰，皮，毛羽，萬千類，皆鞭問之，得其所能治主，當其五味，一日（一 字舊誤作百）七十毒 （《太平御覽》引《本草經》）。 神農稽首再拜，問于太乙子曰：曾聞之時壽過百歲，而徂落之咎，獨何氣 使然也？太乙子曰：天有九門，中道最良。神農乃從其嘗藥，以拯救人命。（《太 平御覽》引《神農本草》）。 按：此諸條，與今《本經》卷上文略相似，諸書所引，較《本經》文多。 又云是太一子說，今無者，疑后節之。其云赭鞭、鉤，當是煮辨、候制之假 音，鞭問之，即辨問之。無怪說也。 藥物有大毒，不可入口鼻耳目者，即殺人。一曰鉤吻（盧氏曰：陰地黃精， 不相連，根苗獨生者，是也） ，二曰鴟（狀如雌雞，生山中），三曰陰命（赤 色，著木縣其子，生海中），四曰內童（狀如鵝，亦生海中），五曰鴆羽（如 雀，墨頭赤喙） ，六曰 （生海中，雄曰，雌曰也。《博物志》引《神 農經》） 。 藥種有五物：一曰狼毒，占斯解之。二曰巴頭，藿汁解之。三曰黎，盧湯 解之。四曰天雄、烏頭，大豆解之。五曰班茅，戎鹽解之。毒菜害小兒，乳汁 解，先食飲二升 （《博物志》引《神農經》）。 五芝及餌丹砂，玉札、曾青、雄黃、雌黃、云母、太乙禹餘糧，各可單服

----------------------- Page 198-----------------------



之，皆令人飛行、長生 （《抱朴子.內篇》引《神農四經》）。 春夏為陽，秋冬為陰 （《文選》注引《神農本草》）。 春為陽，陽溫，生萬物 （同上）。 黃精與朮，餌之卻粒，或遇凶年，可以絕粒。謂之米脯 （《太平御覽》引 《抱朴子》、《神農經》）。 五味，養精神，強魂魄。五石，養髓，肌肉肥澤。諸藥，其味酸者，補肝、 養心，除腎病。其味苦者，補心、養脾，除肝病。其味甘者，補肺、養脾，除 心病。其味辛者，補肺、養腎，除脾病。其味鹹者，補肺，除肝病。故五味， 應五行。四體，應四時。夫人性生于四時，然后命于五行，以一補身，不死命 神。以母養子，長生延年。以子守母，除病究年（《太平御覽》引《養生要略》、 《神農經》）。 案：此諸條，當是玉石、草木三品前總論，而后人節去。 附：《吳氏本草》十二條 龍眼：一名益智，一名比目（《齊民要朮》）。 鼠尾：一名勁，一名山陵翹。治痢也（《太平御覽》）。 滿陰實：生平谷或圃中。延蔓如瓜葉，實如桃。七月采。止渴延年（《太 平御覽》）。 千歲垣中膚皮：得薑、赤石脂，治（《太平御覽》）。 小華：一名結草（《太平御覽》）。

----------------------- Page 199-----------------------



木瓜：生夷陵（《太平御覽》）。 谷樹皮：治喉閉。一名楮（《太平御覽》）。 櫻桃：味甘。主調中益氣，令人好顏色，美志氣。一名朱桃，一名麥英也 （《藝文類聚》）。 李核：治仆僵。花，令人好顏色（《太平御覽》）。 大麥：一名穬麥。五谷之盛，無毒。治消渴，除熱，益氣。食蜜為使。 麥種：一名小麥。無毒。治利而不中○（《太平御覽》）。 豉：益人氣（《太平御覽》）。 暉日：一名鴆羽（《太平御覽》）。 附：諸藥制使 唐.慎微曰：神農本經相使正各一種，兼以藥對參之，乃有兩三。 玉石上部 玉泉：畏款冬花。 玉屑：惡鹿角。 丹砂：惡磁石，畏鹹水。 曾青：畏菟絲子。 石膽：水英為使，畏牡桂、菌桂、芫花、辛夷白。 鐘乳：蛇床子為使，惡牡丹、牡蒙 、元石，畏紫石英、蘘草。

----------------------- Page 200-----------------------



云母：澤瀉為使，畏鮀甲及流水。 消石：火為使，惡苦參、苦菜，畏女菀。 朴硝：畏麥句薑。 芒硝：石葦為使，惡麥句薑。 礬石：甘草為使，畏牡蠣。 滑石：石葦為使，惡曾青。 紫石英：長石為使，畏扁青、附子，不欲鮀甲、黃連、麥句薑。 白石英：惡馬目毒公。 赤石脂：惡大黃，畏蕪花。 黃石脂：曾青為使，惡細辛，畏蜚蠊。 太一餘糧：杜仲為使，畏鐵落、昌蒲、貝母。 玉石中部 水銀：畏磁石。 殷孽：惡防己，畏木。 孔公孽：木蘭為使，惡細辛。 陽起石：桑螵蛸為使，惡澤瀉、菌桂、雷丸、蛇蛻皮，畏菟絲子。 石膏：雞子為使，惡莽草毒公。 凝水石：畏地榆，解巴豆毒。 磁石：柴胡為使，畏黃石脂，惡牡丹、莽草。

----------------------- Page 201-----------------------



元石：惡松脂、柏子仁、菌桂。 理石：滑石為使，惡麻黃。 玉石下部 礬石：得火良，棘針為使，惡虎掌、毒公 、鶩屎、細辛，畏水。 青琅玕：得水銀良，畏雞骨，殺錫毒。 特生礬石：得火良，畏水。 代赭：畏天雄。 方解石：惡巴豆。 大鹽：漏蘆為使。 草藥上部 六芝：薯蕷為使，得發良，惡常山，畏扁青、茵陳。 朮：防風、地榆為使。 天門冬：垣衣、地黃為使，畏曾青。 麥門冬：地黃、車前為使，惡款冬 、苦瓠，畏苦參、青襄。 女萎、萎蕤：畏鹵鹹。 乾地黃：得麥門冬、清酒，良，惡貝母，畏元荑。 昌蒲：秦花、秦皮為使，惡地膽、麻黃。 澤瀉：畏海蛤、文蛤。

----------------------- Page 202-----------------------



遠志：得茯苓、冬葵子、龍骨，良，殺天雄、附子毒，畏珍珠、蜚蠊、藜 蘆、齊蛤。 薯蕷：紫芝為使，惡甘遂。 石斛：陸英為使，惡凝水石、巴豆，畏白僵蠶、雷丸。 菊花：朮、枸杞根、桑根白皮為使。 甘草：朮、乾漆、苦參為使，惡遠志，反甘遂、大戟、芫花、海藻。 人參：茯苓為使，惡溲疏，反藜蘆。 牛膝：惡熒火、龜溲、陸英，畏白前。 細辛：曾青、東根為使，惡狼毒、山茱萸、黃耆，畏滑石、硝石，反藜蘆。 獨活：蠡石為使。 柴胡：半夏為使，惡皂莢，畏女苑、藜蘆。 庵閭子：荊子、薏苡仁為使。 菥蓂子：得荊子、細辛，良，惡乾薑、苦參。 龍膽：貫眾為使，惡防葵、地黃。 菟絲子：得酒良，薯蕷、松脂為使，惡雚茵。 巴戟天：覆盆子為使，惡朝生、雷丸、丹參。 蒺藜子：烏頭為使。 沙參：惡防己，反藜蘆。 防風：惡乾薑、藜蘆、白斂、芫花，殺附子毒。 絡石：杜仲、牡丹為使，惡鐵落，畏昌蒲、貝母。

----------------------- Page 203-----------------------



黃連：黃芩、龍骨、理石為使，惡菊花、芫花、元參、白蘚皮，畏款冬， 勝烏頭，解巴豆毒。 丹參：畏鹹水，反藜蘆。 天名精：垣衣為使。 決明子：蓍實為使，惡大麻子。 續斷：地黃為使，惡雷丸。 芎藭：白芷為使。 黃耆：惡龜甲。 杜若：得辛夷、細辛，良，惡柴胡、前胡。 蛇床子：惡牡丹、巴豆、貝母。 茜根：畏鼠姑。 飛蠊：得烏頭，良，惡麻黃。 薇銜：得秦皮，良。 五味子：蓯蓉為使，惡萎蕤，勝烏頭。 草藥中部 當歸：惡蘭茹，畏昌蒲、海藻、牡蒙。 秦艽：昌蒲為使。 黃芩：山茱萸，龍骨為使，惡蔥實 ，畏丹砂、牡丹、藜蘆。 芍藥：須丸為使，惡石斛、芒硝，畏消石、甲，小薊，反藜蘆。

----------------------- Page 204-----------------------



乾薑：秦椒為使，惡黃連、黃芩、天鼠屎，殺半夏、莨菪毒。 本：畏閭茹。 麻黃：厚朴為使，惡辛夷、石葦。 葛根：殺野葛、巴豆、百藥毒。 前胡：半夏為使，惡皂莢，畏藜蘆。 貝母：厚朴、白薇為使，惡桃花，畏秦艽、礬石、莽草，反烏頭。 括蔞：枸杞為使，惡乾薑，畏牛膝、乾漆，反烏頭。 元參：惡黃耆、乾薑、大棗、山茱萸，反藜蘆。 苦參：元參為使，惡貝母、漏蘆、菟絲子，反藜蘆。 石龍芮：大戟為使，畏蛇蛻、吳茱萸。 萆薢：薏苡為使，畏葵根、大黃、柴胡、牡蠣、前胡。 石葦：滑石、杏仁為使，得昌蒲，良。 狗脊：萆薢為使，惡敗醬。 瞿麥：蘘草、牡丹為使，惡螵蛸。 白芷：當歸為使，惡旋復花。 紫菀：款冬為使，惡天雄、瞿麥、雷丸、遠志，畏茵陳。 白蘚皮：惡螵蛸、桔梗、茯苓、萆薢。 白薇：惡黃耆、大黃、大戟、乾薑、乾漆、大棗、山茱萸。 紫參：畏辛夷。 淫羊藿：薯蕷為使。

----------------------- Page 205-----------------------



款冬花：杏仁為使，得紫菀，良，惡皂莢、硝石、元參，畏貝母、辛夷、 麻黃、黃芩、黃連、黃耆、青葙。 牡丹：畏菟絲子。 防己：殷孽為使，惡細辛，畏萆薢，殺雄黃毒。 女苑：畏鹵鹹。 澤蘭：防己為使。 地榆：得髮良，惡麥門冬。 海藻：反甘草。 草藥下部 大黃：黃芩為使。 桔梗：節皮為使，畏白及，反龍膽、龍眼。 甘遂：瓜蒂為使，惡遠志，反甘草。 葶藶：榆皮為使，得酒良，惡僵蠶、石龍芮。 芫花：決明為使，反甘草。 澤漆：小豆為使，惡薯蕷。 大戟：反甘草。 鉤吻：半夏為使，惡黃芩。 藜蘆：黃連為使，反細辛、芍藥、五參，惡大黃。 烏頭、烏喙：莽草為使，反半夏、栝蔞、貝母、白斂、白及，惡藜蘆。 天雄：遠志為使，惡腐婢。

----------------------- Page 206-----------------------



附子：地坦為使，惡蜈蚣，畏防風、甘草 、黃耆、人參、烏韭、大豆。 貫眾：雚菌為使。 半夏：射干為使，惡皂莢，畏雄黃、生薑、乾薑、秦皮、龜甲，反烏頭。 蜀漆：括樓為使，惡貫眾。 虎掌：蜀漆為使，畏莽草。 狼牙：蕪荑為使，惡棗肌、地榆。 常山：畏玉札。 白及：紫石英為使，惡理石、李核仁、杏仁。 白斂：代赭為使，反烏頭。 雚菌：得酒，良，畏雞子。 閭茹：甘草為使，惡麥門冬。 藎草：畏鼠婦。 夏枯草：土瓜為使。 狼毒：大豆為使，惡麥句薑。 鬼臼：畏垣衣。 木藥上部 茯苓、茯神：馬間為使，惡白蘞，畏牡蒙 、地榆、雄黃、秦艽、龜甲。 杜仲：惡蛇蛻、元參。 柏實：牡蠣、桂心、瓜子為使，畏菊花、羊蹢、諸石、麵曲。

----------------------- Page 207-----------------------



乾漆：半夏為使，畏雞子。 蔓荊子：惡烏頭、石膏。 五加皮：遠志為使，畏蛇皮、元參。 木：惡乾漆。 辛夷：芎藭為使，惡五石脂，畏昌蒲、蒲黃、黃連、石膏、黃環。 酸棗仁：惡防己。 槐子：景天為使。 牡荊實：防己為使，惡石膏。 木藥中部 厚朴：乾薑為使，惡澤瀉、寒水石、硝石。 山茱萸：蓼實為使，惡桔梗、防風、防己。 吳茱萸：蓼實為使，惡丹參、硝石、白堊，畏紫石英。 秦皮：大戟為使，惡茱萸。 占斯：解狼毒毒。 梔子：解躑躅毒。 秦椒：惡栝蔞、防葵，畏雌黃。 桑根白皮：續斷、桂心、麻子為使。 木藥下部

----------------------- Page 208-----------------------



黃環：鳶尾為使，惡茯苓、防己。 石南：五加皮為使。 巴豆：芫花為使，惡蘘草，畏大黃、黃連、藜蘆，殺斑蝥毒。 欒花：決明為使。 蜀椒：杏仁為使，畏款冬。 溲疏：漏蘆為使。 皂莢：柏實為使，惡麥門冬，畏空青、人參、苦參。 雷丸：荔實、厚朴為使，惡葛根。 獸上部 龍骨：得人參、牛黃，良，畏石膏。 龍角：畏乾漆、蜀椒、理石。 牛黃：人參為使，惡龍骨、地黃、龍膽、蜚蠊，畏牛膝。 白膠：得火，良，畏大黃。 阿膠：得火，良，畏大黃。 獸中部 犀角：松脂為使，惡雚菌、雷丸。 羖羊角：菟絲子為使。 鹿茸：麻勃為使。

----------------------- Page 209-----------------------



鹿角：杜仲為使。 獸下部 麋脂：畏大黃。 伏翼：莧實、云實為使。 天鼠屎：惡白斂、白薇。 蟲魚上部 蜜蠟：惡芫花、齊蛤。 蜂子：畏黃芩、芍藥、牡蠣。 牡蠣：貝母為使，得甘草、牛膝、遠志、蛇床，良，惡麻黃、吳茱萸、辛 夷。 桑螵蛸：畏旋復花。 海蛤：蜀漆為使，畏狗膽、甘遂、芫花。 龜甲：惡沙參、蜚蠊。 蟲魚中部 蝟皮：得酒良，畏桔梗、麥門冬。 蜥蜴：惡硫黃、斑蝥、蕪荑。 露蜂房：惡乾薑、丹參、黃芩、芍藥、牡蠣。

----------------------- Page 210-----------------------



蟅蟲：畏皂莢、昌蒲。 蠐螬：蜚蠊為使，惡附子。 龜甲：惡礬石。 蟹：殺莨菪毒、漆毒。 鮀魚甲：蜀漆為使，畏狗膽、甘遂、芫花。 烏賊魚骨：惡白斂、白及。 蟲魚下部 蜣螂：畏羊角，石膏。 蛇蛻：畏磁石及酒。 斑蝥：馬刀為使，畏巴豆、丹參、空青，惡膚青。 地膽：惡甘草。 馬刀：得水良。 果上部 大棗：殺烏頭，毒。 果下部 杏仁：得火良，惡黃耆、黃芩、葛根，解錫胡粉毒，畏蘘草。 菜上部

----------------------- Page 211-----------------------



冬葵子：黃芩為使。 蔥實：解藜蘆毒。 米上部 麻蕡、麻子：畏牡蠣、白薇﹔惡茯苓。 米中部 大豆及黃卷：惡五參、龍膽，得前胡、烏喙、杏仁、牡蠣，良，殺烏頭毒。 大麥：蜜為使。 上二百三十一種，有相制使，其餘皆無 （三十四種續添，案：當云三十五 種） 。 立冬之日，菊、卷柏先生，時為陽起石、桑螵蛸。凡十物使，主二百草， 為之長。 立春之日，木蘭、射干先生，為柴胡、半夏使。主頭痛，四十五節。 立夏之日，蜚蠊先生，為人參、茯苓使。主腹中，七節，保神守中。 夏至之日，豕首、茱萸先生，為牡蠣、烏喙使。主四肢，三十二節。 立秋之日，白芷、防風先生，為細辛、蜀漆使。主胸背二十四節。 （原注：上此五條，出《藥對》中，義旨淵深，非俗所究。雖莫可遵用， 而是主統之本，故亦載之。） 後中醫十八屆 後學陳永諸參考各書校訂。E-Mail：s9250813@yahoo.com.tw





