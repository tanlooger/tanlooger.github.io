---
---
---
title: ○孝宗一
---

孝宗绍统同道冠德昭功哲文神武明圣成孝皇帝，讳昚，字元永，太祖七世孙也。初，太祖少子秦王德芳生英国公惟宪，惟宪生新兴侯从郁，从郁生华阴侯世将，世将生庆国公令譮，令譮生子偁，是为秀王。王夫人张氏梦人拥一羊遗之曰：“以此为识。”已而有娠，以建炎元年十月戊寅生帝于秀州青杉闸之官舍，红光满室，如日正中。少长，命名伯琮。

及元懿太子薨，高宗未有后，而昭慈圣献皇后亦自江西还行在，后尝感异梦，密为高宗言之，高宗大寤。会右仆射范宗尹亦造膝以请，高宗曰：“太祖以神武定天下，子孙不得享之，遭时多艰，零落可悯。朕若不法仁宗，为天下计，何以慰在天之灵！”于是诏选太祖之后。同知枢密院事李回曰：“艺祖不以大位私其子，发于至诚。陛下为天下远虑，合于艺祖，可以昭格天命。”参知政事张守曰：“艺祖诸子，不闻失德，而传位太宗，过尧、舜远甚。”高宗曰：“此事不难行，朕于‘伯’字行中选择，庶几昭穆顺序。”而上虞丞娄寅亮亦上书言：“昌陵之后，寂寥无闻，仅同民庶。艺祖在上，莫肯顾歆，此金人所以未悔祸也。望陛下于‘伯’字行内选太祖诸孙有贤德者。”高宗读之，大感叹。绍兴二年五月，选帝育于禁中。三年二月，除和州防御使，赐名瑗。壬寅，改贵州。五年五月，用左仆射赵鼎议，立书院宫中教之，既成，遂以为资善堂。帝读书强记，天资特异。己亥，制授保庆军节度使，封建国公。六月己酉，听读资善堂，以徽猷阁待制范冲兼诩善，起居郎朱震兼赞读，高宗命帝见冲、震皆拜。十二年正月丁酉，加检校少保，封普安郡王。

三月壬寅，出阁就外第。十三年九月，秀王殁于秀州。十四年正月庚辰，用廷臣议，听解官行服。十六年四月乙巳，免丧，还旧官。十七年六月戊午，改常德军节度使。二十四年，衢州盗起，秦桧遣殿前司将官辛立将千人捕之，不以闻。帝入侍言之，高宗大惊。明日，以问桧，桧谓不足烦圣虑，故不敢闻，俟朝夕盗平则奏矣。桧退，知为帝言，忌之。及桧疾笃，其家秘不以闻，谋以子熺代相，帝又密启高宗破其奸。三十年二月癸酉，立为皇子，更名玮。甲戌，诏下。丙子，制授宁国军节度使、开府仪同三司，进封建王。制出，中外大悦。四月，赐字元瑰。三十一年十月壬子，以明堂恩，改镇南军节度使。先是，金人犯边，高宗下诏亲征，而两淮失守，朝臣多陈退避之计，帝不胜其愤，请率师为前驱。直讲史浩以疾在告，闻之亟入，为帝言，太子不宜将兵，乃为草奏，因中宫以进，请卫从以共子职。高宗因亦欲帝遍识诸将，十二月，遂扈跸如金陵。三十二年五月甲子，立为皇太子，改名昚。初，高宗久有禅位之意，尝以谕帝，帝流涕固辞，会有边事不果。及归自金陵，陈康伯求去，高宗复以倦勤谕之。中书舍人唐文若闻而请对，言不宜急遽，故先下建储之诏，赐名烨。监察御史周必大密与康伯言，与唐昭宗名同音，不可。诏别拟进，乃定今名。既又命学士承旨洪遵为太子择字，遵拟四字以进，皆不称旨。

六月甲戌，御笔赐字元永。

乙亥，内降御札：“皇太子可即皇帝位。朕称太上皇帝，退处德寿宫；皇后称太上皇后。”丙子，遣中使召帝入禁中，面谕之，帝又推逊不受，即趋侧殿门，欲还东宫，高宗勉谕再三，乃止。于是高宗出御紫宸殿，辅臣奏事毕，高宗还宫。百官移班殿门外，拜诏毕，复入班殿庭。顷之，内侍掖帝至御榻前，侧立不坐，内侍扶掖至七八，乃略就坐。宰相率百僚称贺，帝遽兴。辅臣升殿固请，帝愀然曰：“君父之命，出于独断。然此大位，惧不克当。”班退，太上皇帝即驾之德寿宫，帝服袍履，步出祥曦殿门，冒雨掖辇以行，及宫门弗止。上皇麾谢再三，且令左右扶掖以还，顾曰：“吾付托得人，吾无憾矣。”左右皆呼万岁。是日，诏有司议太上皇帝、太上皇后尊号以闻，在内诸司日轮官吏应奉德寿宫，增置，朝德寿宫提点、干办等官，德寿宫宿卫依皇城及宫门法。戊寅，大赦。诏宰相率百官月两朝德寿宫。己卯，以即位告于天地、宗庙、社稷。庚辰，诏五日一朝德寿宫。以左武大夫龙大渊为枢密副都承旨，武翼郎曾觌带御器械。癸未，始御后殿。甲申，诏中外士庶陈时政阙失。丙戌，诏进宰执官二等。丁亥，诏以太上皇不许五日一朝，自今月四朝。复除名勒停人胡铨官、知饶州。己丑，诏有司月奉德寿宫缗钱十万。辛卯，诏罢四川市马。壬辰，诏百官日一人入对。癸巳，蝗。甲午，上太上皇帝尊号曰光尧寿圣太上皇帝，太上皇后曰寿圣太上皇后。乙未晦，金人屠原州。

秋七月戊戌，兴州中军统制吴挺复巩州。庚子，判建康府张浚入见。以雨水、飞蝗，令侍从、台谏条上民间利害。壬寅，诏戒饬诸郡守臣。癸卯，以张浚为少傅、江淮宣抚使，封魏国公。甲辰，以参知政事汪澈视师湖北、京西。遣刘珙等使金告即位。戊申，以四川宣抚使吴璘兼陕西河东路宣抚、招讨使。追复岳飞元官，以礼改葬。是夜，地震，大风拔木。己酉，有事于太庙、别庙。癸丑，马军司中军统制赵撙、忠义军统领皇甫倜复光州。甲寅，朝献景灵宫。诏淮南诸州存恤淮北来归之民，权免税役。丙辰，以少保、保康军节度使吴益为少傅，太尉、宁武军节度使吴盖为开府仪同三司。丁巳，罢李宝措置海道。戊午，恩平郡王璩入见。庚申，以御前军器所仍隶工部。辛酉，诏后省看详中外上书，有可采者以闻。壬戌，以黄祖舜兼权参知政事。罢诸路圣节进奉。诏李显忠军马听张浚节制。癸亥，增将士战伤死者推恩格。诏蠲四川积年逋负。

八月乙丑朔，四川马军统制高师中与金人战于摧沙，败死。丙寅，吴璘与金人战于德顺军。己巳，以翰林学士史浩为参知政事。戊寅，率群臣诣德寿宫，奉上太上皇帝、太上皇后尊号册宝。于亥，班宽恤事十八条。起居舍人洪迈、知阁门事张抡坐奉使辱命罢。甲申，吴璘败金人于北山。戊子，追复李光资政殿学土，赵鼎、范冲并还合得恩数。庚寅，以生日为会庆节。追册故妃郭氏为皇后。

九月甲午，以子愭为少保、永兴军节度使，进封邓王；恺为雄武军节度使、开府仪同三司，进封庆王；惇为镇洮军节度使、开府仪同三司，进封恭王。甲午，金人攻德顺军东山堡，中军将李庠战死。丁酉，诏开讲日召辅臣观讲。川、陕宣谕使虞允文以论边事不合罢。己亥，诏侍从、台谏举知四川利害可为都转运使者。庚子，以金人来索旧礼，诏宰执、侍从、台谏各陈应敌定论以闻。辛丑，诏吴璘审度措置，保全川蜀。乙巳，诏纂录勋臣名次。丙午，转补朱震、范冲子孙官。庚戌，谥皇后郭氏曰恭怀。辛亥，振淮东义兵及归正人。以总领四川财赋军马钱粮王之望为户部侍郎、川陕宣谕使，仍命将调兵同防守兴州川口。乙卯，诏虞允文赴吴璘军议事。辛酉，以吴璘为少师。

冬十月丙寅，诏朝臣举堪监司、郡守者，戊辰，以岳阳军节度使居广开府仪同三司，史浩兼权知枢密院事。己巳，叶义问罢。诏登闻鼓院毋沮抑进状。庚午，以恩平郡王璩为少保。诏会庆节权免上寿。戊寅，诏张浚、陈俊卿覆实诸将所陈功赏。改谥皇后郭氏曰安穆。壬午，官岳飞孙六人。甲申，契丹招讨萧鹧巴来奔。金人攻德顺城，吴璘击走之，复遣兵追袭，遂为所败。乙酉，升建州为建宁府。戊子，以资政殿学士张焘同知枢密院事。己丑，安南都护、南平王同李天祚、阇婆国王悉里地茶兰固野、占城国王邹时巴兰并加食邑实封。

十一月庚子，以萧鹧巴为忠州团练使。乙巳，金人攻水洛城。丙午，赐忠义军统制皇甫倜军帛五千匹、绵万两。戊申，诏改明年为隆兴元年。辛亥，免杨存中所献酒坊逋负钱四十万缗。甲寅，定内侍官额。辛酉，史浩免权知枢密院事。裁定文武臣宫观、岳庙员数。立措置京西营田司。十二月乙丑，诏宰臣复兼枢密使。金人攻陇城县，官军拒却之，丙寅，诏帅臣、监司具部内知州治行臧否以闻。诏弃德顺城，徙兵民于秦州以里屯住。丁卯，以陈康伯兼枢密使。令江、淮宣抚司增招武勇效用军。戊辰，诏侍从、台谏集议当今弊事，仍命尽率其属，使极言无隐。辛未，刘珙、张说还自盱眙。戊寅，蠲四川登极赦前带白契税钱。丙戌，诏观察使已上各举所知三人，三省、枢密院详议立格以闻。庚寅，罢建康、镇江营田官兵。辛卯，广西贼王宣破藤州，守臣廖颙弃城遁。是岁，诸路断大辟四十一人。

隆兴元年春正月壬辰朔，群臣朝于文德殿。帝朝德寿宫。立武臣荐举格。甲午，四川宣抚司奉诏班师。庚子，以史浩为尚书右仆射、同中书门下平章事兼枢密使，张浚进枢密使、都督江淮东西路军马。丙午，诛殿前司后军谋变者。戊申，诏礼部贡院试额增一百人。丁巳，诏吴璘军进退可从便宜。璘已弃德顺，道为金人所邀，将士死者数万计。

二月壬戌朔，用史浩策，以布衣李信为兵部员外郎，赍蜡书间道往中原，招豪杰之据有州郡者，许以封王世袭。安庆军节度使士篯乞减奉赐之半，以助军用。自是，诸宗室有请，悉从之。戊辰，宰执陈康伯等乞再减奉，止存旧格之半，许之。己卯，振两淮流民及山东归正忠义军。癸未，黄祖舜罢。庚寅，逐秦桧党人，仍禁辄至行在。

三月壬辰朔，金左副元帅纥石烈志宁以书取侵地。癸巳，以张焘为参知政事，御史中丞辛次膺同知枢密院事，叶义问落端明殿学士、饶州居住。丙申，雨雹。丁酉，诏户部置局，议节浮费。己亥，杨存中等乞减半奉如宰执例，许之。庚子，以龙大渊知阁门事，曾觌同知阁门事。壬寅，陈康伯上钦宗陵名曰永献。乙巳，诏求遗逸。丁未，诏修《太上皇帝圣政》。罢龙大渊，别与差遣。曾觌复带御器械。召张浚。己酉，张焘罢。立选人减举主法。甲寅，复龙大渊知閤门事。曾觌同阁门事，给事中、中书舍人留黄不行。乙卯，诏饬郡县吏。庚申，以久雨，命有司振灾伤，察刑禁。

夏四月乙丑，定选人改官岁额。戊辰，张浚入见，议出师渡淮，三省、枢密院不预闻。壬申，赐礼部进士木待问以下五百三十八人及第、出身。乙亥，王之望罢。壬午，诏户部、台谏议节浮费。癸未，诏以白金二十五万两给江、淮都督府军费。戊子，张浚命邵宏渊帅师次盱眙。己丑，又命李显忠帅师次定远。是月，金人拔环州，守臣强霓及其弟震死之。

五月壬辰，申严铺翠销金及神祠僭拟之禁。丁酉，李显忠复灵壁县。邵宏渊次虹县，金人拒之。戊戌，显忠东趋虹县。庚子，复虹县，金知泗州蒲察徒穆及同知泗州大周仁降。辛丑，命左右史日更立前殿。壬寅，张浚渡江视师。癸卯，金右翼军都统萧琦降于李显忠。甲辰，显忠及宏渊败金人于宿州。乙己，史浩罢。追复司马康右谏议大夫。丙午，复宿州，戮金兵数千人。建康前军统领官王珙巷战，死之。丁未，以辛次膺为参知政事，翰林学士承旨洪遵同知枢密院事。督诸路开营田。辛亥，诣德寿宫贺天申节。金纥石烈志宁自睢阳引兵至宿州，李显忠击却之。壬子，钦宗大祥，帝服衰服诣几筵，易祥服行祥祭礼。显忠与金人战于宿州，邵宏渊不援，显忠失利。是夜，建康中军统制周宏及邵宏渊之子世雄、殿前司统制官左士渊逃归。癸丑，进李显忠开府仪同三司、淮南京畿京东河北招讨使，邵宏渊检校少保、宁远军节度使、招讨副使。金人攻宿州城，显忠大败之。殿前司统制官张训通等七人、统领官十二人，以二将不叶而遁。甲寅，李显忠、邵宏渊军大溃于符离。乙卯，下诏亲征。丙辰，召汪澈。以张浚兼都督荆、襄军马。李显忠、邵宏渊至濠州。张浚以刘宝为镇江诸军都统制。丁巳，以蒲察徒穆、大周仁、萧琦并为节度使，徒穆大同军、周仁彰国军、琦威塞军。遣御前忠勇军赴都督府。是月，成都地震三。

六月庚申朔，日有食之。遣内侍趣上淮东将士功赏。癸亥，汪澈罢。张浚乞致仕，且请通好，皆不许。丁卯，以观文殿大学士汤思退为醴泉观使兼侍读。戊辰，召虞允文。以兵部侍郎周葵为参知政事。汪澈落资政殿学士、台州居住。庚午，张浚自盱眙还扬州。辛未，李显忠罢军职。壬申，以太傅、同安郡王杨存中为御营使、节制殿前司军马。癸酉，下诏罪己。张浚降授特进，仍前枢密使、江淮东西路宣抚使，官属各夺二官。邵宏渊降武义大夫，职仍旧。诏杨存中先诣建康措置营砦，检视沿江守备。戊寅，诏展巡幸之期。辛次膺罢。己卯，李显忠责授清远军节度副使、筠州安置。辛巳，命浙西副都总管李宝兼御营统制官、措置浙西海道。甲申，右谏议大夫王大宝入封，论移跸。以敷文阁学士虞允文为兵部尚书兼湖北、京西宣谕使。戊子，放宫人三十人。以萧琦为检校少保、河北招抚使。

秋七月庚寅朔，以虞允文为湖北、京西制置使。癸巳，以汤思退为尚书右仆射、同中书门下平章事兼枢密使。李显忠再责授果州团练副使、潭州安置。乙未，诏宿州弃军将佐夺官、贬窜有差。丙申，太白昼见，经天。罢江、淮宣抚司便宜行事。乙巳，以旱蝗、星变，诏侍从、台谏、两省官条上时政阙失。丁未，诏征李显忠侵欺官钱金银，免籍其家。乙卯，裁减省、部、寺、监官吏。戊午，给还岳飞田宅。

八月丙寅，张浚复都督江、淮军马。庚午，以刘宝兼淮东招抚使。丙子，以飞蝗、风水为灾，避殿减膳。罢借诸路职田之令。戊寅，金纥石烈志宁又以书求海、泗、唐、邓四州地及岁币。癸未，复以龙大渊知阁门事，曾觌同知阁门事。丙戌，遣淮西安抚司干办公事卢仲贤等赍书至金帅府，戒勿许四州，差减岁币。仍命诸将毋遣兵人出境。

九月己酉，杨存中罢。

冬十月戊午朔，大臣奏金帅书言四事，帝曰：“四州地、岁币可与，名分、归正人不可从。”辛酉，御殿复膳。己巳，遣护圣军戍江南。丙子，诏庆上皇后教旨改称圣旨。立贤妃夏氏为皇后。丁丑，地震。辛巳，升洪州为隆兴府。诏：“江、淮军马调发应援，从都督府取旨，余事悉以闻。”十一月己丑，卢仲贤自宿州以金都元帅仆散忠义遗三省、枢密院书来。庚子，遣王子望等为金国通问使。辛丑，诏侍从、台谏于后省集议讲和、遣使、礼数、土贡四事，仍各荐可备小使者。丙午，卢仲贤擅许四州，下大理寺，夺三官。召张浚。癸丑，以胡昉、杨由义为使金通问国信所审议官。

十二月己未，陈康伯罢。乙丑，张浚入见。丁丑，以汤思退为尚书左仆射，张浚为右仆射，并同中书门下平章事兼枢密使。浚仍都督江、淮东西路军马。壬午，西南方有白气。是岁，以两浙大水、旱蝗，江东大水，悉蠲其租。

二年春正月辛卯，诏增德寿宫车辇仪卫。壬辰，御文德殿，册皇后。癸巳，修三省法。乙未，及皇后朝德寿宫。丙申，命虞允文调兵讨广西诸盗。庚子，罢诸州招军。丙午，金仆散忠义复以书来。庚戌，申严卿监、郎官更出迭入之制。壬子，振归正人。甲寅，白气亘天。是月，福建诸州地震。

二月辛未，蠲秀州贫民逋租。壬申，容州妖贼李云作乱。癸酉，复王权武义大夫，命权广西路都钤辖，专一措置盗贼。丙子，诏饬将帅减文武官及百司吏郊赐之半。罢两浙、福建、江西、湖南、夔州路参议官。丁丑，雨雹及雪。获李云，其党悉平。乙酉，胡昉自宿州还。初，金帅以昉等不许四郡，械系之，昉等不屈，金主命归之。

三月丙戌朔，诏张浚视师于淮。又诏王之望等以币还。丁亥，诏荆襄、川陕帅臣严边备，毋先事妄举。卢仲贤除名，械送郴州编管。壬寅。诏知光州皇甫倜毋招纳归正人。丙午，王宣等降。诏三衙戍兵归司，建康、镇江大军更番归砦。庚戌，芝生德寿宫。以户部侍郎钱端礼为淮东宣谕使，吏部侍郎王之望为淮西宣谕使。诏抚谕两淮军民。壬子，以广西贼平，诏减高、藤、雷、容四州杂犯死罪囚，释杖以下，蠲夏秋税赋。以忠勇军隶步军司，神劲右军隶镇江都统司。癸丑，以王彦为建康诸军都统制兼淮西招抚使。

夏四月庚申，召张浚还朝。甲子，以李显忠侵欺官钱给还诸军。丁卯，以建康归正人为忠毅军，镇江为忠顺军，命萧琦、萧鹧巴分领之。戊辰，罢江、淮都督府。高丽入贡。丁丑，张浚罢。癸未，言者论宰相、执政徇欺之弊，命书寘政事堂。

五月壬辰，复置环卫官。丙申，诏吴璘毋招纳归正人。辛丑，诏刘宝量度泗州轻重取舍事宜以闻。江西总管邵宏渊责授靖州团练副使、南安军安置，仍征其盗用库钱。乙巳，率群臣诣德寿宫贺天申节，始用乐。丁未，蝗。诏内外赃私不法官吏，尚书省置籍检勘。庚戌，罢招神劲效用军。辛亥，鬻两淮所招户马。

六月甲寅朔，日有食之。辛酉，以淫雨，诏州县理滞囚。戊辰，太白昼见。壬申，命虞允文弃唐、邓，允文不奉诏。丁丑，振江东、两淮被水贫民。

秋七月乙酉，召虞允文。以户部尚书韩仲通为湖北、京西制置使。丁亥，洪遵罢。己丑，以周葵兼权知枢密院事。遣主管马军司公事张守忠以兵诣淮西，措置边备。庚子，太白经天。诏内外文武官年七十不请致仕者，遇郊毋得荫补。乙巳。命海、泗州彻戍。丁未，雨雹。戊申，蠲淮东内库坊场钱一年。庚戌，洪遵落端明殿学士。癸丑，以江东、浙西大水，诏侍从、台谏、卿监、郎官、馆职陈阙失及当今急务。是月，罢内侍押班梁珂为在外宫观。移广西提刑司于容州。

八月甲寅朔，以灾异，避殿减膳。戊午，南丹州莫延廪为诸蛮所逐来归，诏补修武郎。命江东、浙西守臣措置开决围田。甲子，秦国大长公主薨。以久雨，决系囚。庚辰，以资政殿大学士贺允中为知枢密院事兼参知政事。辛巳，诏振淮东被水州县。张浚薨。壬午，遣魏杞等为金国通问使。

九月甲申。罢内侍李珂赐谥。甲午，诏江东、浙西监司、守臣讲明措置田事。乙未，交阯入贡。丁酉，严脏吏法。辛丑，以王之望为参知政事，权刑部侍郎吴芾为给事中兼淮西宣谕使。金人犯边。以久雨，出内库白金四十万两，籴米赈贫民。壬寅，王彦帅师济江，军昭关。癸卯。命汤思退都督江、淮东西路军马，辞不行。乙巳，复命杨存中为同都督，钱端礼、吴芾并为都督府参赞军事。罢宣谕司。仍易国书以付魏杞。少保、崇信军节度使赵密落致仕，权领殿前司职事。

冬十月甲寅，魏杞至盱眙，金帅以国书未如式，弗受，欲得商、秦地及俘获人，且邀岁币三十万，杞未得进。丁卯，贺允中罢为资政殿大学士致仕。己巳，以周葵兼权知枢密院事，王之望兼同知枢密院事。庚午，诏辅臣夕对便殿。丙子，大风。庚辰，蠲京西、湖北运粮所经州县秋税之半。以靖海军节度使李宝为沿海驻扎御前水军都统制。辛巳，金人分道渡淮，刘宝弃楚州遁。

十一月乙酉，知楚州魏胜与金人战，死之，州遂陷，濠州亦陷。王彦弃昭关遁，滁州又陷，丙戌，诏谕沿边将士。丁亥，诏魏祀等以所赍礼币犒军。杞弗从，命留镇江侯旨。复命王之望督视江、淮军马。戊子，以金人侵扰，诏郊杞改用明年。又诏谕归正官民军士。命王之望同都督江、淮军马。汤思退罢都督。召陈康伯。巳丑，王之望罢同都督。庚寅，命杨存中都督江、淮军马。辛卯，汤思退罢，寻以尹穑、晁公武论之，落观文殿大学士、永州居住，未至而卒。甲午，以黄榜禁太学生伏阙。是日，太学生张观等七十二人上书，请斩汤思退、王之望、尹穑，窜其党洪适、晁公武而用陈康伯、胡铨等，以济大计。丙申，遣国信所大通事王抃持周葵书如金帅府，请正皇帝号，为叔侄之国；易岁贡为岁币，减十万；割商、秦地；归被俘人，惟叛亡者不与；誓目大略与绍兴同。以金人犯淮南，诏避殿减膳。丁酉，诏择日视师。戊戌，以少保、观文殿大学士陈康伯为尚书左仆射、同中书门下平章事兼枢密使。庚子，遣兵部侍郎胡铨、右谏议大夫尹穑分诣两浙措置海道。赠魏胜宁国军节度使，谥忠壮。辛丑，兵部尚书钱端礼赐出身，签书枢密院事兼提领德寿宫。壬寅，诏侍从、两省官日一至都堂议事，有关台谏者亦听会议。以显谟阁学士虞允文同签书枢密院事。癸卯，遣王之望劳师江上。甲辰，金人犯六合县，步军司统制崔皋击却之。乙巳，以钱端礼兼权参知政事。丁未，以显谟阁直学士沈介为沿江制置使。命沿江诸州调保甲分守渡口。己酉，刘宝落节钺，为武泰军承宣使，王彦落龙神卫四厢都指挥使。

闰月甲寅，陈康伯入见，诏康伯间日一朝，肩舆至殿门，给扶升殿。丙辰，周葵罢。王抃见金二帅，皆得其报书以归。戊午，萧琦卒。壬戌。诏罢胡铨、尹穑。丙寅，召韩仲通。以沈介为兵部尚书、湖北京西制置使。戊辰，以金人且退，诏督府择利击之，王之望执不可。乙亥。之望罢。丙子，以王抃为奉使金国通问国信所参议官，持陈康伯报书以行。丁丑。金遣张恭愈来迓使者。诏台谏、侍从、两省官举楚、庐、滁、濠四州守臣。十二月甲申，罢陕西路转运司。戊子，魏杞始渡淮。诏郊祀大礼遵至道典故，改用来年正月一日上辛。辛卯，以钱端礼为参知政事兼知枢密院事，虞允文同知枢密院事兼权参知政事，礼部尚书王刚中签书枢密院事。丙申，制曰：“比遣王抃，远抵颍滨，得其要约。寻澶渊盟誓之信，仿大辽书题之仪，正皇帝之称，为叔侄之国，岁币减十万之数，地界如绍兴之时。怜彼此之无辜，约叛亡之不遣，可使归正之士咸起宁居之心。重念数州之民，罹此一时之难，老稚有荡析之灾，丁壮有系累之苦，宜推荡涤之宥，少慰凋残之情。应沿边被兵州军，除逃遁官吏不赦外，杂犯死罪情轻者减一等，余并放遣。”遣洪适等贺金主生辰。诏吴挺市马赴行在。己亥，雨雹。壬寅，罢三衙、江上、荆襄诸军招军。甲辰，遣沿海水军还屯。己酉，朝献景灵宫。庚戌，朝飨太庙。

乾道元年春正月辛亥朔，合祀天地于圜丘，大赦，改元。丁巳，淮西安抚韩琎勒停、贺州编管。庚申，以钱端礼兼德寿宫使。辛酉，召杨存中。通问使魏杞至燕山。丁卯，以王抃使金有劳，进五官。庚午，西北方有白气。诏馆职更迭补外。辛未，立两淮守令劝民种桑赏。壬申，诏两浙振流民。以绍兴流民多死，罢守臣徐嚞及两县令。癸酉，蠲沿边残破州军官赋一年。甲戌，刘宝责果州团练副使、琼州安置。乙亥，罢两淮招抚司及陕西、河东宣抚、招讨司。丙子，淮西守将孔福以遇敌弃城伏诛，顿遇夺官，刺面配吉阳军牢城。

二月庚辰朔，朝德寿宫，从太上皇、太上皇后幸四圣观。乙酉，罢江、淮都督府。遣官检察两淮州县，振济饥民。庚寅，雨雹。癸巳，移濠州戍兵于藕塘。庚子，以杨存中为宁远、昭庆军节度使。甲辰，以久雨，避殿减膳，蠲两淮灾伤州县身丁钱绢，决系囚。丁未，陈康伯薨，谥文恭。

三月甲寅，太白昼见。己未，御殿复膳。庚申，以虞允文为参知政事兼同知枢密院事，王刚中同知枢密院事。命淮西、湖北、荆襄帅臣措置屯田，复置榷场。癸亥，黄祖舜薨。戊辰，白气亘天。己巳，罢诸军额外制领将佐。乙亥，太白经天。是春，湖南盗起，入广东焚掠州县，官军讨平之。夏四月庚子，金报问使完颜仲等入见。乙巳，吴璘入见。

五月庚戌，以璘为太傅，封新安郡王。丙辰，诏有司治皇后家庙。壬戌，诏监司、帅守讲究弊事以闻。合广南东、西路监事为一司。癸亥，诏总领、帅、漕臣、诸军都统制并兼提领措置屯田，沿边守臣兼管屯田事。丁卯，诏吴璘措置马纲、水路。壬申，蠲四川州县虚额钱。吴璘改判兴元府。乙亥，诏未铨试人毋得堂除。丙子，遣李若川等使金贺上尊号。增置诸路钤辖、都监。郴州盗李金等复作乱，遣兵讨捕之。

六月癸未，王刚中薨。乙酉，诏恭王府直讲王淮倾邪不正，有违礼经，可与外任。丙戌，以翰林学士洪适签书枢密院事。戊子，步军司统制官崔皋坐奏功冒滥，夺所迁观察使，止进横行三官，令本军自效。辛卯，以武经郎令德为安定郡王。壬辰，以淮南转运判官姚岳言境内飞蝗自死，夺一官罢之。丙申，以两淮守令劳徕安集无效，下诏戒饬之，仍以诏置守令治所。壬寅，蠲广东残破郡县税赋。甲辰，罢湖北、京西制置司。

秋七月辛亥，诏知州年七十以上者与宫观。癸丑。辅臣晚对选德殿，御坐后有大屏，记注诸道监司、郡守姓名，因令都堂视此书之。甲寅，借职田租二年，以裨经费。己未，铸当二钱。己巳，蠲关外四州民今年租税及湖南贼蹂郡县夏税。

八月己卯，以永丰圩田赐建康都统司。癸未，获李金。乙酉，诏立子愭为皇太子。丁亥，虞允文罢。戊子，大赦。己丑，以洪适为参知政事兼权知枢密院事，吏部侍郎叶颙签书枢密院事兼权参知政事。庚寅，立知州军、诸路总管钤辖都监辞见法。癸巳，钱端礼以避东宫亲嫌，罢为资政殿大学士、提举万寿观。戊戌，吏部侍郎章服以论虞允文阿附罢，谪居汀州。

九月乙卯，立广国夫人钱氏为皇太子妃。丁巳，申严百司官出入局之制。丁卯，升鼎州为常德府。甲戌，以端明殿学士汪澈知枢密院事，洪适兼同知枢密院事。乙亥，置沿淮诸州都巡检。

冬十月己卯，遣方滋等使金贺正旦。戊子，增头子钱。归正人右通直郎刘蕴古坐以军器法式送北境，伏诛。壬辰，御大庆殿，册皇太子。癸巳，诣德寿宫称谢。乙未，诏侍从各举所知宗室一二人。丁酉，金遣高衎等来贺会庆节。乙巳，淮北红巾贼逾淮劫掠，立赏讨捕之，已而知楚州胡明遣巡尉击杀其首萧荣。

十一月辛亥，招收两淮流散忠义人。丙寅，白气亘天。辛未，遣龙大渊抚谕两淮，措置屯田，督捕盗贼。十二月戊寅，以洪适为尚书右仆射、同中书门下平章事兼枢密使，汪澈为枢密使。命广东提刑司招安李金余党。癸未，遣王严等贺金主生辰。康寅，以叶颙为参知政事兼同知枢密院事。辛卯，诏侍从、台谏、两省举堪监司、郡守者各一人，三衙、知阁举材武可守边者一人。庚子，罢两淮诸州权摄官。壬寅，金遣乌古论忠弼等来贺明年正旦。癸卯。诏枢密院文书依三省式，经中书门下画黄书读至正。

二年春正月辛酉，省六合戍兵，以所垦田给还复业之民。辛未，命湖南监司存恤寇盗残破郡县。

二月丁丑，罢盱眙屯田，振两浙、江东饥。戊寅，幸玉津园宴射，遂幸龙井。

三月乙巳，禁京西、利州路科役保胜义士。壬子，诏戒饬刑狱官。戊午，殿中侍御史王伯庠请裁定奏荐，诏三省、台谏集议，具条式以闻。诏县令非两任，毋除监察御史；非任守臣，毋除郎官。着为令。丁卯，赐礼部进土萧国梁以下四百九十有三人及第、出身。戊辰，再增诸州军离军添差员阙。辛未，罢洪适右仆射。癸酉，以给事中、权吏部尚书魏杞同知枢密院事兼权参知政事。丁丑，罢和籴。

夏四月戊寅，以久雨，命侍从、台谏议刑政所宜以闻。减大理、三衙、临安府及浙西州县杂犯死罪以下囚一等，释杖以下。庚辰，诏两浙漕臣王炎开平江、湖、秀围田。辛巳，避殿减膳。甲申，太白昼见。癸巳，御殿复膳。乙未，汪澈罢。丁酉，以知荆南府李道凭恃戚里妄作，罢之。

五月戊申，张焘薨。己酉，罢权借职田。庚戌，叶颙罢。以魏巳为参知政事，右谏议大夫林安宅同知枢密院事兼权参知政事，中书舍人蒋芾签书枢密院事。癸丑，太白昼见，经天。禁浙西修筑围田。罢修建康行宫。丁卯，命监司、守臣预备水旱。

六月甲戌，罢两浙路提举市舶司。诏诸路监司、帅臣各察守令臧否以闻。丙子，刑部上《乾道新编特旨断例》。戊寅，诏制科权罢注疏出题，守臣、监司亦许解送。庚辰，封孙挺为福州观察使、荣国公，摅为左千牛卫大将军。癸未，诏使相毋奏补文资，七色补官人毋任子，堂吏迁朝议大夫以五员为额。乙酉，申严内外牒式法，裁其额。丙戌，废永丰圩。戊戌，诏改官人实历知县一任，方许关升。着为定式。秋七月己酉，调泉州左翼军二千人屯许浦镇。甲寅，以镇江都统制戚方为武当军节度使。

八月辛未朔，诏两淮行铁钱，铜钱毋过江北。癸酉，以武锋军隶步军司。甲戌。罢任子年三十得免试参选之令。丁丑，蠲淮南放归万弩手差役二年。壬午，诏诸州守臣兼训练禁军。癸未，降会子、交子于镇江、建康务场，令江、淮之人对换。丙戌，林安宅劾叶颙之子受金失实，罢之。丁亥，诏安宅筠州居住，温州大水。戊子，以魏杞兼同知枢密院事，蒋芾权参知政事。召叶颙。庚寅，少保、新兴郡王吴盖薨。甲午，立中兴以来十三处战功格目。乙未，诏吴璘复判兴州。丙申，升宣州为宁国府。罢户部诸路岁籴一年。

九月甲辰，知上元县李允升犯脏贷死，杖脊刺面，配惠州牢城，籍其赀。丙午，建康守臣王佐坐纵允升去官，夺三官勒停、建昌军居住。余失按官吏及荐举官夺官有差。辛亥，遣官按视温州水灾，振贫民，决系囚。乙卯，诏改造大历。辛酉，追封子恪为邵王，谥曰悼肃。甲子，诏监司各举部内知县、县令二三人，守臣各举属县一二人。己巳，魏巳等上神宗、哲宗、徽宗三朝《帝纪》、《太上皇圣政》。太白昼见。是月，诏举将帅，置章奏簿。

冬十月癸酉，上《太上皇圣政》于德寿宫。乙亥，遣薛良朋等使金贺正旦。己卯，减饶州岁贡金三之一，蠲诸路洒坊逋赋。戊子，知峡州吕令问坐纵脏吏知夷陵县韩贽胄去官，夺二官、鄂州居住。辛卯，雨雹。金遣魏子平等来贺会庆节。十一月丙午，杨存中薨。己酉，尽出内藏及南库银以易会子，官司并以钱银支遣，民间从便。两淮总领所许自造会子。鬻诸路营田。壬子，诏修祥曦殿记注。乙卯，密诏四川制置使汪应辰：如吴璘不起，收其宣抚使牌印，权行主管职事。甲子，大阅。戊辰，筑郢州城。是月，诏汰冗兵。十二月庚午朔，白气亘天。癸酉，诏三省、侍从、台谏、两淮漕臣、郡守，条具两淮铁钱、交子利害以闻。乙亥，遣梁克家等贺金主生辰。己卯，以资政殿学士叶颙知枢密院事。辛巳，诏免进呈《钦宗日历》，送国史院修纂实录。壬午，追封杨存中为和王。甲申，以叶颙为尚书左仆射，魏杞右仆射，并同中书门下平章事兼枢密使。蒋芾参知政事，吏部尚书陈俊卿同知枢密院事兼权参知政事。庚寅，诏宰相领兼制国用使，参知政事同知国用事。癸巳，诏监司、守臣举廉吏。丙申，金遣乌古论元忠等来贺明年正旦。以江东兵马钤辖王抃为带御器械。是岁，裁定内外军额。

关键词：宋史,本纪

解释翻译[挑错/完善]

孝宗绍统同道冠德昭功哲文神武明圣成孝皇帝，名砚，字元永，宋太祖七世孙。原来，太祖少子秦王赵德芳的儿子是英国公赵惟宪，赵惟宪的儿子是新兴侯赵从郁，赵从郁的儿子是华阴侯赵世将，赵世将的儿子是庆国公赵令侩，赵令侩的儿子赵子翱，就是秀王。秀王夫人张氏梦到有人抱来一只羊给她说：“以此为识。”不久怀孕，于建炎元年（1127)十月二十二日，在秀州青杉闸官舍生下孝宗，当时红光满室，如日正中。长大一些后，起名为伯琼。

到元爵太子逝世，高宗没有后代，而昭慈圣献皇后也从江西回到行在，皇后曾做过一个奇异的梦，秘密说给高宗听，高宗大为感悟。适逢右仆射范尹请求立亲近之人，高宗说：“太祖以神武定天下，子孙不得享有它，时运艰难，流落可悯。肤如果不效法仁宗，为天下计谋，拿什么来告慰祖宗在天之灵呢亨于是下诏选立太祖的后代。同知枢密院事李回说：“太祖不以皇位传其子，是出于至诚。陛下为天下长远之计考虑，符合太祖的意愿，可以昭格天命。”参知政事张守说：“太祖各子，没听说有失德的，而传皇位给太宗，超过尧、舜很远。”高宗说：“此事不难实行，肤于‘伯’字行中选择，大概按昭穆顺序。”而上虞承娄寅亮也上书说：“太祖之后，寂寥无闻，仅同民庶。太祖在上，莫肯顾散，此金人所以未悔祸也。希望陛下在‘伯’字行内选立太祖孙子中有贤德的人。”高宗读后大为感叹。

绍兴二年（H32）五月，选择孝宗养在宫中。绍兴三年二月，授为和州防御使，赐名缓。十六日，改为贵州防御史。绍兴五年五月，采纳左仆射赵鼎的意见，在宫中立书院教育孝宗，书院建成后，于是把它作为资善堂。孝宗读书很聪明，天资特异。二十六日，授为保庆军节度使，封为建国公。六月初七，到资善堂听读，任命徽酞阁待制范冲兼诩善，起居郎朱震兼赞读，高宗命令孝宗见到范冲、朱震都要行拜礼。绍兴十二年正月初三，加衔为检校少保，封为普安郡王。三月初九，出间住进宫外府第。绍兴十三年九月，秀王死在秀州。绍兴十四年正月二十八日，采纳大臣的意见，允许解官服丧。绍兴十六年四月初六，免丧还为旧官。绍兴十七年六月二十六日，改为常德军节度使。

绍兴二十四年，瞥州盗贼兴起，秦桧派遣殿前司将官辛立率领一千人捕捉，不报告朝廷。孝宗趁人侍的机会说了这件事，高宗大惊。第二天质问秦桧，秦桧说不值得报告皇上，所以没有上报请示，等盗贼平定后再上奏。秦桧退朝，知道是孝宗报告的，忌恨孝宗。等到秦桧病情加重，他的家属又秘而不宣，阴谋用他的儿子秦嬉代替为相，孝宗又秘密致信高宗，识破了秦桧的奸计。

绍兴三十年二月二十四日，孝宗被立为皇子，改名玮。二十五日，下诏。二十七日，授为宁国军节度使、开府仪同三司，进封为建王。制书颁布，中外大悦。四月，赐字元瑰。

绍兴三十一年十月十三日，因明堂祭祀之恩，改为镇南军节度使。先是，金军侵犯边界，高宗下诏亲征，而两淮失守，朝臣多献退避之计，孝宗非常气愤，请率军为前锋。直讲史浩以疾听说后，赶忙人朝对高宗说，太子不适合率领军队，于是草奏，通过中宫递上草奏，请卫从以共子职。高宗因也想要孝宗遍识诸将，十二月于是启哗到金陵。绍兴三十二年五月二十八日，立为皇太子，改名玮。初，高宗很久就有禅位之意，曾经告诉过孝宗，孝宗流着泪坚决一再推辞，适逢边事没有结果。等到从建康回朝，陈康伯请求离去，高宗又以倦勤告谕。中书舍人唐文若闻而请对，说不宜迅速禅位，故先下建储之诏，赐名烨。监察御史周必大与陈康伯秘密议论，与唐昭宗名同音，不可。诏别拟进，乃定今名。不久又命令学士承旨洪遵为太子择字，洪遵拟四字进呈，都不符合皇上意旨。六月初九，御笔赐字元永。初十，内降御札：“皇太子可即皇帝位。肤称太上皇帝，退居德寿宫，皇后称太上皇后。”十一日，派遣中使召孝宗到宫廷中面谕，孝宗又推辞不受，即趋侧殿门，想回东宫，高宗再三劝谕，孝宗才停止回东宫。于是高宗出御紫哀殿，辅臣奏事完毕，高宗回宫。百官移班殿门外，拜诏完毕，又人班殿廷。不久，内侍扶孝宗到御榻前，侧立不坐，内侍扶了七八次，才稍就座。宰相率百官称庆拜贺，孝宗邃兴。辅臣升殿一再请求，孝宗不愉快地说：“君父之命，出于独断。然此大位，惧不克当。”班退，太上皇帝即退到德寿宫，孝宗穿上衣服，走出样曦殿门，冒雨扶举送行，到宫门仍不停止。太上皇帝挥谢再三，且令左右扶掖回朝，回头说：“我托付得人，没有遗憾。”左右都呼万岁。这天，诏令有关部门议论太上皇帝、太上皇后尊号报告朝廷，在内诸司日轮官吏应奉德寿宫，增置德寿宫提点、干办等官，德寿宫的宿卫依照皇城及宫门办法实施。十二日，孝宗朝拜德寿宫。十三日，大赦。诏令宰相率百官每月朝拜德寿宫两次。十四日，以即位告天地、宗庙、社翟。十五日，诏令五日一朝德寿宫。任命左武大夫龙大渊为枢密副都承旨，武翼郎曾规带御器械。十八日，始到后殿。十九日，诏令中外士庶陈说时政缺失。二十一日，诏进宰执官二等。二十二日，下诏因太上皇不许五日一朝，从今以后改为一月四朝。恢复除名勒停人胡锉官职，任命为饶州知州。二十四日，诏令有关部门每月供给德寿宫络钱十万。二十六日，诏令罢除四川买马。二十七日，诏令文武百官每天一人人对。二十八日，蝗灾。二十九日，敬上太上皇帝尊号为光尧寿圣太上皇帝，太上皇后为寿圣太上皇后。三十日，天空昏暗，金军屠杀原州城。

秋七月初三，兴州中军统制吴挺收复巩州。初五，判建康府张浚人朝拜见皇上。因降雨、飞蝗，命令侍从、台谏官陈述民间利害。初七，诏令戒伤各郡守臣。初八，任命张浚为少傅、江淮宣抚使，封为魏国公。初十，任命参知政事汪澈视察湖北、京西。派遣刘琪等出使金国，报告孝宗即位。十四日，任命四川宣抚使吴瞒兼陕西河东路宣抚、招讨使。追复岳飞原官，以礼改葬。这天晚上，发生地震，大风拔木。十五日，在太庙、别庙举行祭祀。十九日，马军司中军统制赵搏、忠义军统领皇甫调收复光州。二十日，祭祀景灵宫。诏令淮南各州慰问抚恤淮北来归之民，暂时免除税役。二十二日，任命少保、保康军节度使吴益为少傅，太尉、武宁军节度使吴盖为开府仪同三司。二十三日，罢除李宝措置海道。二十四日，恩平郡王赵朦朝见孝宗。二十六日，御前军器所仍旧归属工部。二十七日，诏令后省看详中外上书，有可以采纳者报告朝廷。二十八日，任命黄祖舜兼任参知政事。罢除各路圣节进奉物品。诏令李显忠军马听从张浚调遣管理。二十九日，增加将士战伤战死者推恩给赏标准。诏令免除四川积年拖欠的债务。

八月初一，四川马军统制高师中与金军战于摧沙，失败而死。初二，吴瞒与金军战于德顺军。初五，任命翰林学士史浩为参知政事。十四日，孝宗率大臣到德寿宫，奉上太上皇帝、太上皇后尊号册宝。二十三日，颁布宽恤事件十八条。起居舍人洪迈、知间门事张抡因奉使辱命被罢免。甲申日，吴瞒在北山打败金军。二十四日，追复李光为资政殿学士，赵鼎、范冲都被恢复他们应得到的恩赏。二十六日，以孝宗的生日为会庆节。追册故妃郭氏为皇后。

九月初一，任命儿子赵J嗜为少保、永兴军节度使，进封为邓王；赵恺为雄武军节度使、开府仪同三司，进封为庆王；赵为镇姚军节度使、开府仪同三司，进封为恭王。金军进攻德顺军东山堡，中军将李库战死。初四，诏令开讲日召集辅臣观讲。川陕宣谕使虞允文因论边事不合被罢免。初六，诏令侍从、台谏官举荐知晓四川利害可以担任都转运使者。初七，因金国派人来索旧礼，诏令宰执、侍从、台谏官各自陈说应敌定论上报朝廷。初八，诏令吴瞒审度措置，保全川蜀。十二日，诏令记录勋臣名次。十三日，转补朱震、范冲子孙官职。十七日，赠皇后郭氏溢号为恭怀。十八日，贩济淮东义兵和归正人。任命总领四川财赋军马钱粮王之望为户部侍郎、川陕宣谕使，并且命令将领调兵共同防守兴州川口。二十二日，诏令虞允文到吴瞒军中议事。二十八日，任命吴目漪为少师。

冬十月初三，诏令朝臣举荐可以担任监司、郡守的人。初五，任命岳阳军节度使居广为开府仪同三司，史浩兼代理知枢密院事。初六，叶义问被罢免。诏令登闻鼓院不要沮抑进状。初七，任命恩平郡王赵朦为少保。诏令会庆节暂且免除祝寿。十五日，诏令张浚、陈俊卿核实诸将所陈功赏。改溢皇后郭氏为安穆。十九日，任命岳飞孙六人为官。二十一日，契丹招讨萧鹤巴来降。金军进攻德顺城，吴瞒击退金军，又派兵追袭，遂为所败。二十二日，升建州为建宁府。二十五日，任命资政殿学士张煮为同知枢密院事。二十六日，安南都护南平王李天柞、婆国王悉里地茶兰固野、占城国王邹时巴兰都增加食邑实封。

十一月初七，任命萧鹤巴为忠州团练使。十二日，金军进攻水洛城。十三日，赐给忠义军统制皇甫调军帛五千匹、绵一万两。十五日，诏令改明年为隆兴元年。十八日，免除杨存中所献纳酒坊拖欠钱四十万络。二十一日，定内侍官额。二十八日，史浩免除代理知枢密院事。确定文武臣僚宫观、岳庙人数。设立措置京西营田司。

十二月初三，诏令宰臣重新兼任枢密使。金军进攻陇城县，官军打退金军。初四，诏令帅臣、监司陈述管辖地区知州治绩好坏上报朝廷。诏令放弃德顺城。迁兵民到秦州以里屯住。初五，任命陈康伯兼枢密使。命令江、淮宣抚司增招武勇效用军。初六，诏令侍从、台谏官集体商议当今弊事，并且命令他们率部属官吏极言无隐。初九，刘琪和张说从盯胎回来。十六日，免除四川即位大赦前带白契税钱。二十四日，诏观察使以上官员各自推举所知三人，三省和枢密院详议立格报告朝廷。二十八日，罢除建康和镇江营田官兵。二十九日，广西贼王宣攻破藤州，守臣廖弃城逃走。这年，各路判死刑者共四十一人。隆兴元年（1163）春正月初一，大臣在文德殿朝拜孝宗皇上。孝宗朝拜德寿宫。确立武臣荐举标准。初三，四川宣抚司奉命班师。初九，任命史浩为尚书右仆射、同中书门下平章事兼枢密使，张浚进升为枢密使、都督江淮东西路军马。十五日，诛杀殿前司后军阴谋反叛的人。十七日，诏令礼部贡院考试额增加一百人。二十六日，诏令吴瞒军队进退可以自行决定。吴瞒已经放弃德顺，道路又被金军阻拦，将士死者数以万计。二月初一，采用史浩的策略，任命布衣李信甫为兵部员外郎，带着蜡书从小道前往中原，招募占据州郡的豪杰们，答应封王世袭。安庆军节度使赵士请减去棒禄的一半，用以补助军用。从此宗室成员有此请求的全部批准。初七，宰执陈康伯等请求再次减免棒禄，只保存旧标准的一半，答应了这个请求。十八日，贩济两淮流民和山东归正忠义军。二十二日，黄祖舜被罢免。二十九日，驱逐秦桧党羽，并且禁止他们擅自到行在。三月初一，金军左副元帅给石烈志宁以书取侵地。初二，任命张煮为参知政事，御史中承辛次膺为同知枢密院事，叶义问被罢免端明殿学士，饶州居住。初五，降冰雹。初六，诏令户部置局，商议节约浮费。初八，杨存中等请求像宰执一样减掉一半的棒禄，批准了这个请求。初九，任命龙大渊知阎门事，曾规为同知阎门事。十一日，陈康伯献上钦宗陵墓名为永献。十四日，诏求遗逸。十六日，诏令修撰汰上皇帝圣班。罢免龙大渊，另外差遣。曾规恢复带御器械。召张浚。十八日，张煮被罢免。确立选人减少举荐者的办法。二十三日，恢复龙大渊为知阎门事，曾规为同知阎门事，给事中、中书舍人留黄不行。二十四日，诏令整治郡县吏。二十九日，因久雨不晴，命令有关部门贩济灾伤，考察刑禁。夏四月初五，确定选人改官岁额。初八，张浚朝见孝宗，商议出兵渡淮，三省、枢密院没有参与。十二日，赐礼部进士木待问以下五百三十八人及第、出身。十五日，王之望被罢免。二十二日，诏令户部、台谏官员商议节省浮费。二十三日，诏令给江淮都督府白金二十五万两为军费。二十八日，张浚命令邵宏渊率军驻扎盯胎。二十九日，又命令李显忠率军驻扎定远。这个月，金军攻取环州，守臣强霓及其弟强震战死。

五月初二，申严铺翠销金和神祠僧拟之禁。初七，李显忠收复灵壁县。邵宏渊驻扎虹县，金军抵御。初八，李显忠东趋虹县。初十，收复虹县，金国知泅州蒲察徒穆和同知泅州大周仁投降。十一日，命令左右史每日更替立前殿。十二日，张浚渡江视师。十三日，金右翼军都统萧琦向李显忠投降。十四日，李显忠和邵宏渊在宿州打败金军。十五日，史浩被罢免。追复司马康为右谏议大夫。十六日，收复宿州，诛杀金兵数千人。建康前军统领官王琪与金军巷战而死。十七日，任命辛次膺为参知政事，翰林学士承旨洪遵为同知枢密院事。督促各路开辟营田。二十二日，孝宗到德寿宫祝贺天申节。金给石烈志宁从雅阳引兵至宿州，李显忠击退金军。二十三日，钦宗逝世两周年，孝宗着丧服到几筵，换样服行样祭礼。李显忠在宿州与金军作战，邵宏渊不援助，李显忠失利。这天夜里，建康中军统制周宏和邵宏渊之子邵世雄、殿前司统制官左士渊逃回。二十四日，李显忠升为开府仪同三司、淮南京瓷京东河北招讨使。邵宏渊为检校少保、宁远军节度使、招讨副使。金军进攻宿州城，李显忠大败之。殿前司统制官张训通等七人、统领官十二人，因二将领不和而逃跑。二十五日，李显忠、邵宏渊在符离大败。二十六日，孝宗下诏亲征。二十七日，召汪澈。任命张浚兼都督荆襄军马。李显忠、邵宏渊至壕州。张浚任命刘宝为镇江诸军都统制。二十八日，任命蒲察徒穆、大周仁、萧琦都为节度使，分别为大同军、彰国军、威塞军节度使。派遣御前忠勇军前往都督府。这个月，成都三次发生地震。

六月初一，日食。派遣内侍督促献上淮东将士功赏。初四，汪澈被罢免。张浚请求退休，并且请求通好金国，都没批准。初八，任命观文殿大学士汤思退为醛泉观使兼侍读。初九，召虞允文。任命兵部侍郎周葵为参知政事。汪澈罢除资政殿学士职，台州居住。十一日，张浚从盯胎回到扬州。十二日，李显忠罢除军职。十三日，任命太傅、同安郡王杨存中为御营使，管理调遣殿前司军马。十四日，孝宗下诏罪己。张浚降授特进，仍为前枢密使、江淮东西路宣抚使，官属分别削夺二官。邵宏渊降武义大夫，职仍旧。诏令杨存中先到建康措置营寨，检查沿江守备情况。二十日，诏令延长巡视时间。辛次膺被罢免。二十一日，李显忠被贬为清远军节度副使，箔州安置。二十三日，命令浙西副都总管李宝兼御营统制官，措置浙西海道。二十六日，右谏议大夫王大宝人对，论说移哗。任命敷文阁学士虞允文为兵部尚书兼湖北、京西宣谕使。三十日，释放宫人三十名。任命萧琦为检校少保、河北招抚使。秋七月初一，任命虞允文为湖北、京西制置使。初四，任命汤思退为尚书右仆射、同中书门下平章事兼枢密使。李显忠又降为果州团练副使，潭州安置。初六，诏令宿州弃军将领夺官贬窜不等。初七，太白星白天出现，历经一天。罢除江淮宣抚司自行处理有关事宜。十六日，因早蝗、星变，诏令侍从、台谏、两省官陈说时政缺失。十八日，诏令收回李显忠侵欺官钱金银，免籍其家。二十六日，裁减省、部、侍、监官吏。二十九日，给还岳飞田宅。

八月初八，张浚又都督江淮军马。十二日，任命刘宝兼淮东招抚使。十八日，因飞蝗和风水为灾，孝宗不上殿处理政事并且减少饮食。罢除借诸路职田之令。二十日，金给石烈志宁又致书索要海、泅、唐、邓四州土地和岁币。二十五日，又任命龙大渊为知阎门事，曾规为同知阁门事。二十八日，派遣淮西安抚司干办公事卢仲贤等带着书信到金元帅府，告诫不答应割让四州，要减少岁币。命令各将领不要派兵出境。冬十月初一，大臣奏金帅书言四事，孝宗说：“四州土地、岁币可以给，名分、归正人这两点不能遵命。”初四，上殿复膳。十二日，派遣护圣军戍守江南。十九日，诏令太上皇后教旨改称圣旨。立贤妃夏氏为皇后。二十日，地震。二十四日，升洪州为隆兴府。下诏：“江淮军马调遣应援，听从都督府命令，其他事全部上奏。”

十一月初二，卢仲贤从宿州带回金都元帅仆散忠义给三省和枢密院的信。十三日，派遣王之望等为金国通问使。十四日，诏令侍从、台谏在后省集体商议讲和、遣使、礼数、土贡四个问题，并且各自推荐可以担任为使的人。十九日，卢仲贤擅自答应割让四州土地，下大理寺狱，削夺三官。召张浚。二十六日，任命胡意、杨由义为使金通问国信所审议官。十二月初三，陈康伯被罢免。初九，张浚朝见孝宗。二十一日，任命汤思退为尚书左仆射，张浚为右仆射，并同中书门下平章事兼枢密使。张浚仍旧都督江淮东西路军马。二十六日，西南方向有白气。

这一年，因两浙大水、早蝗，江东大水，都免除田租。

隆兴二年春正月初五，诏令增加德寿宫车举仪卫。初六，到文德殿，册封皇后。初七，修三省法。初九，与皇后一起朝拜德寿宫。初十，命令虞允文调兵讨伐广西盗贼。十四日，罢废各州招军。二十日，金国仆散忠义又送来书信。二十四日，申严卿监、郎官更出迭人之制。二十六日，贩济归正人。二十八日，白气横贯天空。这个月，福建各州发生地震。二月十六日，免除秀州贫民拖欠的田租。十七日，容州妖贼李云作乱。十八日，恢复王权为武义大夫，命令代理广西路铃辖，专门处理镇压盗贼。二十一日，诏令整治将帅，减文武官和百司吏人效赐的一半。废罢两浙、福建、江西、湖南、夔州路参议官。二十二日，降冰雹和雪。俘获李云，党羽全部平定。三十日，胡意从宿州回朝。当初，金帅因胡意不答应割让四州土地，将他们关押，胡意等不屈服，金主命令他们回国。

三月初一，诏令张浚到淮上视师。又诏令王之望等以币还。初二，诏令荆襄、川陕帅臣严密边备，不要先用兵侵犯金军。卢仲贤被除名，押送郴州编管。十七日，诏令光州知州皇甫调不要招纳归正人。二十一日，王宣等投降。诏令三衙戍兵归营，建康、镇江大军更番归寨。二十五日，德寿宫生出芝草。任命户部侍郎钱端礼为淮东宣谕使，吏部侍郎王之望为淮西宣谕使。诏令他们抚谕两淮军民。二十七日，因广西盗贼平定，诏令减轻高、藤、雷、容四州杂犯死罪囚犯罪刑，杖刑以下释放，免除夏秋税赋。把忠勇军隶属步军司，神劲右军隶属镇江都统司。二十八日，任命王彦为建康诸军都统制兼淮西招抚使。

夏四月初六，召张浚回朝。初十，把李显忠侵吞的官钱发还给各军。十三日，以建康归正人为忠毅军，镇江的为忠顺军，命令萧琦、萧鹤巴分别统领。十四日，罢废江淮都督府。高丽来进贡。二十三日，张浚被罢免。二十九日，言者论宰相、执政询私舞弊，命令把上书置于政事堂。

五月初八，又设置环卫官。十二日，诏令吴瞒不要招纳归正人。十七日，诏令刘宝审度泅州轻重取舍事宜上报朝廷。江西总管邵宏渊被降为靖州团练副使，南安军安置，并且没收他盗用的库钱。二十一日，孝宗率领大臣到德寿宫祝贺天申节，开始用乐。二十三日，蝗灾。诏令内外贪赃枉法官吏由尚书省置籍检查。二十六日，罢除招募神劲效用军。二十七日，警卖两淮所括户马。六月初一，日食。初八，因阴雨连绵，诏令州县处理滞囚。十五日，太白星白天出现。十九日，命令虞允文放弃唐、邓二州，虞允文不奉命。二十四日，贩济江东、两淮受水灾贫民。

秋七月初二，召虞允文。任命户部尚书韩仲通为湖北、京西制置使。初四，洪遵被罢免。初六，任命周葵兼代理知枢密院事。派遣主管马军司公事张守忠率兵到淮西，措置边备。十七日，太白星整天显现。诏令内外文武官员年满七十岁不请求退休的人，遇到郊祭不得享受荫补恩赏。二十二日，命令海、泅州撤除戍兵。二十四日，降冰雹。二十五日，免除淮东内库坊场钱一年。二十七日，洪遵被罢除端明殿学士职衔。三十日，因江东、浙西大水，诏令侍从、台谏、卿监、郎官、馆职陈说缺失和当今急务。这个月，罢除内侍押班梁坷为在外宫观。广西提刑司移到容州。

八月初一，因灾异孝宗不上殿并减少饮食。初五，南丹州莫延凛被诸蛮驱逐前来归附，诏令补为修武郎。命令江东、浙西守臣措置开决围田。十一日，秦国大长公主逝世。因久雨不晴处决关押的囚犯。二十七日，任命资政殿大学士贺允中为知枢密院事兼参知政事。二十八日，诏令贩济淮东受水灾的州县。张浚逝世。二十九日，派遣魏祀等为金国通问使。

九月初二，罢除内侍李坷赐溢。十二日，诏令江东浙西监司、守臣讲明措置田事。十三日，交趾来进贡。十五日，严格赃吏法。十九日，任命王之望为参知政事、代理刑部侍郎，吴莆为给事中兼淮西宣谕使。金军侵犯边境。因久雨不晴，拿出内库白金四十万两、来米贩济贫民。二十日，王彦率军渡江，驻扎昭关。二十一日，命令汤思退都督江淮东西路军马，推辞不行。二十三日，又命令杨存中为同都督，钱端礼、吴莆并为都督府参赞军事。罢废宣谕司。仍易国书交给魏祀。少保、崇信军节度使赵密复出任职，权领殿前司职事。

冬十月初二，魏祀至盯胎，金帅以国书没有按其要求写不接受，想得到商、秦地和俘获人，并且要岁币二十万，魏祀没有答应。十五日，贺允中罢为资政殿大学士，退休。十七日，任命周葵兼权知枢密院事，王之望兼同知枢密院事。十八日，诏令辅臣夕对便殿。二十四日，大风。二十八日，免除京西、湖北运粮所经过州县一半的秋税。任命靖海军节度使李宝为沿海驻扎御前水军都统制。二十九日，金军分道渡淮，刘宝放弃楚州逃跑。

十一月初四，楚州知州魏胜与金军交战，战死，州城被攻陷，壕州也被攻陷。王彦放弃昭关逃跑，滁州又被攻陷。初五，诏谕沿边将士。初六，诏令魏记等以所带礼币搞军，魏祀不从命，留在镇江等候圣旨。又命令王之望督视江淮军马。初七，因金军侵扰，诏令郊祀改在明年。又诏谕归正官民军士。命令王之望为同都督江淮军马。汤思退罢除都督职务。召陈康伯。初八，王之望罢除同都督职务。初九，命令杨存中都督江淮军马。初十，汤思退被罢免，不久因尹墙、晃公武论勃，被免除观文殿大学士职衔，永州居住，未至而卒。十三日，用黄榜严禁太学生伏网上书。这天，太学生张观等七十二人上书，请斩汤思退、王之望、尹墙，贬窜其党洪适、晃公武而任用陈康伯、胡锉等，以济大计。十五日，派遣国信所大通事王林持周葵书到金帅府，请求皇帝号，为叔侄之国；岁贡改为岁币，减十万；割让商、秦土地；归还被俘人，只是叛亡者不归还；誓约大略与绍兴同。因金军侵犯淮南，诏令不上殿处理政事，减少饮食。十六日，诏令择日视师。十七日，任命少保、观文殿大学士陈康伯为尚书左仆射、同中书门下平章事兼枢密使。十九日，派遣兵部侍郎胡锉、右谏议大夫尹墙分别到两浙措置海道。赠魏胜为宁国军节度使，溢号为忠壮。二十日，兵部尚书钱端礼被赐给出身，签书枢密院事兼提领德寿宫。二十一日，诏令侍从、两省官每天一次到都堂议事，有关台谏者也听会议。任命显漠阁学士虞允文为同签书枢密院事。二十二日，派遣王之望到江上慰问军队。二十三日，金军侵犯六合县，步军司统崔皋击退金军。二十四日，任命钱端礼兼代理参知政事。二十六日，任命显漠阁直学士沈介为沿江制置使。命令沿江各州调遣保甲分守渡口。二十八日，刘宝被罢除军职，为武泰军承宣使；王彦罢除龙、神、卫四厢都指挥使职务。

闰十一月初三，陈康伯朝见孝宗，诏令他隔日朝见一次，用轿子抬到殿门，扶着升殿。初五，周葵被罢免。王林与金帅见面，得到金帅答书回国。初七，萧琦去世。十一日，诏令罢免胡锉、尹墙。十五日，召韩仲通。任命沈介为兵部尚书、湖北京西制置使。十七日，因金军将退兵，诏令督府择利袭击，王之望认为不可。二十四日，王之望被罢免。二十五日，任命王打为奉使金国通问国信所参议官，带上陈康伯的答书前行。二十六日，金派遣张恭愈来迎接使者。诏令台谏、侍从、两省官员推举楚、庐、滁、壕四州守臣。

十二月初四，罢除陕西路转运使。初八，魏祀开始渡淮。诏令郊祀大礼遵循至道成例实行，改用来年正月一日上辛。十一日，任命钱端礼为参知政事兼知枢密院事，虞允文为同知枢密院事兼权参知政事，礼部尚书王刚中为签书枢密院事。十六日，制曰：“近遣王林，远抵颖滨，得其要约。寻擅渊盟誓之信，仿大辽书题之仪，正皇帝之称，为叔侄之国，岁币减少十万，地界如绍兴和议之时。怜悯双方百姓，约叛亡不遣还，可以使归正之士都能安居。又考虑到数州百姓，遭此一时之难，老幼离析，丁壮系累，应该予以抚恤，稍慰凋残之情。凡是沿边遭受兵祸的州军，除逃跑官吏不予赦免外，杂犯死罪情节较轻者减刑一等，其余都释放。”派遣洪适等祝贺金主生日。诏令吴挺买马前往行在。十九日，降冰雹。二十二日，罢废三衙、江上、荆府各军招军。二十四日，调遣沿海水军还屯。二十九日，祭祀景灵宫。三十日，祭祀太庙。

乾道元年（1165）春正月初一，在圆丘合祭天地，大赦，改元。初七，淮西安抚韩被停职，贺州编管。初十，任命钱端礼兼德寿宫使。十一日，召杨存中。通问使魏祀到达燕山。十七日，因王林出使金国有功劳，进升五官。二十日，西北方向出现白气。诏令馆职更迭补外。二十一日，确立两淮守令劝民种桑奖赏标准。二十二日，诏令两浙贩济流民。因绍兴流民多死亡，罢除守臣徐哲和两县令。二十三日，免除沿边遭受残破地区官赋一年。二十四日，刘宝被降为果州团练副使，琼州安置。二十五日，废罢两淮招抚司和陕西河东宣抚、招讨司。二十六日，淮西守将孔福因遇敌弃城被处死；顿遇被削夺官职，刺面发配到吉阳军牢城。

二月初一，朝拜德寿宫，随从太上皇、太上皇后到四圣观。初六，罢除江淮都督府。派遣官员检察两浙州县，贩济饥民。十一日，降冰雹。十四日，壕州戍兵移到藕塘。二十一日，任命杨存中为宁远、昭庆军节度使。二十五日，因久雨不上殿减膳，免除两浙灾伤州县身丁钱绢，处理关押囚犯。二十八日，陈康伯逝世，溢号为文恭。

三月初五，太白星白天出现。初十，御殿复膳。十一日，任命虞允文为参知政事兼同知枢密院事，王刚中为同知枢密院事。命令淮西、湖北、荆襄帅臣措置屯田，重新设置榷场。十四日，黄祖舜逝世。十九日，白气横盖天空。二十日，罢除各军额外制领将佐。二十六日，太白星一天没有消失。

这年春，湖南盗贼兴起，进人广东焚掠州县，官军讨平盗贼。

夏四月二十二日，金国报问使完颜仲等人朝见孝宗。二十七日，吴瞒朝见皇上。

五月初二，任命吴瞒为太傅，封为新安郡王。初八，诏令有关部门修治皇后家庙。十四日，诏令监司、帅守议论研究弊事上报朝廷。广南东、西路盐事合为一司。十五日，诏令总领、帅槽臣、诸军都统制并兼任提领措置屯田，沿边守臣兼管屯田事。十九日，诏令吴瞒措置马纲、水路。二十四日，免除四川虚额钱。吴瞒改判兴元府。二十七日，诏令没有经过诊试者不得由政事堂直接奏注差遣。二十八日，派遣李若川等出使金国贺上尊号。增置诸路铃辖、都监。郴州盗贼李金等又叛乱，派兵讨捕。

六月初六，王刚中逝世。初八，诏令恭王府直讲王淮倾邪不正，有违礼经，可与外任。初九，任命翰林学士洪适为签书枢密院事。十一日，步军司统制官崔皋因奏功冒充获罪，削夺迁升的观察使，只进横行三官，令本军自效。十五日，任命武经郎赵令德为安定郡王。十六日，因淮南转运判官姚岳报告境内飞蝗自己死掉，夺一官罢免。二十日，因两淮守令慰劳安集流民不见成效，下诏整治，仍按诏令置守令治所。二十六日，免除广东遭受残破州县税赋。二十八日，罢除湖北、京西制置司。

秋七月初四，诏令知州年七十以上者任命为宫观。初六，辅臣在选德殿晚对，皇帝宝座后有大屏，记注各道监司、郡守姓名，于是命令政事堂按此书写。初七，借职田租二年，用来补助经费。十二日，铸造当二钱。二十二日，免除关外四少l.l百姓今年租赋和湖南遭受盗贼践踏郡县夏税。

八月初三，把永丰好田赐给建康都统司。初七，俘获李金。初九，诏令立儿子赵J嗜为皇太子。十一日，虞允文被罢免。十二日，大赦。十三日，任命洪适为参知政事兼代理知枢密院事，吏部侍郎叶为签书枢密院事兼权参知政事。十四日，立知州军、诸路总管铃辖都监辞见法。十七日，钱端礼因避东宫亲嫌，罢为资政殿大学士、提举万寿观。二十二日，吏部侍郎章服因论虞允文阿附被罢免，滴居汀州。

九月初九，立广国夫人钱氏为皇太子妃。十一日，申严百司官出人局之制。二十一日，升鼎州为常德府。二十八日，任命端明殿学士汪澈为知枢密院事，洪适兼同知枢密院事。二十九日，设置沿淮各州都巡检。

冬十月初三，派遣方滋等人出使金朝祝贺正旦。十二日，增头子钱。归正人右通直郎刘蕴古因把军器制造样式送给金军，被处死。十六日，到大庆殿，册封皇太子。十七日，到德寿宫拜谢。十九日，诏令侍从官各自推举所知宗室一二人。二十一日，金国派遣高蛔等来祝贺会庆节。二十九日，淮北红巾贼跨淮抢劫，立赏捕捉。不久知楚州胡明派遣巡尉击杀他的首领萧荣。

十一月初六，招收两淮流散忠义人。二十一日，白气横盖天空。二十六日，派遣龙大渊抚谕两淮，措置屯田，督捕盗贼。

十二月初三，任命洪适为尚书右仆射、同中书门下平章事兼枢密使，汪澈为枢密使。命令广东提刑司招安李金余党。初八，派遣王严等祝贺金主生日。十五日，任命叶为参知政事兼同知枢密院事。十六日，诏令侍从、台谏、两省官员推举可以担任监司、郡守者各一人，三衙、知阎推举文武可以担任守边重任者一人。二十五日，罢除两淮各州权摄官。二十七日，金国派遣乌古论忠弼等人来祝贺明年新春。二十八日，诏令枢密院文书依照三省格式，经中书门下画黄书读。

乾道二年春正月十六日，省除六合戍兵，把其所垦田给还复业的百姓。二十六日，命令湖南监司慰问抚恤寇盗残破州郡县。

二月初三，罢除盯胎屯田，贩济两浙、江东饥民。初四，到玉津园设宴射箭，于是到龙井。

三月初二，禁止京西、利州路科役保胜义士。初九，诏令整顿刑狱官。十五日，殿中侍御史王伯库请裁定奏荐，诏三省、台谏官一起讨论，定好格式上报。诏令：“县令若没有两任，不得授为监察御史；没有担任守臣，不得授为郎官。著为令。”二十四日，赐礼部进士萧国梁以下四百九十三人及第、出身。二十五日，再次增加各州军离军添差员缺。二十八日，罢免洪适右仆射职务。二十九日，任命给事中、权吏部尚书魏祀为同知枢密院事兼权参知政事。三十日，废罢和来。夏四月初五，因久雨不晴，命令侍从、台谏议论刑政所应该采取的措施上报朝廷。大理、三衙、临安府和浙西州县杂犯死罪以下囚犯减罪一等，杖刑以下释放。初七，诏令两浙槽臣王炎开辟平江、湖、秀等地围田。初八，避殿减少饮食。十一日，太白星白天出现。二十日，御殿恢复饮食。二十二日，汪澈被罢免。二十四日，荆南知府李道凭借戚里之亲胡作非为，被罢免。

五月初六，张煮逝世。初七，罢除暂借职田。初八，叶被罢免。任命魏祀为参知政事，右谏议大夫林安宅为同知枢密院事兼代理参知政事，中书舍人蒋莆为签书枢密院事。十一日，太白星白天出现，经历一天没有消失。禁止浙西修筑围田。废罢修建建康行宫。二十五日，命令监司守令预先做好防备水早工作。

六月初三，废除两浙路提举市舶司。诏令各路监司、帅臣各自考察守令好坏上报朝廷。初五，刑部呈上乾道新编特旨断但。初七，诏令制科权罢注疏出题，守臣、监司也许解送。初九，封孙子赵挺为福州观察使、荣国公，赵挺为左千牛卫大将军。十二日，诏令使相不要奏补文资，七色补官人不得任子，堂吏迁升朝议大夫以五名为限额。十四日，申严内外碟式法，裁减其额。十五日，废罢永丰好。二十七日，诏令：“改官人实历知县一任，方许关升。著为定式。”秋七月初八，调泉州左翼军二千人屯驻许浦镇。十三日，任命镇江都统制戚方为武当军节度使。

八月初一，诏令两淮通行铁钱，铜钱不得过江北。初三，以武锋军隶属步军司。初四，罢除任子年三十得以免试参选之令。初七，免除淮南放归万弩手差役二年。十二日，诏令各州守臣兼练禁军。十三日，降会子、交子到镇江、建康务场，命令江淮地区百姓对换。十六日，林安宅弹勃叶儿子受金失实被罢免。十七日，诏令林安宅箔州居住。温州发大水。十八日，任命魏祀兼同知枢密院事，蒋莆权参知政事。召叶。二十日，少保、新兴郡王吴盖逝世。二十四日，立中兴以来十三处战功数目。二十五日，诏令吴瞒重新判兴州。二十六日，升宣州为宁国府。罢废户部各路岁来一年。九月初四，上元知县李允升犯贪赃罪免除死罪，杖脊刺面，发配惠州牢城，没收资产。初六，建康守臣王佐因纵容李允升去官，被削夺三官，勒令停职，建昌军居住。其余者按官吏及荐举官夺官不等。十一日，派遣官员视察温州水灾，贩济贫民，处决关押囚犯。十五日，诏令改造大历。二十一日，追封儿子赵烙为邵王，溢号为悼肃。二十四日，诏令监司各自推举部内知县、县令二三人，守臣各举荐属县一二人。二十九日，魏祀等呈上神宗哲宗徽宗三朝帝重己、汰上皇圣班。太白星白天出现。这个月，诏令推举将帅，设置章奏簿。

冬十月初三，到德寿宫呈上汰上皇圣班。初五，派遣薛良朋等出使金国祝贺正旦。初九，减去饶州岁贡金三分之一，免除各路酒坊拖欠赋税。十八日，知峡州吕令问因纵容赃吏夷陵知县韩赞青去官，削夺三官，鄂州居住。二十一日，降冰雹。金国派遣魏子平等来祝贺会庆节。

十一月初六，杨存中逝世。初九，调出内藏库和南库所有的银子易换会子，官司都以钱银支遣，民间听便。允许两淮总领所自造会子。警卖各路营田。十二日，诏令修样曦殿记注。十五日，秘密诏令四川制置使汪应辰，如果吴瞒不起，就没收他的宣抚使牌印，暂且行使主管职事。二十四日，举行大阅。二十八日，修筑郑州城。这个月，诏令裁汰冗兵。十二月初一，白气横盖天空。初四，诏令三省、侍从、台谏、两淮槽臣、郡守，分别陈述两淮铁钱、交子利害报告朝廷。初六，派遣梁克家等祝贺金主生日。初十，任命资政殿学士叶为知枢密院事。十二日，下诏暂免进呈钦宗日厉，送国史院修撰实录。十三日，追封杨存中为和王。十五日，任命叶为尚书左仆射，魏祀为右仆射，并为同中书门下平章事兼枢密使。蒋莆为参知政事，吏部尚书陈俊卿为同知枢密院事兼代理参知政事。二十一日，诏令宰相兼制国用使，参知政事同知国用事。二十四日，下诏监司、守臣举荐廉吏。二十七日，金国派遣乌古论元忠等来祝贺明年新春。任命江东兵马铃辖王打为带御器械。这一年，裁定内外军额。

上一篇：本纪·卷三十二

下一篇：本纪·卷三十四

全   文：宋史

