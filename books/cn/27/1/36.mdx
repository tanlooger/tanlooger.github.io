---
---
---
title: ○光宗
---

光宗循道宪仁明功茂德温文顺武圣哲慈孝皇帝，讳惇，孝宗第三子也。母曰成穆皇后郭氏。绍兴十七年九月乙丑，生于藩邸。二十年赐今名，授右监门卫率府副率，转荣州刺史。孝宗即位，拜镇洮军节度使、开府仪同三司，封恭王。及庄文太子薨，孝宗以帝英武类己，欲立为太子，而以其非次，迟之。乾道六年七月，太史奏：木、火合宿，主册太子，当有赦。是时，虞允文相，因请蚤建储贰。孝宗曰：“朕久有此意，事亦素定。但恐储位既正，人性易骄，即自纵逸，不勤于学，浸有失德。朕所以未建者，更欲其练历庶务，通知古今，庶无后悔尔。”七年正月丙子朔，孝宗上两宫尊号册、宝，礼成。丞相允文复以请，孝宗曰：“朕既立太子，即令亲王出镇外藩，卿宜讨论前代典礼。”允文寻以闻。二月癸丑，乃立帝为皇太子，庆王恺为雄武、保宁军节度使、判宁国府，进封魏王。三月丁酉，受皇太子册。四月甲子，命判临安府，寻领尹事。帝之为恭王，与讲官商较前代，时出意表，讲官自以为不及。逮尹临安，究心民政，周知情伪。孝宗数称之，且语丞相赵雄曰：“太子资质甚美，每遣人来问安，朕必戒以留意问学。”淳熙十四年十月乙亥，高宗崩。十一月己亥，百官大祥毕，孝宗手诏：“皇太子可令参决庶务，以内东门司为议事堂。”十五年二月戊戌，帝始赴议事堂，自是，间日与辅臣公裳系鞋相见，内外除擢，自馆职、部刺史以上乃以闻。九月乙巳，又诏：“每遇朝殿，令皇太子侍立。”十一月，丞相周必大乞去，孝宗谕曰：“朕比年病倦，欲传位太子，卿须少留。”会陈康伯家以绍兴传位御札来上，十二月壬申，孝宗遣中使密持赐必大，因令讨论典礼，既又密以禅意谕参知政事留正。十六年正月辛亥，两府奏事，孝宗谕以倦勤，欲禅位皇太子，退就休养，以毕高宗三年之制。因令必大进呈诏草。

二月壬戌，孝宗吉服御紫宸殿，行内禅礼，应奉官以次称贺。内侍固请帝坐，帝固辞。内侍扶掖至七八，乃微坐，复兴。次丞相率百僚称贺，礼毕，枢密院官升殿奏事，帝立听。班退，孝宗反丧服，御后殿，帝侍立，寻登辇，同诣重华宫。帝还内，即上尊号曰至尊寿皇圣帝，皇后曰寿成皇后。寿皇圣帝诏立帝元妃李氏为皇后。甲子，帝率群臣朝重华宫。大赦，百官进秩一级，优赏诸军，蠲公私逋负及郡县淳熙十四年以前税役。丙寅，帝率群臣诣重华宫，上尊号册、宝。以阁门舍人谯熙载、姜特立并知阁门事。庚午，诏五日一朝重华宫。辛未，尊皇太后曰寿圣皇太后。壬申，诏内外臣僚陈时政阙失，四方献歌颂者勿受。遣罗点等使金告即位。癸酉，诏戒敕将帅。赐前宰执、从官诏，访以得失。乙亥，诏两省官详定内外封章，具要切者以闻。遣诸葛廷瑞等使金吊祭。丙子，诏戒敕官吏。己卯，诏官吏赃罪显着者，重罚毋贷。辛巳，以生日为重明节。丁亥，诏百官轮对。己丑，诏编《寿皇圣政》。庾寅，诏中书舍人罗点县可为台谏者，点以叶适、吴镒、孙逢吉、张体仁、冯震武、郑湜、刘崇之、沈清臣八人上之。

三月壬辰，以周必大为少保，留正转正奉大夫。丙申，遣沈揆等使金贺即位。诏侍从、两省、台谏，各举可任湖广及四川总领者一人。己亥，子扩进封嘉王。癸卯，金遣王元德等来告哀。戊申，以寿皇却五日之朝，诏自今月四朝重华宫。甲寅，以史浩为太师，伯圭为少师，少保土歆为少傅，昭庆军节度使士岘为少保。戊午，金遣张万公等来致遗留物。己未，以左补阙薛叔似为将作监，右拾遗许及之为军器监。拾遗、补阙官自此罢。诏东宫书籍并赐嘉王。

夏四月丙寅，有事于太庙。丁卯，四川应起经、总制钱存留三年，代输盐酒重额。癸酉，侄抦进封许国公。乙亥，以两浙犒赏酒库隶诸州，岁入六十五万，寻减三十万。戊寅，金遣徒单镒等来告即位。以权兵部侍郎何澹为右谏议大夫。丙戌，有事于景灵宫。

五月甲午，以王蔺知枢密院事兼参知政事。丙申，周必大罢为观文殿大学士、判潭州。常德府、辰、沅、靖州大水入其郛。丁酉，诏丞相以下月一朝重华宫。戊戌，罢周必大判潭州之命，许以旧官为醴泉观使。戊申，以和义郡夫人黄氏为贵妃。右丞相留正论知阁门事姜特立，罢之。

闰月庚申朔，诏内侍陈源许在外任便居住。免郡县淳熙十四年以前私负，十五年以后输息及本者亦蠲之。壬戌，以赵雄为宁武军节度使、开府仪同三司，进封卫国公，仍判江陵府。庚午，诏罢卖浙西常平官田。癸酉，诏季秋有事于明堂，以高宗配。丙子，赵雄疾甚，改判资州。戊寅，蠲郡县第五等户身丁钱及临安第五等户和买绢各一年，仍出钱二十三万缗振临安贫民。己卯，阶州大水入其郛。壬午，大理狱空。乙酉，御后殿虑囚。

六月庚寅，镇江大水入其郛。癸卯，诏自今臣僚奏请事涉改法者，三省、枢密院详具以闻。

秋七月辛酉，儒林郎倪恕等以封事可采，迁官、免文解有差。戊辰，遣谢深甫等贺金主生辰。庚辰，下诏恤刑。

八月甲午，升恭州为重庆府。丙申，减两浙月桩等钱岁二十五万五千缗。己亥，王淮薨。癸丑，金遣温迪罕肃等来贺即位。

九月癸亥，金遣完颜守真等来贺重明节。减绍兴和买绢岁额四万四千余匹。乙丑，戒执政、侍从、台谏，毋移书以荐举、请托。南剑州火，降其守臣一官，仍令优加振济。戊辰，诏侍从各举公正强敏之士，尝任守令及职事官、材堪御史者一人。甲戌，诏监司、帅守，秩满到阙，荐所部廉吏一二人。遣郭德麟等使金贺正旦。

冬十月庚子，罢枢密院审察诸军之制。壬寅，蠲楚州、高邮盱眙军民负常平米一万四千余石。甲寅，大阅。

十一月庚午，诏改明年为绍熙元年。复置嘉王府翊善，以秘书郎黄裳为之。乙亥，诏陈源毋得辄入国门。丁丑，减江、浙月桩钱额十六万五千余缗。十二月壬子，金遣裴满余庆等来贺明年正旦。

绍熙元年春正月丙辰朔，帝率群臣诣重华宫，奉上寿圣皇太后、至尊寿皇圣帝、寿成皇后册宝。壬申，再蠲临安府民身丁钱三年。壬午，何澹请置《绍熙会计录》。诏何澹同户部长贰、检正、都司稽考财赋出入之数以闻。

二月丁酉，雨雹。辛亥，殿中侍御史刘光祖言：道学非程氏私言，乞定是非，别邪正。从之。

三月丁卯，诏秀王袭封，置园庙。班安僖王讳。录赵普后一人。庚午，以久雨，释杖以下囚。夏四月乙酉，诏两淮措置流民。己丑，以伯圭为太保、嗣秀王。丁未，殿中侍御史刘光祖以论带御器械吴端罢。戊申，赐礼部进士余复以下五百三十有七人及第、出身。

五月乙卯，赵雄坐所举以贿败，降封益川郡公，削食邑一千户。己未，出吴端为浙西马步军副总管。丙寅，修楚州城。丙子，太白昼见。

六月丁亥，遣丘崈等贺金主生辰。丙申，以上供等钱偿广州放免身丁钱数。甲午，御后殿虑囚。

秋七月癸丑，诏秀王诸孙并授南班。甲寅，以葛邲参知政事，给事中胡晋臣签书枢密院事。乙卯，以留正为左丞相，王蔺枢密院使。癸酉，建秀王祠堂于行在。

八月辛卯，立任子中铨人吏部帘试法。己亥，帝率君臣上《寿皇圣帝玉牒》、《日历》于重华宫。己酉，诏造新历。

九月丁巳，金遣王修等来贺重明节。己未，升剑州为隆庆府。辛酉，雷。庚午，遣苏山等使金贺正旦。

冬十月丁酉，诏内外诸军自今毋置额外制、领以下官。丙午，诏内外军帅各荐所部有将才者。庚戌，诏谕郡县吏奉法爱民。

十一月甲寅，安南入贡。壬戌，潼川转运判官王溉撙节漕计，代输井户重额钱十六万缗，诏奖之。十二月辛巳朔，赠左千牛卫大将军挺为保宁军节度使。壬午，赐王伦谥曰节愍。丙戌，罢王蔺枢密使。戊子，以葛邲知枢密院事，胡晋臣参知政事兼同知枢密院事。癸卯，诏岁减广东官卖盐。丙午，金遣把德固等来贺明年正旦。戊申，浦城盗张海作乱，诏提点刑狱丰谊捕之。

二年春正月庚戌朔，命两淮行义仓法。壬子，诏尊高宗为万世不祧之庙。庚申，修六合城。辛酉，金主母徒单氏殂。戊寅，雷电，雨雹。

二月庚辰朔，大雨雪。壬午，遣宋之瑞等使金吊祭。癸未，名新历曰《会元》。甲申，福建安抚使赵汝愚等以盗发所部，与守臣、监司各降秩一等，县令追停。乙酉，诏以阴阳失时，雷雪交作，令侍从、台谏、两省、卿监、郎官、馆职，各具时政阙失以闻。出米五万石赈京城贫民。权罢修皇后家庙。辛卯，布衣余古上书极谏，帝怒，诏送筠州学听读。丁未，金遣完颜回等来告哀。

三月丙辰，诏监司、郡守互送以赃论。丁巳，诏自今边事令宰相与枢密院议，仍同签书。丙寅，诏福建提点刑狱陈公亮、知漳州朱熹同措置漳、泉、汀三州经界。丁卯，增广州摧锋军三百人。癸酉，建宁府雨雹，大如桃李，坏民居五千余家。温州大风雨，雷电，田苗桑果荡尽。丙子，出右司谏邓驲。

夏四月乙酉，从寿皇圣帝、寿成皇后幸聚景园。丙申，诏侍从、两省、台谏及在外侍从之臣，各举所知尝任监司、郡守可充郎官、卿监及资历未深可充诸职事官者各三人。辛丑，徽州火，二日乃灭。

五月己酉朔，福州水。辛亥，诏六院官许轮对，仍入杂压。庚申，诏侍从、经筵、翰苑官，自今并不时宣对，庶广咨询，以补治道。戊长，金州大火。己巳，潼川、崇庆二府、大安、石泉、淮安三军、兴、利、果、合、绵、汉六州大水。

六月戊寅，诏监司到任半年，条上裕民事，如郡守。庚辰，遣赵ＮＵ等贺金主生辰。丁亥，以伯圭判大宗正事。癸巳，诏宰臣、执政，自今不时内殿宣引奏事。

秋七月丁未朔，诏故容州编管人高登追复元官，仍赠承务郎。己未，出会子百万缗，收两淮私铸铁钱。乙丑，复置太医局。己巳，兴州大水，漂没数千家。

八月戊寅，何澹以本生继母丧去官。甲申，宽两浙榷铁之禁。

九月壬子，金遣完颜兖等来贺重明节。召知福州赵汝愚为吏部尚书。壬戌，禁职田折变。癸亥，遣黄申等使金贺正旦。乙丑，以久雨，命大理、三衙、临安府及两浙决系囚，释杖以下。己巳，诏侍从于尝任卿监、郎官内，选堪断刑长贰一二人以闻。

冬十月丙子朔，诏罢经界。丁丑，筑福州外城。庚辰，减百官大礼赐物三之一。甲申，复吴端带御器械。辛卯，诏守令毋征敛病民。庚子，下诏抚谕四川被水州军。

十一月戊申，安定郡王子肜薨。己巳，册加高宗徽号曰受命中兴全功至德圣神武文昭仁宪孝皇帝。辛未，有事于太庙。皇后李氏杀黄贵妃，以暴卒闻。壬申，合祭天地于圜丘，以太祖、太宗配，大风雨，不成礼而罢。帝既闻贵妃薨，又值此变，震惧感疾，罢称贺，肆赦不御楼。寿皇圣帝及寿成皇后来视疾，帝自是不视朝。十二月庚辰，筑荆门军城。丁亥，帝始对辅臣于内殿。乙未，增楚州更戍兵一千五百人。庚子，复出会子百万缗，收两淮铁钱。辛丑，金遣完颜宗璧等来贺明年正旦。壬寅，资、简、普、荣四州及富顺监旱。甲辰，诏庆远军承宣使、内侍省都知杨皓怀奸凶恣，刺面杖脊，配吉州；和州防御使、内侍省押班黄迈私相朋附，决杖、编管抚州。寻送皓抚州、迈常州居住。是岁，建宁府、汀州水，阶、成、西和、凤四州及淮东旱，振之。

三年春正月乙巳朔，帝有疾，不视朝。庚戌，蠲秀州上供米四万四千石。岁蠲四川盐酒重额钱九十万缗。出度僧牒二百，收淮东铁钱。丁巳，命夔路转运使通融漕计籴米，以备凶荒。壬戌，罢文州民杂役。诏辅臣代行恭谢之礼。

二月甲戌朔，复以两浙犒赏酒库隶户部。丁酉，申严钱银过淮之禁。

闰月丙午，禁郡县新作寺观。甲寅，以王蔺为端明殿学士、四川安抚制置使，蔺辞不行。壬戌，诏州县未断之讼，监司毋得移狱，违者许执奏。甲子，成都府路转运判官王溉以代民输激赏等绢钱三十三万缗，诏进一官，仍令再任。诏卖郡县没官田屋及营田。

三月甲戌，修天长县城。辛巳，帝疾稍愈，始御延和殿听政。以子涛为安定郡王。甲申，罢雅州税场五。筑峡州城。乙酉，留正乞去位，不许。庚寅，宜州蛮寇边，改知郁林州沙世坚知宜州讨之。辛卯，复监司列荐法。丁酉，罢广东增收盐斤钱。己亥，诏技艺补授之人毋得奏补，着为令。庚子，监察御史郭德麟以察事失体，出为湖北提举常平茶盐。

夏四月癸卯，补童子吴钢官。甲寅，振四川旱伤郡县。乙卯，以户部侍郎丘崈为焕章阁直学士、四川安抚制置使。戊午，帝朝重华宫。丁卯，蠲临安民元年二年逋赋。

五月，帝有疾，不视朝。乙未，命汉阳、荆门军、复州行铁钱。己亥，蠲四川水旱郡县租赋。仍以两浙犒赏酒库隶诸州，令户部郎官提领，岁以四十五万缗为额，庚子晦，常德府大水入其郛。

六月辛丑朔，下诏戒饬风俗，禁民奢侈与士为文浮靡、吏苟且饰伪者。以权礼部尚书陈骙同知枢密院事，甲辰，遣钱之望等贺金主生辰。丁未，罢四川诸军岁起西兵。废光州定城监。壬子，虑囚。戊午，以伯圭为太师。甲子，增捕获私铸铜钱赏格。丙寅，以太尉郭师禹为少保。

秋七月己巳，刺沿边盗万人为诸州禁军。壬申，监文思院常良孙坐赃，配海外。益国公周必大坐缪举良孙，降荥阳郡公。省广西郡县官。甲戌，台州水。壬午，泸州骑射卒张信等作乱，杀其帅臣张孝芳。甲申，军士卞进、张昌击杀信。增嘉王府讲读官二员。壬辰，修扬州城。

八月甲寅，诏两淮行铁钱交子。戊午，总领四川财赋杨辅奏：已蠲东、西两川畸零绢钱四十七万缗、激赏绢六万六千匹。诏奖之。自是岁以为例。

九月甲戌，修德安府外城。乙亥，金遣仆散端等来贺重明节。戊子，遣郑汝谐等使金贺正旦。丙申，劝两淮民种桑。

冬十月壬寅，修大禹陵庙。丙午，修潭州城。辛亥，帝诣重华宫进香。庚申，会庆节，丞相率百官诣重华宫拜表称贺。

十一月壬申，振襄阳府被水贫民。癸酉，减蕲州岁铸钱二十万缗。丙戌，日南至，丞相率百官诣重华宫拜表称贺。兵部尚书罗点、给事中尤袤、中书舍人黄裳皆上疏请帝朝重华宫，吏部尚书赵汝愚亦因面对以请，帝开纳。辛卯，帝朝重华宫，皇后继至，都人大悦。癸巳，蠲湖南北、京西、江西郡县月桩、经总制钱岁二十三万余缗。戊戌，诏李纯乃皇后亲侄，可特除阁门宣赞舍人。十二月癸卯，帝率群臣上《寿皇圣帝玉牒》、《圣政》、《会要》于重华宫。丙午，蠲归正人赋役三年。辛亥，以留正为少保。乙丑，金遣温敦忠等来贺明年正旦。是岁，江东、京西、湖北水。

四年春正月己巳朔，帝朝重华宫。辛卯，蠲临安府民身丁钱三年。

二月戊戌朔，诏陈源特与在京宫观。丙寅，贷淮西民市牛钱。出米七万石振江陵饥民。甲戌，皇孙生。

三月丙子，帝朝重华宫，皇后从。辛巳，以葛邲为右丞相，胡晋臣知枢密院事，陈骙参知政事，赵汝愚同知枢密院事。甲申，监察御史汪义端奏：汝愚执政，非祖宗故事，请罢之。疏三上，不报。辛卯，义端罢。癸巳，帝从寿皇圣帝、寿成皇后幸聚景园。乙未，修巢县城。

夏四月己酉，罢括卖四川沿边郡县官田。

五月丙寅朔，复永州义保。己巳，赐礼部进士陈亮以下三百九十有六人及第、出身。进士李侨年五十四，调成都司户参军，自以禄不及养，乞以一官回赠父母。帝嘉其志，特诏以本官致仕，父母皆与初品官封。丙子，淮西大水。丙戌，绍兴大水。召浙东总管姜特立。丞相留正以论特立不行，乞罢相，不报。壬辰，太尉、利州安抚使吴挺卒。四川制置使丘崈承制以总领财赋杨辅权安抚使，命统制官李世广权管其军。

六月丙申朔，留正出城待罪。振江浙、两淮、荆湖被水贫民。戊戌，秘书省着作郎沈有开，着作佐郎李唐卿，秘书郎范黼、彭龟年，校书郎王奭，正字蔡幼学、颜棫、吴猎、项安世上疏，乞寝姜特立召命。己亥，遣许及之等贺金主生辰。壬寅，诏市淮马充沿江诸军战骑。戊申，胡晋臣薨。己酉，御后殿虑囚。癸丑，蠲临安增民税钱八万余缗。甲寅，太白昼见。甲子，雨雹。

秋七月乙丑朔，太白昼见。丙寅，大雨雹。己巳，留正复论姜特立，缴纳出身以来文字、待罪于范村。丙子，以不雨，命诸路提刑审断滞狱。戊寅，命临安府及三衙决系囚，释杖以下。壬午，以赵汝愚知枢密院事，吏部尚书余端礼同知枢密院事，陈源为内侍省押班。癸未，禁邕州左、右两江贩鬻生口。乙酉，叙州夷贼没该落无等寇边，遣兵讨平之。

八月丙申，蠲绍兴丁盐、茶租钱八万二千余缗。丁酉，罢郡县卖没官田。癸丑，诏三省议振恤郡县水旱。丁巳，赠吴挺少保；其子曦落阶官，起复濠州图练使、带御器械。戊午，振江东、浙西、淮西旱伤贫民。

九月己巳，金遣董师中等来贺重明节，庚午，重明节，百官上寿。侍从、两省请帝朝重华宫，不听。己卯，上寿圣皇太后尊号曰寿圣隆慈备福皇太后。壬午，遣倪思等使金贺正旦。甲申，帝将朝重华宫，皇后止帝，中书舍人陈傅良引裾力谏，不听。戊子，着作郎沈有开、秘书郎彭龟年、礼部侍郎倪思等咸上疏，请朝重华宫。

冬十月丙午，内教三衙诸军。己酉，朝献于景灵宫。夜，地震。庚戌，朝献于景灵宫。夜，地又震。壬子，秘书省官请朝重华宫，疏三上，不报。甲寅，雨土。工部尚书赵彦逾等上疏重华宫，乞会庆圣节勿降旨免朝。寿皇曰：“朕自秋凉以来，思与皇帝相见，卿等奏疏，已令进御前矣。”明日会庆节，帝以疾不果朝，丞相葛邲率百官贺于重华宫。侍从上章，居家待罪，诏不许。嘉王府翊善黄裳上疏，请诛内侍杨舜卿。台谏张叔椿、章颖上疏，乞罢黜。戊午，太学生汪安仁等二百一十八人上书，请朝重华，皆不报。己未，丞相以下奏事重华宫。庚申，帝将朝重华宫，复以疾不果。丞相以下上疏自劾，请罢政，彭龟年请逐陈源以谢天下，皆不报。

十一月辛未，日中有黑子。壬申，侍从、两省赵彦逾等十一人同班奏事。癸酉，太白昼见，地生毛，夜有赤云白气。戊寅，帝朝重华宫，都人大悦。遣右司郎官徐谊召留正于城外。庚辰，正始入朝，复赴都堂视事。命姜特立还故官。日中黑子灭。癸未，帝率群臣奉上皇太后册、宝于慈福宫。十二月戊戌，帝朝重华宫。壬寅，右司谏章颖以地震请罢葛邲，疏十余上，不报。甲辰，命沿边守臣三年为任。己酉，诏监司、帅守毋独员荐士。庚戌，赵雄薨。甲寅，复四川盐合同场旧法。丁巳，振江、浙流民。己未，金遣完颜弼等来贺明年正旦。

五年春正月癸亥朔，帝御大庆殿，受群臣朝，遂朝重华宫，次诣慈福宫，行庆寿礼。推恩如淳熙十年故事。癸酉，寿皇圣帝不豫。丙子，大理狱空。癸未，葛邲罢。丙戌，宽绍兴民租税。

二月乙未，赵汝愚、余端礼以奏除西帅不行，居家待罪。戊戌，荆鄂诸军都统制张诏为成州团练使、兴州诸军都统制。庚戌，禁湖南、江西遏籴。

三月癸亥，合利州东、西为一路。己巳，寿成皇后生辰，免过宫上寿。

夏四月甲午，帝幸玉津园，皇后及后宫皆从。乙未，寿皇圣帝幸东园。丙申，史浩薨。己亥，朝献于景灵宫。壬寅，以不雨，使大理、三衙、临安府及两浙决系囚，释杖以下。癸卯，雨土。甲辰，侍从入对，请朝重华宫。己酉，太学生程肖说等以帝未朝，移书大臣。事闻，帝将以癸丑日朝。至期，丞相以下入宫门以俟，日昃，帝复以疾不果出。侍从、馆学官上疏，乞罢黜，居家待罪。职事官请去待罪者百余人，诏不许。丙辰，侍讲黄裳、秘书少监孙逢吉等再上疏以请。丁巳，起居郎兼权中书舍人陈傅良请以亲王、执政或近上宗戚一人充重华宫使。台谏交章劾内侍陈源、杨舜卿、林亿年离间两宫，请罢逐之。

五月辛酉朔，辰州徭贼寇边。甲子，侍从入对，未得见。宰执诣重华宫问疾，不及引。陈傅良缴上告敕，出城待罪。丁卯，以寿皇圣帝疾棘，命丞相以下分祷天地、宗庙、社稷。戊辰，丞相留正等请帝侍疾，正引裾随帝至福宁殿，久之，乃泣而出。辛未，丞相以下以所请不从，求退，帝命皆退，于是丞相以下遂出城待罪。知阁门事韩侂胄请宣押入城，许之。追封史浩为会稽郡王。乙亥。帝将朝重华宫，复不果。戊寅，以寿皇圣帝疾，赦。权刑部尚书京镗入对，请朝重华宫。庚辰，丞相以下诣重华宫问疾。癸未，起居舍人彭龟年叩头请奏事，诏令上殿，乃请朝重华宫。甲申，从官列奏以请，嘉王府翊善黄裳、讲读官沈有开、彭龟年奏，乞令嘉王诣重华宫问疾，许之。王至重华宫，寿皇为之感动。丙戌，权户部侍郎袁说友入对，请朝重华宫。

六月，遣梁总等贺金主生辰。戊戌夜，寿皇圣帝崩，遗诰改重华宫为慈福宫，建寿成皇后殿于宫后，以便定省。以重华宫钱银一百万缗赐内外军。先是，丞相留正、知枢密院事赵汝愚、参知政事陈骙、同知枢密院事余端礼闻寿皇圣帝大渐，见帝于后殿，力请帝朝重华宫，皇子嘉王亦泣以请，不听。至是，丞相正等闻寿皇圣帝崩，乃率百官听遗诰于重华宫。己亥，丞相以下上疏，请诣重华成礼。庚子，遣薛叔似等使金告哀。辛丑，丞相率百官拜表，请就丧次成服。壬寅，寿皇大敛。皇子嘉王复入奏事，诏侯疾愈，过宫行礼。丞相以下请皇太后垂帘听政，不许；请代行祭奠礼，许之。仍有旨：皇帝有疾，听就内中成服。夜，白气亘天。乙巳，尊寿圣隆慈备福皇太后为太皇太后，寿成皇后为皇太后。己酉，白气亘天。乙卯，遣林湜等使金致遗留物。

秋七月辛酉，丞相留正称疾，乞罢政，遂逃归。初，正等屡请立嘉王为皇太子，帝许之。正拟指挥以进，奉御笔：“历事岁久，念欲退闲。”正得之，大惧，乃谋退焉。甲子，太皇太后以皇帝疾未能执丧，命皇子嘉王即皇帝位于重华宫之素幄，尊皇帝为太上皇帝，皇后为寿仁太上皇后，移御泰安宫。庆元元年十一月戊戌，上尊号曰圣安寿仁太上皇帝。六年八月庚寅，太上皇帝不豫。辛卯，崩于寿康宫，年五十有四。十一月丙寅，谥曰宪仁圣哲慈孝皇帝，庙号光宗。嘉泰三年十一月壬申，加谥循道宪仁明功茂德温文顺武圣哲慈孝皇帝。

赞曰：光宗幼有令闻，向用儒雅。逮其即位，总权纲，屏嬖幸，薄赋缓刑，见于绍熙初政，宜若可取。及夫宫闱妒悍，内不能制，惊忧致疾。自是政治日昏，孝养日怠，而乾、淳之业衰焉。

关键词：宋史,本纪

解释翻译[挑错/完善]

光宗循道宪仁明功茂德温文顺武圣哲慈孝皇帝，名，宋孝宗的第三个儿子。母亲是成穆皇后郭氏。绍兴十七年(1147）九月乙丑日，生于王府。绍兴二十年，赐给现名，授为右监门卫率府副率，转为荣州刺史。孝宗即位，授为镇姚军节度使、开府仪同三司，封为恭王。庄文太子逝世后，孝宗认为光宗英武才能像自己，想立为太子，但因为按长次轮不到他，迟迟没有决定。乾道六年(1170）七月，太史上奏：木星、火星合宿，主册太子，应该宣布赦免。这时，虞允文为相，于是请求趁早确立皇太子。孝宗说：“肤很早就有这个愿望，谁来即位也成竹在胸。但是担心皇太子位一旦宣布确定，人性容易向骄横方向发展，不严格要求自己，放纵贪逸，不用心学习，渐渐变得德性不高。肤所以没有宣布确定，是想再考验他处理政务的能力，让他通知古今，从而使自己和国家不至于后悔。”

乾道七年（1171）正月初一，孝宗上两宫尊号册宝，礼成。承相虞允文又请求立太子，孝宗说：“肤一旦确立太子，即令亲王出镇外藩，你应该讨论前代典礼。”虞允文不久将自己的讨论上报朝廷。二月初八，确立光宗为皇太子；庆王赵恺为雄武、保宁军节度使，判宁国府，进封为魏王。三月二十三日，接受皇太子封册。四月二十日，命令判临安府，不久领府尹事。光宗为恭王，与讲官讨论前代历史，经常说出些意想不到的意见，讲官自以为不及光宗。等到领临安府尹事，更加究心民政，事情的真假都弄得清清楚楚。孝宗多次予以称赞，而且对承相赵雄说：“太子资质很美，每次派人来问安，肤一定告诫太子要留意问学。”淳熙十四年（1187）十月初八，高宗逝世。十一月初二，文武百官大样祭祀完毕，孝宗手诏说：“可以命令皇太子参加处理日常事务，以内东门司为议事堂。”淳熙十五年二月戊戊，光宗开始到议事堂。从此，光宗隔一日与辅臣相见，内外官员的升降，从馆职、部刺史以上的才上报。九月十二日，又下诏说：“每次朝殿，让皇太子侍立。”

淳熙十五年十一月，承相周必大请求离位，孝宗告诉他说：“肤近年患病，想传位太子，你必须留任一段时间。”恰逢陈康伯家以绍兴传位御札来上。十二月十一日，孝宗派遣中使秘密拿着御札赐给周必大，于是让他们讨论典礼，不久又秘密告诉参知政事留正想禅位的愿望。淳熙十六年正月二十日，两府奏事，孝宗说他懒于从政，想禅位皇太子，退位休养，服完高宗三年之丧。于是命令周必大进呈草诏。

淳熙十六年二月初二，孝宗穿吉服到紫哀殿，举行内禅礼，应奉官按顺序称庆祝贺。内侍力请光宗坐，光宗力辞。内侍扶持七八次，才微微坐下又起身。然后承相率领百官称庆祝贺，礼毕，枢密院官升殿奏事，光宗站着听。奏事官员退殿后，孝宗换上丧服，到后殿，光宗侍立于旁，不久登上车驾，一起到重华宫。光宗回到宫内，即上尊号为至尊寿皇圣帝，皇后为寿成皇后。寿皇圣帝下诏立光宗元妃李氏为皇后。初四，光宗率领大臣朝拜重华宫。举行大赦，文武百官进升一等，优赏各军，免除公私拖欠钱物和各郡县淳熙十四年以前的税役。初六，光宗率领大臣到重华宫，呈上尊号册宝。任命门舍人憔熙载、姜特立为知阁门事。初十，下诏五日朝拜重华宫一次。十一日，尊皇太后为寿圣皇太后。十二日，下诏内外臣僚陈述时政缺失，对各地贡献和歌颂则不接受。派遣罗点等出使金朝报告光宗即位。十三日，诏令告诫整治将帅。赐给前任宰执、从臣诏书，访问朝政得失。十五日，诏令两省官员详细审定内外封事章奏，摘录重要的言论上报。派遣诸葛廷瑞等出使金朝吊祭。十六日，下诏整治官吏。十九日，诏令官吏贪赃严重者，从重处罚，不予宽免。二十一日，以生日为重明节。二十七日，诏令百官轮对。二十九日，下诏编撰涛皇圣班。三十日，诏令中书舍人罗点开列可以担任台谏官的姓名，罗点写出了叶适、吴锰、孙逢吉、张体仁、冯震武、刘混、刘崇之、沈清臣八人的名字报上去。

三月初二，以周必大为少保，留正转为正奉大夫。初六，派遣沈撰等出使金朝祝贺金主即位。诏令侍从、两省、台谏官员，分别举荐可以担任湖广和四川总领者一人。初九，儿子赵扩进封为嘉王。十三日，金朝派遣王元德等来报告国哀。十八日，因寿皇拒绝五日接受朝拜一次，下诏从今以后每月朝拜重华宫四次。二十四日，以史浩为太师，伯圭为少师，少保士散为少傅，昭庆军节度使士崛为少保。二十八日，金朝派遣张万公等来馈送遗留物。二十九日，任命左补网薛叔似为将作监，右拾遗许及之为军器监。拾遗、补网官从此罢废。诏令东宫书籍都赐给嘉王。

夏四月初六，祭祀太庙。初七，四川应该起发的经、总制钱存留三年，代替输纳盐酒重额。十三日，侄赵俩进封为许国公。十五日，以两浙搞赏酒库隶属各州，每年收人六十五万，不久减为三十万。十八日，金朝派遣徒单锰等来报告金主即位。任命代理兵部侍郎何澹为右谏议大夫。二十六日，祭祀景灵宫。五月初五，任命王蔺为知枢密院事兼参知政事。初七，周必大罢为观文殿大学士，判潭州。常德府、辰州、沉州、靖州大水进人城郭。初八，诏令承相以下官员，每月朝拜重华宫一次。初九，废罢周必大判谭州的命令，答应给以旧官为醛泉使。十九日，以和义郡夫人黄氏为贵妃。右承相留正弹勃知阎门事姜特立，罢除姜特立。

闰五月初一，诏令内侍陈源，允许在外随便居住。免除郡县淳熙十四年以前私人拖欠钱物，十五年以后的息本也免除。初三，任命赵雄为宁武军节度使、开府仪同三司，进封为卫国公，仍判江陵府。十一日，诏令停止卖浙西常平官田。十四日，诏秋季祭祀明堂，配以高宗。十七日，赵雄病得厉害，改判资州。十九日，免除郡县第五等户身丁钱和临安第五等户和买绢各一年，并且出钱二十三万络贩济临安贫民。二十日，阶州大水进人城郭。二十三日，大理狱处理完毕。二十六日，到后殿讯问记录囚犯罪状。六月初二，镇江大水进人外城。十五日，下诏：自今以后臣僚奏请事涉改变法度者，三省、枢密院详细分析上报。秋七月初三，儒林郎倪恕等因所上封事可以采用，迁官、免文解不等。初十，派遣谢深甫等祝贺金主生日。二十二日，下诏慎用刑法。

八月初七，升恭州为重庆府。初九，减免每年两浙月桩钱等二十五万五千络。十二日，王淮逝世。二十六日，金朝派遣温迪罕肃等来祝贺光宗即皇帝位。九月初六，金朝派遣完颜守真等来祝贺重明节。减免绍兴和买绢岁额四万四千多匹。初八，告诫执政、侍从、台谏官员，不要写信来荐举、请托。南剑州发生火灾，降其守臣一官，并且命令优加贩济。十一日，诏令侍从分别举荐公正强敏之士，曾经担任守令和职事官才能可以担任御史者一人。十七日，诏令监司、帅守，任满到朝廷，荐举所部廉吏一至二人。派遣郭德麟等出使金朝祝贺正旦。冬十月十四日，废罢枢密院审察各军之制。十六日，免除楚州、高邮军、盯胎军百姓欠负常平米一万四千多石。二十八日，举行大阅。

十一月十四日，诏令改明年为绍熙元年。重新设置嘉王府诩善，任命秘书郎黄裳担任。十九日，诏令陈源不得经常进人国门。二十一日，减免江、浙月桩钱额十六万五千多络。

十二月二十七日，金朝派遣裴满余庆等来祝贺明年新春。

绍熙元年（1190）春正月初一，光宗率领大臣到重华宫，奉上寿圣皇太后、至尊寿皇圣帝、寿成皇后册宝。十七日，又一次免除临安府百姓身丁钱三年。二十七日，何澹请置韶熙会计录。诏令何澹与户部正副长官、检正、都司一起考察财政收人之数上报朝廷。

二月十三日，降冰雹。二十七日，殿中侍御史刘光祖说：“道学并非程氏一家之言，请求确定是非，辨别邪正。”光宗采纳了。

三月十三日，诏令秀王袭封，设置园庙。颁安嘻王讳。录用赵普后代一人。十六日，因久雨释放杖刑以下囚犯。夏四月初二，诏令两淮安置流民。初六，任命赵伯圭为太保、嗣秀王。二十四日，殿中侍御史刘光祖因弹勃带御器械吴端被罢免。二十五日，赐礼部进士余复以下五百三十七人及第、出身。五月初二，赵雄因所举荐官员行贿败露，降封益川郡公，削夺食邑一千户。初六，出降吴端为浙西马步军副总管。十三日，修筑楚州城。二十三日，太白星白天出现。

六月初四，派遣丘击等祝贺金主生日。十三日，用上供等钱偿还广州放免身丁钱数。甲午日，到后殿讯问记录囚犯罪状。

秋七月初一，诏令秀王各孙都授为南班。初二，以葛哪为参知政事，给事中胡晋臣为签书枢密院事。初三，以留正为左承相，王蔺为枢密院使。二十一日，在行在建造秀王祠堂。

八月初九，确立任子中锉人吏部廉吏法。十七日，光宗率领大臣到重华宫呈上涛皇圣帝玉碟、《日历。二十七日，诏令制作新历。

九月初六，金朝派遣王桔等来祝贺重明节。初八，升剑州为隆庆府。初十，打雷。十九日，派遣苏山等出使金朝祝贺新春。

冬十月十六日，诏令内外各军从今以后不要设置额外制、领以下官员。二十五日，诏令内外军帅各自荐举所部有将才者。二十九日，诏令告诫郡县官吏要奉法爱民。

十一月初四，安南来进贡。十二日，撞川转运判官王溉节约财政开节，代输井户重额钱十六万络，下诏奖赏。十二月初一，赠左千牛卫大将军赵挺为保宁军节度使。初二，赐王伦溢号为节憨。初六，免除王蔺枢密使职务。初八，任命葛哪为知枢密院事，胡晋臣为参知政事兼同知枢密院事。二十四日，诏令每年减免广东官卖盐。二十七日，金朝派遣把德固等来祝贺明年新春。二十九日，浦城盗贼张海作乱，诏令提点刑狱丰谊讨捕。

绍熙二年春正月初一，命令两淮地区推行义仓法。初三，诏令尊高宗为万世不桃之庙。十一日，修筑六合城。十二日，金主母亲徒单氏去世。二十九日，雷电交加，降冰雹。

二月初一，降大雪。初三，派遣宋之瑞等出使金朝吊祭。初四，称新历为会元。初五，福建安抚使赵汝愚等因盗贼发生在自己辖地，与守臣、监司各降职一等，县令追停。初六，诏令因阴阳失调，雷雪交作，命令侍从、台谏、两省、卿监、郎官、馆职，分别陈述时政缺失上报朝廷。出米五万石贩济京城贫民。暂且废除修理皇后家庙。十二日，布衣余古上书极谏，光宗愤怒，诏令送往箔州学听读。二十八日，金朝派遣完颜扮等来告哀。

三月初八，下诏监司、郡守互相送物品以赃论罪。初九，下诏自今以后边事命令宰相与枢密院共同商议，包括签书枢密院事在内。十八日，诏令福建提点刑狱陈公亮、漳州知州朱熹共同处理漳、泉、汀三州经界。十九日，增加广州摧锋军三百人。二十五日，建宁府降冰雹，大如桃李，毁坏民居五千多家。温州刮大风，降大雨，打雷降冰雹，田间庄稼和桑果被全部毁灭。二十八日，贬右司谏邓珊。

夏四月初八，随从寿皇圣帝、寿成皇后到聚景园。十九日，下诏侍从、两省、台谏及在外侍从之臣，各自推举所知曾经担任监司、郡守可以充当郎官、卿监以及资历不深但可以充任职事官者，各三人。二十四日，徽州发生火灾，两天才扑灭。

五月己酉朔，福州水灾。初四，诏令六院官可以轮对，仍然按上朝时的顺序。十三日，诏令侍从、经筵、翰苑官，从今以后都不定时召对，希望从各方面听取意见，也有利于治国。二十一日，金州大水。二十二日，憧川、崇庆二府，大安、石泉、淮安三军，兴、利、果、合、绵、汉六州大水。

六月初一，下诏：监司到任半年，奏上便民实事，像郡守一样。初三，派遣赵飒等人祝贺金主生日。初十，任命赵伯圭判大宗正事。十六日，诏令宰臣、执政，从今以后不定期到后殿奏事。秋七月初一，下诏已故容州编管人高登追复原官，并且赠为承务郎。十三日，调出会子一百万络，回收两淮私铸铁钱。十九日，重新设置太医局。二十三日，兴州大水，漂没数千家。八月初二，何澹因继母去世去官。初八，宽免两浙榷铁之禁。

九月初六，金朝派遣完颜充等来祝贺重明节。召福州知州赵汝愚为吏部尚书。十六日，禁止职田租折变。十七日，派遣黄申等出使金朝祝贺正旦。初九，因久雨不晴，命令大理寺、三衙、临安府和两浙处理关押囚犯，杖刑以下囚犯释放。十三日，诏令侍从官在曾经充任卿监、郎官官员内，选择可以主管断刑的正副长官一至二人报上。

冬十月初一，下诏废罢经界。初二，修筑福州外城。初五，减免文武百官大礼赐物三分之一。初九，恢复吴端带御器械职务。十六日，下诏守臣不要征敛患病百姓。二十五日，下诏抚谕四川遭水灾州军。

十一月初三，安定郡王赵阴乡去世。二十四日，册加高宗封号为受命中兴全功至德圣神武文昭仁宪孝皇帝。二十六日，祭祀太庙。皇后李氏杀黄贵妃，对外说是暴死。二十七日，在圆丘合祭天地，配以太祖、太宗，由于吹大风降雨，祭祀没有举行而罢。光宗刚听说贵妃去世，又恰逢这一变异，震惊害怕而患病，废除称庆祝贺，赦免囚犯，不到殿楼。寿皇圣帝和寿成皇后来探病，光宗从此不上朝处理国事。

十二月初六，修筑荆门军城。十三日，光宗开始在内殿召对辅臣。二十一日，增加楚州更戍兵一千五百人。二十六日，又拿出一百万络会子，回收两淮铁钱。二十七日，金朝派遣完颜宗璧等来祝贺明年新春。二十八日，资、简、普、荣四州和富顺监早灾。三十日，下诏：庆远军承宣使、内侍省都知杨皓怀奸凶悠，刺面杖脊，流放吉州；和州防御使、内侍省押班黄迈私自朋附党派，决杖，编管抚州。不久送杨皓抚州、黄迈送常州居住。这一年，建宁府、汀州水灾，阶、成、西和、凤四州和淮东早灾，予以贩济。绍熙三年春正月初一，光宗有病，不上朝处理政事。初六，免除秀州上供米四万四千石。每年免除四川盐酒重额钱九十万络。拿出度僧碟二百道，回收淮东铁钱。十三日，命令夔路转运通融财政收人市来粮米，以备灾荒。十八日，废罢文州百姓杂役。诏令辅臣代行恭谢之礼。

二月初一，重新把两浙搞赏酒库隶归户部。二十四日，重申钱银过淮的禁令。

闰二月初三，禁止郡县新建寺观。十一日，任命王蔺为端明殿学士、四川安抚制置使，王蔺推辞没有到任。十九日，下诏：州县没能决断的诉讼，监司不得移交案狱，违反者允许上奏。二十一日，成都府路转运判官王溉，因代替百姓输纳激赏等绢钱三十三万络，下诏晋升一官，并且命令他继续任职。下诏出卖郡县没官田屋和营田。

三月初二，修筑天长县城。初九，光宗病情有所好转，开始到延和殿处理政事。任命赵子涛为安定郡王。十二日，废罢雅州五处税场。修筑峡州城。十三日，留正请求离职，没应允。十八日，宜州蛮攻打边境，改知郁林州沙世坚为宜州知州率兵攻讨。十九日，恢复监司列荐法。二十五日，废罢广东增收盐斤钱。二十七日，下诏技艺补授之人，不得上奏补授，著为令。二十八日，监察御史郭德麟因察事失误，降为湖北提举常平茶盐。夏四月初二，补授童子吴钢官。十三日，贩济四川早灾郡县饥民。十四日，任命户部侍郎丘击为焕章阁直学士、四川安抚制置使。十七日，光宗朝拜重华宫。二十六日，免除临安百姓绍熙元年、二年拖欠赋税。

五月，光宗有病，不上朝听政。二十四日，命令汉阳、荆门二军和复州实行铁钱。二十八日，免除四川水早灾郡县租税。仍然把两浙搞赏酒库划归各州，命令户部郎官主管，每年定为四十五万络。二十九日，天气阴晦，常德府大水进人外城。

六月初一，下诏整治风俗，禁止百姓奢侈，士人为文浮丽，官吏苟且，文过饰非。任命代理礼部尚书除癸为同知枢密院事。初四，派遣钱之望等祝贺金主生日。初七，罢除四川各军岁起西兵。废罢光州定城监。十二日，讯问记录囚犯罪状。十八日，任命赵伯圭为太师。二十四日，增补捕获私铸铜钱奖赏标准。二十六日，任命太尉郭师禹为少保。秋七月初一，刺沿边盗万人为各州禁军。初二，监文思院常良孙因赃被流放海外。益国公周必大因错举常良孙，降为荣阳郡公。裁减广西郡县官。初四，台州水灾。十二日，沪州骑射卒张信等叛乱，杀其帅臣张孝芳。十四日，军士卞进、张昌击杀张信。增补嘉王府讲读官二人。二十二日，修筑扬州城。八月十四日，下诏两淮实行铁钱交子。十八日，总领四川财赋杨辅上奏：已经免除两川奇零绢钱四十七万络，激赏绢六万六千匹。下诏奖励他。从此每年女口止匕。

九月初五，修筑德安府外城。初六，金朝派遣仆散端等来祝贺重明节。十九日，派遣郑汝谐等出使金朝祝贺正旦。二十七日，劝两淮百姓种桑。

冬十月初三，修缮大禹陵庙。初七，修筑潭州城。十二日，光宗到重华宫进香。二十一日，会庆节，承相率领文武百官到重华宫上表称庆祝贺。

十一月初三，贩济襄阳府遭水灾贫民。初四，减薪州岁铸钱二十万络。十七日，冬至，承相率文武百官到重华宫奉表称庆祝贺。兵部尚书罗点、给事中尤裹、中书舍人黄裳都上疏请光宗朝拜重华宫，吏部尚书赵汝愚也因而当面请求，光宗接受了请求。二十二日，光宗朝拜重华宫，皇后随后而到，京城人们大为高兴。二十四日，免除湖南北、京西、江西郡县月桩钱、经总制钱，每年二十三万余络。二十九日，下诏：李纯是皇后亲侄，可以特例授为阁门宣赞舍人。

十二月初五，光宗率领大臣到重华宫呈上涛皇圣帝玉碟、圣班、《会要。初八，免除归正人赋役三年。十三日，任命留正为少保。二十七日，金朝派遣温敦忠等来祝贺明年新春。

这一年，江东、京西、湖北发生水灾。绍熙四年春正月初一，光宗朝拜重华宫。二十三日，免除临安府百姓身丁钱三年。

二月初一，诏令陈源特授给在京宫观。二十九日，贷给淮西百姓买牛钱。出米七万石贩济江陵饥民。三十日，皇孙出生。

三月初九，光宗朝拜重华宫，皇后随从。十四日，任命葛郡为右承相，胡晋臣为知枢密院事，除癸为参知政事，赵汝愚为同知枢密院事。十七日，监察御史汪义端上奏：赵汝愚以宗室身份执政，不是朝廷的成例，请求罢除他。奏疏三次递上，没有得到回答。二十四日，汪义端被罢免。二十六日，光宗跟随寿皇圣帝、寿成皇后到聚景园。二十八日，修筑巢县城。

夏四月十三日，废罢括卖四川沿边郡县官田。

五月初一，恢复永州义保。初四，赐礼部进士陈亮等三百九十六人及第、出身。进士李侨五十四岁，调为成都司户参军，他觉得棒禄不足以维持生计，请求以一官回赠父母。光宗称许他的志向，特下诏他以本官退休，父母都授给初品官封。十一日，淮西大水。二十一日，绍兴大水。召回浙东总管姜特立。承相留正因弹勃姜特立没有实行，请求罢相，没有回答。二十七日，太尉、利州安抚使吴挺去世。四川制置使丘击秉承朝命任命总领财赋杨辅为代理安抚使，命令统制官李世广代管其军。

六月初一，留正出京城待罪。贩济江浙、两淮、荆湖遭水灾贫民。初三，秘书省著作佐郎李唐卿，秘书郎范敞、彭龟年，校书郎王，正字蔡幼学、颜域、吴猎、项安世上疏，请求停止执行召用姜特立的命令。初四，派遣许及之等祝贺金主生日。初七，诏令市买淮马充当沿江各军战骑。

十三日，胡晋臣去世。十四日，到后殿讯问记录囚犯罪状。十八日，免除临安增加百姓税钱八万多络。十九日，太白星白天出现。二十九日，降冰雹。秋七月初一，太白星白天出现。初二，大规模降冰雹。初五，留正又弹勃姜特立，交纳出身以来文字，在范村待罪。十二日，因不降雨命令各路提刑审断积滞案件。十四日，命令临安府和三衙处理关押囚犯，释放杖刑以下囚犯。十八日，任命赵汝愚为知枢密院事，吏部尚书余端礼为同知枢密院事，陈源为内侍省押班。十九日，禁止琶州左、右两江贩卖生口。二十一日，叙州夷贼没该落无等攻打边境，派遣军队讨平夷贼。

八月初二，免除绍兴丁盐钱、茶租钱八万二千多络。初三，废罢州县出卖没官田。十九日，下诏三省商讨贩济抚恤郡县水灾早灾百姓。二十三日，赠吴挺为少保；其子吴曦特命为阶官，重新起用为壕州团练使、带御器械。二十四日，贩济江东、浙西、淮西早灾地区贫民。九月初六，金朝派遣董师中等来祝贺重明节。初七，重明节，文武百官向光宗祝寿。侍从、两省官员请求光宗朝拜重华宫，光宗没有采纳。十六日，上寿圣皇太后尊号为寿圣隆慈备福皇太后。十九日，派遣倪思等出使金朝祝贺新春。二十一日，光宗将要朝拜重华宫。皇后制止光宗，中书舍人陈傅良拉着衣服的前襟力谏，没有得到采纳。二十五日，著作郎沈有开、秘书郎彭龟年、礼部侍郎倪思等都上疏，请求光宗朝拜重华宫。冬十月十三日，在皇城内训练三衙各军。十六日，祭祀景灵宫。夜晚，发生地震。十七日，祭祀景灵宫。夜晚，又发生地震。十九日，秘书省官员请求朝拜重华宫，三次递上疏章，没有得到回答。二十一日，天上降土。工部尚书赵彦逾等上疏重华宫，请求会庆圣节不要降旨说免朝。寿皇说：“肤从秋凉以来，想与光宗相见，你们的奏疏，已经命令有关人员递上去了。”第二天会庆节，光宗因病不朝拜重华宫，承相葛哪率领百官到重华宫祝贺。侍从官上章，居家待罪，下诏不许如此。嘉王府诩善黄裳上疏，请求诛杀内侍杨舜卿；台谏张叔椿、章颖上疏，请求罢免职务。二十五日，太学生汪安仁等二百一十八人上书，请朝拜重华宫，都没有得到回答。二十六日，承相以下奏事朝拜重华宫。二十七日，光宗将要朝拜重华宫，又因病没有成行。承相以下上疏自勃，请求罢政；彭龟年请求逐放陈源以谢全国，都没有得到回答。十一月初八，太阳出现黑子。初九，侍从和两省官员赵彦逾等十一人同班奏事。初十，太白星白天出现，地生毛，夜里有赤云白气。十五日，光宗朝拜重华宫，都人大悦。派遣右司郎官徐谊到城外召回留正。十七日，留正开始人朝，又到都堂处理政事。命令姜特立仍担任原官。太阳中黑子消失。二十日，光宗率领大臣到慈福宫奉上皇太后册宝。十二月初五，光宗朝拜重华宫。初九，右司谏章颖因地震请求罢免葛哪，十多次上疏，没有得到回答。十一日，命令沿边守臣三年为一个任期。十六日，诏令监司、帅守不要独自一人举荐士人。十七日，赵雄逝世。二十一日，恢复四川盐合同场旧法。二十四日，贩济江、浙流民。二十六日，金朝派遣完颜弼等来祝贺明年新春。

绍熙五年春正月初一，光宗到大庆殿，接受大臣朝贺，于是朝拜重华宫，然后到慈福宫，行庆寿礼。像淳熙十年一样施加恩惠。十一日，寿皇圣帝染疾。十四日，葛哪被罢免。二十四日，宽减绍兴百姓租税。

二月初三，赵汝愚、余端礼因奏请免除西帅没能实行，居家待罪。初六，荆、鄂各军都统制张诏为成州团练使、兴州各军都统制。十八日，禁止湖南、江西遏来。

三月初二，合利州东、西路为一路。初八，寿成皇后生日，免除过宫上寿。夏四月初三，光宗到玉津园，皇后和后宫都跟随而去。初四，寿皇圣帝到东园。初五，史浩逝世。初储备，祭祀景灵宫。十一日，因不降雨命令大理寺、三衙、临安府和两浙处理关押囚犯，释放杖刑以下囚犯。二十日，降土。十三日，侍从人对，请求朝拜重华宫。十八日，太学生程肖说等因光宗没有朝拜重华宫，致书大臣，事情传到光宗耳里，光宗表示将在二十二日朝拜。到二十二日，承相以下官员到宫门等候，等到太阳偏西，光宗又因病没有成行。侍从、馆学官上疏，请求罢免，居家待罪；职事官请求离职待罪者一百多人，下诏不许待罪。二十五日，侍讲黄裳、秘书少监孙逢吉等又上疏请求罢职待罪。二十六日，起居郎兼代理中书舍人陈傅良请求任命亲王、执政或接近皇上的宗亲一人担任重华宫使。台谏交相上章弹勃内侍陈源、杨舜卿、林亿年离间两宫关系，请求罢免驱逐他们。五月初一，辰州摇贼攻打边境。初四，侍从人对，没有见到光宗。宰执到重华宫探问孝宗病情。没有得到引见。陈傅良缴上告救，出城待罪。初七，寿皇圣帝病情加剧，命令承相以下分别祈祷天地、宗庙、社翟。初八，承相留正等请光宗到福宁殿，过了很久以后，才哭泣着出来。十一日，承相以下官员因所提请求

没被采纳，请求退职，光宗命令他们都退出职位，于是承相以下全被逐出城外待罪。知阎门事韩青宣押人城，光宗同意。追封史浩为会稽郡王。十五日，光宗将要朝拜重华宫，又没有成行。十八日，因孝宗寿皇圣帝患病，宣布赦免。代理刑部尚书京锁人对，请光宗朝拜重华宫。二十日，承相以下官员到重华宫慰问孝宗病情。二十三日，起居舍人彭龟年叩头请求奏事，被诏令上殿，于是请光宗朝拜重华宫。二十四日，从官一起上奏请求，嘉王府诩善黄裳、讲读官沈有开、彭龟年上奏，请求嘉王到重华宫探问病情，同意了。嘉王到重华宫，寿皇为之感动。二十六日，代理户部侍郎袁说友入对，请光宗朝拜重华宫。

六月，派遣梁总等祝贺金主生日。初九夜里寿皇圣帝逝世，遗诏改重华宫为慈福宫，在宫后建寿成皇后殿，以便早晚问安。把重华宫钱银一百万络赐给内外库。当初，承相留正、知枢密院事赵汝愚、参知政事除癸、同知枢密院事余端礼听说孝宗病危，在后殿与光宗见面，力请光宗朝拜重华宫，皇子嘉王也哭着请求，没有被采纳。到这时，承相留正等听到寿皇圣帝逝世的消息，于是率领文武百官到重华宫听遗诏。初十，承相以下官员上疏，请到重华宫行丧礼。十一日，派遣薛叔似等出使金朝报告孝宗逝世的消息。十二日，承相率领文武百官上表，请求穿丧服行孝。十三日，寿皇大硷。皇子嘉王又进宫奏事，下诏等病情好转，到宫殿行礼。承相以下官员请皇太后垂帘听政，没得到同意；请求代行祭奠礼，同意了。并且有旨：皇帝有病，允许皇帝在宫内行丧礼。夜晚，白气覆盖天空。十六日，尊寿圣隆慈备福皇太后为太皇太后，寿成皇后为皇太后。二十日，白气横贯天空。二十六日，派遣林提等出使金国贝曾送遗留物。

秋七月初二，承相留正称病，请求罢政，于是出走。起初，留正等多次请求立嘉王为皇太子，光宗同意了。留正草拟诏旨进呈，奉御笔：“历事岁久，念欲退闲。”留正得到后，非常恐惧，于是打算退走。初五，太皇太后因光宗患病没能执丧，命令皇子嘉王在重华宫用白绢搭成的临时宫殿即皇帝位，尊光宗为太上皇帝，皇后为寿仁太上皇后，移驾泰安宫。庆元元年（1195）十一月十七日，上尊号为圣安寿仁太上皇帝。庆元六年八月初七，太上皇帝染病。初八，光宗在寿康宫逝世，终年五十四岁。十一月十四日，溢号为宪仁圣哲慈孝皇帝，庙号光宗。嘉泰三年（1203）十一月初八，加溢号为循道宪仁明功茂德温文顺武圣哲慈孝皇帝。

评论说：光宗从小就有好名声，有意引用儒雅之士。等到光宗即位后，总揽权纲，摒除小人，薄赋缓刑，出现在绍熙初政之时，应该说是可取的。到皇后嫉妒蛮横的时候，光宗不能控制她，惊扰致病。从此政治日益昏暗，孝养一天比一天缺乏，朝廷从乾道、淳熙以来建立的功业从而衰落。

上一篇：本纪·卷三十五

下一篇：本纪·卷三十七

全   文：宋史

