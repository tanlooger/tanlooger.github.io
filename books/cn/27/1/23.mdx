---
---
---
title: ○钦宗
---

钦宗恭文顺德仁孝皇帝，讳桓，徽宗皇帝长子，母曰恭显皇后王氏。元符三年四月乙酉生于坤宁殿。初名亶，封韩国公，明年六月进封京兆郡王。崇宁元年二月甲午，更名烜，十一月丁亥，又改今名。大观二年正月，进封定王。政和元年三月，讲学于资善堂。三年正月，加太保。四年二月癸酉，冠于文德殿。五年二月乙巳，立为皇太子，大赦天下。丁巳，谒太庙。诏乘金辂，设卤簿，如至道、天禧故事，及宫僚参谒并称臣，皆辞之。六年六月癸未，纳妃朱氏。

宣和七年十二月戊午，除开封牧。庚申，徽宗诏皇太子嗣位，自称曰道君皇帝，趣太子入禁中，被以御服。泣涕固辞，因得疾。又固辞，不许。辛酉，即皇帝位，御垂拱殿见群臣。是日，日有五色晕，挟赤黄珥，重日相荡摩久之。乃引道君皇帝出居龙德宫，皇后出居撷景园。以少宰李邦彦为龙德宫使，太保、领枢密院事蔡攸、门下侍郎吴敏副之。是时，金人已分道犯境。壬戌，赦大逆、反叛以下罪，进百官秩一等，赏诸军，立妃朱氏为皇后，以太子詹事耿南仲签书枢密院事。癸亥，诏太傅燕王、越王入朝不趋，赞拜不名。诏非三省、枢密院所得旨，有司勿行。甲子，斡离不陷信德府，粘罕围太原。诏京东、淮西、浙募兵入卫。太学生陈东等上书，数蔡京、童贯、王黼、梁师成、李彦、朱勔罪，谓之六贼，请诛之。丙寅，上道君皇帝尊号曰教主道君太上皇帝，皇后曰道君太上皇后。诏改元。

靖康元年春正月丁卯朔，受群臣朝贺，退诣龙德宫，贺道君皇帝。诏中外臣庶实封言得失。金人破相州。戊辰，破濬州。威武军节度使梁方平师溃，河北、河东路制置副使何灌退保滑州。己巳，灌奔还，金人济河，诏亲征。道君皇帝东巡，以领枢密院事蔡攸为行宫使，尚书右丞宇文粹中副之。诏自今除授、黜陟及恩数等事，并参酌祖宗旧制。罢内外官司、局、所一百五处，止留后苑，以奉龙德宫。以门下侍郎吴敏知枢密院事，吏部尚书李棁同知枢密院事。贬太傅致仕王黼为崇信军节度副使、安置永州。赐翊卫大夫、安德军承宣使李彦死，并籍其家。放宁远军节度使朱勔归田里。帝欲亲征，以李纲为留守，以李棁为副。给事中王寓谏亲征，罢之。庚午，道君皇帝如亳州，百官多潜遁。宰相欲奉帝出襄、邓，李纲谏止之。以纲为尚书右丞。辛未，以李纲为亲征行营使，侍卫亲军马军都指挥使曹曚副之。太宰兼门下侍郎白时中罢。李邦彦为太宰兼门下侍郎，守中书侍郎张邦昌为少宰兼中书侍郎，尚书左丞赵野为门下侍郎，翰林学士承旨王孝迪为中书侍郎，同知枢密院事蔡懋为尚书左丞。壬申，金人渡河，遣使督诸道兵入援。癸酉，诏两省、枢密院官制一遵元丰故事。金人犯京师，命尚书驾部员外郎郑望之、亲卫大夫康州防御使高世则使其军。诏从官举文武臣僚堪充将帅有胆勇者。是夜，金人攻宣泽门，李纲御之，斩获百余人，至旦始退。甲戌，金人遣吴孝民来议和，命李棁使金军。金人又使萧三宝奴、耶律忠、张愿恭来。以吏部尚书唐恪同知枢密院事。乙亥，金人攻通津、景阳等门，李纲督战，自卯至酉，斩首数千级，何灌战死。李棁与萧三宝奴、耶律忠、王汭来索金帛数千万，且求割太原、中山、河间三镇，并宰相、亲王为质，乃退师，丙子，避正殿，减常膳。括借金银，籍倡优家财。庚辰，命张邦昌副康王构使金军，诏称金国加“大”字。辛巳，道君皇帝幸镇江。以兵部尚书路允迪签书枢密院事。金人陷阳武，知县事蒋兴祖死之。壬午，大风走石，竟日乃止。封子谌为大宁郡王。甲申，省廉访使者官，罢钞旁定贴钱及诸州免行钱，以诸路赡学户绝田产归常平司。统制官马忠以京西募兵至，击金人于顺天门外，败之。乙酉，路允迪使粘罕军于河东。平阳府将刘嗣初以城叛。丁亥，靖难军节度使、河北河东路制置使种师道督泾原、秦凤兵入援，以师道同知枢密院事，为京畿、河北、河东宣抚使，统四方勤王兵及前后军。庚寅，盗杀王黼于雍丘。癸巳，大雾四塞。乙未，贬少保、淮南节度使梁师成为彰化军节度副使，行及八角镇，赐死。

二月丁酉朔，命都统制姚平仲将兵夜袭金人军，不克而奔。戊戌，罢李纲以谢金人，废亲征行营司。金人复来议和。庚子，命附马都尉曹晟使金军。辛丑，又命资政殿大学士宇文虚中、知东上阁门事王球使之，许割三镇地。太学诸生陈东等及都民数万人伏阙上书，请复用李纲及种师道，且言李邦彦等疾纲，恐其成功，罢纲正堕金人之计。会邦彦入朝，众数其罪而骂。吴敏传宣，众不退，遂挝登闻鼓，山呼动地。殿帅王宗濋恐生变，奏上勉从之。遣耿南仲号于众曰：“已得旨宣纲矣。”内侍朱拱之宣纲后期，众脔而磔之，并杀内侍数十人。乃复纲右丞，充京城防御使。壬寅，追封范仲淹魏国公，赠司马光太师，张商英太保，除元祐党籍学术之禁。诏诛士民杀内侍为首者，禁伏阙上书，废苑囿宫观可以与民者。金人使王汭来。癸卯，命肃王枢使金军。以观文殿学士、大名尹徐处仁为中书侍郎，宇文虚中签书枢密院事。蔡懋罢。乙巳，宇文虚中、王球复使金军。康王至自金军。金人遣韩光裔来告辞，遂退师，京师解严。丙午，康王构为太傅、静江奉宁军节度使。省明堂班朔布政官。丁未，日有两珥。戊申，赦天下。诏谕士民，自今庶事并遵用祖宗旧制，凡蠹国害民之事，一切寝罢。己酉，罢宰执兼神霄玉清万寿宫使及殿中监、符宝郎。诏用祖宗故事，择武臣得军心者为同知、签书枢密院，边将有威望者为三衙。以金人请和，诏官民昔尝附金而复归本朝者，各还其乡国。庚戌，李邦彦罢，以张邦昌为太宰兼门下侍郎，吴敏为少宰兼中书侍郎，李纲知枢密院事，耿南仲为尚书左丞，李棁为尚书右丞。辛亥，诏监察御史言事如祖宗法。宇文粹中罢知江宁府。癸丑，种师道罢为中太一宫使。赠右正言陈瓘为右谏议大夫。甲寅，贬太师致仕蔡京为秘书监、分局南京，太师、广阳郡王童贯为左卫上将军，太保、领枢密院事蔡攸为太中大夫、提举亳州明道宫。先是，粘罕遣人来求赂，大臣以勤王兵大集，拘其使人，且结约余睹以图之。至是，粘罕怒，及攻太原不克，分兵趣京师，过南、北关，权威胜军李植以城降。乙卯，陷隆德府，知府张确、通判赵伯臻、司录张彦遹死之。丙辰，有二流星，一出张宿入浊没，一出北河入轸。己未，诏遥郡承宣使有功应除正任者，自今除正任刺史。辛酉，梁方平坐弃河津，伏诛。王孝迪罢。命给事中王云、侍卫亲军马军都指挥使曹曚使金国，镇洮军节度使、中太乙宫使种师道为河北、河东路宣抚使，保静军节度使、殿前副都指挥使姚古为制置使。乙丑，御殿复膳。丙寅，下哀痛之诏于陕西、河东。是月，金人犯泽州之高平，知州高世由往犒之，乃去。

三月丁卯朔，遣徽猷阁待制宋焕奉表道君皇帝行宫。诏侍从言事。诏非三省、枢密院所奉旨，诸司不许奉行。罢川路岁所遣使。募人掩军民遗骸，遣使分就四郊致祭。戊辰，李棁罢为鸿庆宫使。己巳，张邦昌罢为中太一宫使。徐处仁为太宰兼门下侍郎，唐恪为中书侍郎，翰林学士何为尚书右丞，御史中丞许翰同知枢密院事。庚午，宇文虚中罢知青州。癸酉，诣景灵东宫行恭谢礼。命赵野为道君皇帝行宫奉迎使。甲戌，恭谢景灵西宫及建隆观。乙亥，诣阳德观、凝祥池、中太乙宫、佑神观、相国寺。丙子，改撷景园为宁德宫。录司马光后。己卯，燕王俣、越王偲为太师。壬午，诏金人叛盟深入，其元主和议李邦彦、奉使许地李棁、李邺、郑望之悉行罢黜。又诏种师道、姚古、种师中往援三镇，保塞陵寝所在，誓当固守。癸未，遣李纲迎道君皇帝于南京，以徐处仁为礼仪使。殿中侍御史李擢、左司谏李会罢。乙酉，迎道君皇帝于宜春苑，太后入居宁德宫。丙戌，知中山府詹度为资政殿大学士，知太原府张孝纯、知河间府陈遘并为资政殿学士，知泽州高世由直龙图阁，赏城守之劳也。丁亥，朝于宁德宫，诏扈从行宫官吏，候还京日优加赏典，除有罪之人迫于公议已行遣外，余令台谏勿复用前事纠言。庚寅，肃王枢为太傅。姚古复隆德府。辛卯，复威胜军。壬辰，太保景王杞、济王栩为太傅。有流星出紫微垣。甲午，康王构为集庆、建雄军节度使，尚书户部侍郎钱盖为陕西制置使。命陈东初品官，赐同进士出身，辞不拜。籍朱勔家。乙未，诏金归朝官民未发遣者，止之。丙申，贬蔡京为崇信军节度副使。是春，夏人取天德、云内、武州及河东八馆。

夏四月戊戌，夏人陷震威城，摄知城事朱昭死之。己亥，迎太上皇帝入都门。壬寅，朝于龙德宫。癸卯，立子谌为皇太子。耿南仲为门下侍郎。乙巳，置《春秋》博士。戊申，置详议司于尚书省，讨论祖宗法。己酉，乾龙节，群臣上寿于紫宸殿。庚戌，赵野罢。壬子，金人使贾霆、冉企弓来。癸丑，封太师、沂国公郑绅为乐平郡王。贬童贯为昭化军节度副使、安置郴州。减宰执俸给三之一及支赐之半。诏开经筵。令吏部稽考庶官，凡由杨戬、李彦之公田，王黼、朱勔之应奉，童贯西北之师，孟昌龄河防之役，夔蜀、湖南之开疆，关陕、河东之改币，及近习所引，献颂可采，特赴殿试之流，所爵赏，悉夺之。甲寅，种师道加太尉、同知枢密院事、河北河东路宣抚使。乙卯，诏自今假日特坐，百司毋得休务。以平凉军节度使范讷为右金吾卫上将军。丙辰，诏有告奸人妄言金人复至以恐动居民者，赏之。戊午，进封南康郡王栻为和王，平阳郡王榛为信王。己未，复以诗赋取士，禁用《庄》、《老》及王安石《字说》。壬戌，诏亲擢台谏官，宰执勿得荐举，着为令。追政和以来道官、处士、先生封赠奏补等敕书。甲子，令在京监察御史、在外监司、郡守及路分钤辖已上，举曾经边任或有武勇可以统众出战者，人二员。东兵正将占沆与金人战于交城县，死之。乙丑，诏三衙并诸路帅司各举谙练边事、智勇过人并豪俊奇杰、众所推服、堪充统制将领者各五名。贬蔡攸节度副使，安置朱勔于循州。

五月丙寅朔，朝于龙德宫，令提举官日具太上皇帝起居平安以闻。丁卯，诏天下有能以财谷佐军者，有司以名闻，推恩有差。以少傅、镇西军节度余深为特进、观文殿大学士。戊辰，罢王安石配享孔子庙庭。庚午，少傅、安武军节度使钱景臻，镇安军节度使、开府仪同三司刘宗元并为左金吾卫上将军。保信军节度使刘敷、武成军节度使刘敏、向德军节度使张楙、岳阳军节度使王舜臣、应道军节度度使朱孝孙、泸川军节度使钱忱并为右金吾卫上将军。是日，寒。辛未，申铜禁。诏：无出身待制已上，年及三十而通历任实及十年者，乃得任子。监察御史余应求坐言事迎合大臣，罢知卫州。甲戌，曲赦河北路。乙亥，申销金禁。丁丑，诏以俭约先天下，澄冗汰贪，为民除害，授监司、郡县奉行所未及者，凡十有六事。姚古将兵至威胜，闻粘罕将至，众惊溃，河东大振。河北、河东路制置副使种师中与金人战于榆次，死之。己卯，借外任官职田一年。开府仪同三司高俅卒。辛巳，损太官日进膳。追削高俅官。甲申，罢详议司。己丑，以河东经略安抚使张孝纯为检校少保、武当军节度使。壬辰，诏天下举习武艺、兵书者。乙未，诏姚古援太原。

六月丙申朔，以道君皇帝还朝，御紫宸殿，受群臣朝贺。诏谏官极论阙失。戊戌，令中外举文武官才堪将帅者。时太原围急，群臣欲割三镇地，李纲沮之，乃以李纲代种师道为宣抚使、援太原。辛丑，以资政殿学士刘韐为宣抚副使，陕西制置司都统制解潜为制置副使。太白犯岁星。壬寅，封郓国公楃为安康郡王，韩国公楗为广平郡王，并开府仪同三司。诏：“今日政令，惟遵奉上皇诏书，修复祖宗故事。群臣庶士亦当讲孔、孟之正道，察安石旧说之不当者，羽翼朕志，以济中兴。”癸卯，以侍卫亲军马军副都指挥使、镇西军承宣使王禀为建武军节度使，录坚守太原之功也。甲辰，路允迪罢为醴泉观使。乙巳，左司谏陈公辅以言事责监合州酒务。壬子，天狗坠地。有声如雷。癸丑，虑囚。丙辰，太白、荧感、岁、镇四星合于张。辛酉，罢都水、将作监承受内侍官。熙河都统制焦安节坐不法，李纲斩之。壬戌，姚古坐拥兵逗遛，贬为节度副使、安置广州。彗出紫微垣。

秋七月乙丑朔，除元符上书邪等之禁。宋昭政和中上书谏攻辽，贬连州；庚午，诏赴都堂。乙亥，安置蔡京于儋州，攸雷州，童贯吉阳军。己卯，免借河北、河东、陕西路职田。乙酉，诏蔡京子孙二十三人已分窜远地，遇赦不许量移。是日，京死于潭州。丁亥，令侍从官共议改修宣仁圣烈皇后谤史。辛卯，遣监察御史张澂诛童贯，广西转运副使李升之诛赵良嗣，并窜其子孙于海南。壬辰，侍御史李光坐言事贬监当。是月，解潜与金人战于南关，败绩。刘韐自辽州引兵与金人战，败绩。

八月甲午朔，录陈瓘后。丙申，复命种师道以宣抚使巡边，召李纲还。庚子，诏以彗星，避殿减膳，令从臣具民间疾苦以闻。河东察访使张灏与金人战于文水，败绩。辛丑，诏求民之疾苦者十七事，悉除之。丁未，斡离不复攻广信军、保州，不克，遂犯真定。戊申，都统制张思正等夜袭金人于文水县，败之。己酉，复战，师溃，死者数万人，思正奔汾州。都统制折可求师溃于子夏山。威胜、隆德、汾、晋、泽、绛民皆渡河南奔，州县皆空。金人乘胜攻太原。录张庭坚后。乙卯，遣徽猷阁待制王云、阁门宣赞舍人马识远使于金国，秘书着作佐郎刘岑、太常博士李若水分使其军议和。戊午，许翰罢知亳州。己未，太宰徐处仁罢知东平，少宰吴敏罢知扬州。以唐恪为少宰兼中书侍郎，何为中书侍郎，礼部尚书陈过庭为尚书右丞，开封尹聂昌同知枢密院事，御史中丞李回签书枢密院事。庚申，遣王云使金军，许以三镇赋税。是月，福州军乱，杀其知州事柳庭俊。

九月丙寅，金人陷太原，执安抚使张孝纯，副都总管王禀、通判方笈皆死之。辛未，贬吴敏为崇信军节度副使、安置涪州。移蔡攸于万安军，寻与弟翛及朱勔皆赐死。乙亥，诏编修敕令所取靖康以前蔡京所乞御笔手诏，参祖宗法及今所行者，删修成书。丁丑，礼部尚书王为尚书左丞。戊寅，有赤气随日出。李纲罢知扬州。壬午，枭童贯首于都市。癸未，赐布衣尹焞为和靖处士。甲申，日有两珥、背气。丙戌，建三京及邓州为都总管府，分总四道兵。庚寅，以知大名府赵野为北道都总管，知河南府王襄为西道都总管，知邓州张叔夜为南道都总管，知应天府胡直孺为东道都总管。又罢李纲提举洞霄宫。辛卯，遣给事中黄锷由海道使金国议和。是月，夏人陷西安州。

冬十月癸巳朔，御殿复膳。贬李钢为保静军节度副使、安置建昌军。丁酉，金人陷真定，都钤辖刘竧死之。有流星如杯。戊戌，金人使杨天吉、王汭来。庚子，日有青、赤、黄恩气。金人陷汾州，知州张克戬、兵马都监贾亶死之。又攻平定军。辛丑，下哀痛诏，命河北、河东诸路帅臣传檄所部，得便宜行事。壬寅，天宁节，率群臣诣龙德宫上寿。甲辰，诏用蔡京、王黼、童贯所荐人。丙午，集从官于尚书省，议割三镇。召种师道还。丁未，以礼部尚书冯澥知枢密院事。己酉，阅炮飞山营。庚戌，以范讷为宁武军节度使、河北河东路宣抚使。辽故将小胡录攻陷麟州建宁砦，知砦杨震死之。壬子，诏太常礼官集议金主尊号。命尚书左丞王副康王使斡离不军，辞。乙卯，雨木冰。丙辰，金人陷平阳府，又陷威胜、隆德、泽州。丁巳，高丽入贡，令明州递表以进，遣其使还。戊午，贬王为单州团练副使，命冯澥代行。庚申，日有两珥及背气。侍御史胡舜陟请援中山，不省。辛酉，种师道薨。

十一月丙寅，夏人陷怀德军，知军事刘铨、通判杜翊世死之。籍谭稹家。戊辰，康王未至金军而还。冯澥罢。己巳，集百官议三镇弃守。庚午，诏河北、河东、京畿清野，令流民得占官舍寺观以居。辛未，有流星如杯。壬申，禁京师民以浮言相动者。癸酉，右谏议大夫范宗尹以首议弃地罢。金人至河外，宣抚副使折彦质领师十二万拒之。甲戌，师溃。金人济河，知河阳燕瑛、西京留守王襄弃城遁。乙亥，命刑部尚书王云副康王使斡离不军。许割三镇，奉衮冕、车辂，尊其主为皇叔，且上尊号。丙子，金人渡河，折彦质兵尽溃，提刑许高兵溃于洛口。金人来言，欲尽得河北地。京师戒严。遣资政殿学士冯澥及李若水使粘罕军。丁丑，何罢。以尚书左丞陈过庭为中书侍郎，兵部尚书孙傅为尚书右丞。命成忠郎郭京领选六甲正兵所。签书枢密院事李回以万骑防河，众溃而归。是日，塞京城门。戊寅，进龙德宫婉容韦氏为贤妃，康王构为安国、安武军节度使。罢清野。辛巳，以知怀州霍安国为徽猷阁待制，通判林渊直徽猷阁，赏守御之功也。壬午，斡离不使杨天吉、王汭、勃堇撒离栂来。命耿南仲使斡离不军，聂昌使粘罕军，许画河为界。康王至磁州，州人杀王云，止王勿行，王复还相州。甲申，以尚书右丞孙傅同知枢密院事，御史中丞曹辅签书枢密院事。以京兆府路安抚使范致虚为陕西五路宣抚使，令督勤王兵入援。乙酉，斡离不军至城下。遣蜡书间行出关召兵，又约康王及河北守将来援。多为逻兵所获。丁亥，大风发屋折木。李回罢。戊子，金人攻通津门，范琼出兵焚其砦。己丑，南道总管张叔夜将兵勤王，至玉津园，以叔夜为延康殿学士。斡离不遣刘晏来。庚寅，幸东壁劳军。诏三省长官名悉依元丰旧制。领开封府何为门下侍郎。

闰月壬辰朔，金人攻善利门，统制姚仲友御之。奇兵作乱，杀使臣，王宗濋斩数十人乃定。唐恪出都，人欲击之，因求去，罢为中太一宫使。以门下侍郎何为尚书右仆射兼中书侍郎。刘韐坐弃军，降五官予祠。癸巳，京师苦寒，用日者言，借土牛迎春。朱伯友坐弃郑州，降三官罢。西道总管王襄弃西京去。知泽州高世由以城降于金。燕瑛欲弃河阳，为乱兵所杀。河东诸郡，或降或破殆尽。都民杀东壁统制官辛亢宗。罢民乘城，代以保甲。粘罕军至城下。甲午，时雨雪交作，帝被甲登城，以御膳赐士卒，易火饭以进，人皆感激流涕。金人攻通津门，数百人缒城御之，焚其炮架五、鹅车二。驿召李纲为资政殿大学士、领开封府。金人陷怀州，霍安国、林渊及其钤辖张彭年、都监赵士詝、张谌皆死之。乙未，金人入青城，攻朝阳门。冯澥与金人萧庆、杨真诰来。丙申，帝幸宣化门，以障泥乘马，行泥淖中，民皆感泣。张叔夜数战有功，帝如安上门召见，拜资政殿学士。金人执胡直孺，又陷拱州。丁酉，赤气亘天。以冯澥为尚书左丞。戊戌，殿前副都指挥使王宗濋与金人战于城下，统制官高师旦死之。庚子，以资政殿学士张叔夜签书枢密院事。金人攻宣化门，姚仲友御之。辛丑，金人攻南壁，杀伤相当。壬寅，诏河北守臣尽起军民兵，倍道入援。癸卯，金人攻南壁，张叔夜、范琼分兵袭之，遥见金兵，奔还，自相蹈藉，溺隍死者以千数。甲辰，大雨雪。金人陷亳州。遣间使召诸道兵勤王。乙巳，大寒，士卒噤战不能执兵，有僵仆者。帝在禁中徒跣祈晴。时勤王兵不至，城中兵可用者惟卫士三万，然亦十失五六。金人攻城急。丙午，雨木冰。丁未，始避正殿。己酉，遣冯澥、曹辅与宗室仲温、士讠布使金军请和。命康王为天下兵马大元帅，速领兵入卫。辛亥，金人来议和，要亲王出盟。壬子，金人攻通津、宣化门，范琼以千人出战，渡河，冰裂，没者五百余人，自是士气益挫。甲寅，大风自北起，俄大雨雪，连日夜不止。乙卯，金人复使刘晏来，趣亲王、宰相出盟。丙辰，妖人郭京用六甲法，尽令守御人下城，大启宣化门出攻金人，兵大败。京托言下城作法，引余兵遁去。金兵登城，众皆披靡。金人焚南薰诸门。姚仲友死于乱兵，宦者黄经国赴火死，统制官何庆言、陈克礼、中书舍人高振力战，与其家人皆被害。秦元领保甲斩关遁，京城陷。卫士入都亭驿，执刘晏，杀之。丁巳，奉道君皇帝、宁德皇后入居延福宫。命何及济王栩使金军。戊午，何入言，金人邀上皇出郊。帝曰：“上皇惊忧而疾，必欲之出，朕当亲往。”自乙卯雪不止，是日霁。夜有白气出太微，彗星见。庚申，日赤如火，无光。辛酉，帝如青城。

十二月壬戌朔，帝在青城。萧庆入居尚书省。是日，康王开大元帅府于相州。癸亥，帝至自青城。甲子，大索金帛。丙寅，遣陈过庭、刘韐使两河割地。辛未，定京师米价，劝粜以振民。癸酉，斩行门指挥使蒋宣、李福。乙亥，康王如北京。丙子，尚书省火。庚辰，雨雹。癸未，大雪，寒。纵民伐紫筠馆花木为薪。庚寅，康王如东平。

二年春正月辛卯朔，命济王栩、景王杞出贺金军，金人亦遣使入贺。壬辰，金人趣召康王还。遣聂昌、耿南仲、陈过庭出割两河地，民坚守不奉诏，凡累月，止得石州。甲午，诏两河民开门出降。乙未，有大星出建星，西南流入于浊没。丁酉，雨木冰。己亥，阴曀，风迅发。夜，西北阴云中有如火光。庚子，金人索金银急。何、李若水劝帝亲至军中，从之，以太子监国而行。乙巳，籍梁师成家。丙午，刘韐自经于金军。太学生徐揆上书，乞守门请帝还阙。金人取至军中，揆抗论，为所杀。至夜，金人劫神卫营。丁未，大雾四塞。金人下含辉门剽掠，焚五岳观。

二月辛酉朔，帝在青城，自如金军，都人出迎贺。丙寅，金人堑南薰门路，人心大恐。已而金人令推立异姓，孙傅方号恸，乞立赵氏，不允。丁卯，金人要上皇如青城。以内侍邓述所具诸王孙名，尽取入军中。辛未，金人逼上皇召皇后、皇太子入青城。庚辰，康王如济州。癸未，观文殿大学士唐恪仰药自杀。乙酉，金人以括金未足，杀户部尚书梅执礼、侍郎陈知质、刑部侍郎程振、给事中安扶。

三月辛卯朔，帝在青城。丁酉，金人立张邦昌为楚帝。庚子，金人来取宗室，开封尹徐秉哲令民结保，毋藏匿。丁巳，金人胁上皇北行。

夏四月庚申朔，大风吹石折木。金人以帝及皇后、皇太子北归。凡法驾、卤簿，皇后以下车辂、卤簿，冠服、礼器、法物，大乐、教坊乐器，祭器、八宝、九鼎、圭璧，浑天仪、铜人、刻漏，古器、景灵宫供器，太清楼秘阁三馆书、天下州府图及官吏、内人、内侍、技艺、工匠、娼优，府库畜积，为之一空。辛酉，北风大起，苦寒。

五月庚寅朔，康王即位于南京，遥上尊号曰孝慈渊圣皇帝。绍兴三十一年五月辛卯，帝崩问至。七月己丑，上尊谥曰恭文顺德仁孝皇帝，庙号钦宗。三十二年闰二月戊寅，祔于太庙。

赞曰：帝在东宫，不见失德。及其践阼，声技音乐一无所好。靖康初政，能正王黼、朱勔等罪而窜殛之，故金人闻帝内禅，将有卷甲北旆之意矣。惜其乱势已成，不可救药，君臣相视，又不能同力协谋，以济斯难，惴惴然讲和之不暇。卒致父子沦胥，社稷芜茀。帝至于是，盖亦巽懦而不知义者欤！享国日浅，而受祸至深，考其所自，真可悼也夫！真可悼也夫！

关键词：宋史,本纪

解释翻译[挑错/完善]

钦宗恭文顺德仁孝皇帝，名桓，徽宗皇帝的长子，母亲是恭显皇后王氏。元符三年（1100）四月十三日，生于坤宁殿。开始名，封为韩国公，次年六月进封京兆郡王。崇宁元年（1102）二月初九，改名为恒，十一月初六，又改名桓。大观二年（1108）正月，进封定王。政和元年(11川三月，在资善堂读书学习。政和三年正月，加衔太保。政和四年二月二十七日，在文德殿举行成人礼。

政和五年二月初五，被立为皇太子，大赦全国。十七日，朝拜太庙。下诏可以乘金饰的大车，设置仪仗队，像至道、天禧规定的那样，官僚参见朝拜时都称臣，钦宗全部辞谢了。政和六年六月二十一日，纳娶妃子朱氏。

宣和七年（1125）十二月二十一日，任命为开封牧。二十三日，徽宗下诏皇太子继承皇位，自称为道君皇帝，催促太子进人皇宫，换上皇帝衣装。钦宗哭着一定要推辞，因而得病。又坚决推辞，没有允许。二十四日，即皇帝位，到垂拱殿会见大臣们。这天，太阳周围出现五色光圈，带着赤黄色光气，云气在太阳旁边往来摇动摩擦了很久。于是道君皇帝搬到龙德宫，皇后搬到撷景园。任命少宰李邦彦为龙德宫使，太保领枢密院事蔡枚、门下侍郎吴敏为副使。这时，金军已经兵分几路南侵。二十五日，赦免大逆、反叛以下囚犯罪行，文武百官升秩一等，赏赐各军，立妃子朱氏为皇后，任命太子詹事耿南仲为签书枢密院事。二十六日，下诏太傅燕王、越王朝拜不趋，赞拜时不称姓名。诏令不是三省、枢密院所签署的命令，有关部门不要执行。二十七日，斡离不攻陷信德府，粘罕围攻太原。下诏京东、淮西、浙募兵勤王。太学生陈东等上书，历数蔡京、童贯、王敞、梁师成、李彦、未疏的罪行，称他们为六贼，请求杀掉他们。二十九日，敬上道君皇帝尊号为教主道君太上皇帝，皇后为道君太上皇后。下诏改元。

靖康元年（1126）春正月初一，接受大臣们朝拜和祝贺，退殿后到龙德宫，祝贺道君皇帝。下诏中外臣僚和庶民密封上书，陈述朝政得失。金军攻破相州。初二，攻破浚州。威武军节度使梁方平的军队溃败，河北、河东路制置副使何灌退保滑州。初三，何灌溃归京城，金军渡过黄河，钦宗下诏亲征。道君皇帝东巡，任命枢密院事蔡枚为行宫使，尚书右承宁文粹中为副使。下诏从今以后官吏的任命、升降及恩赏等方面情况，一律参照祖宗规定的制度实行。废罢朝廷内外官司、局、所一百零五处，只留后苑，用于侍奉龙德宫。任命门下侍郎吴敏为知枢密院事，吏部尚书李为同知枢密院事。以太傅职衔退休的王敞被贬为崇信军节度副使，安置永州。诩卫大夫、安德军承宣使李彦被赐死，并且籍没家产。宁远军节度使未疏被削官放归田里。钦宗想亲征，任命李纲为东京留守，李为副留守。给事中王辨劝谏钦宗亲征，被罢免。初四，道君皇帝到达毫州，百官多暗暗逃跑。宰相打算奉皇上出巡襄、邓地区，李纲劝谏制止了。任命李纲为尚书右承。初五，任命李纲为亲征行营使，侍卫亲军马军都指挥使曹蒙为副使。太宰兼门下侍郎白时中被罢免，李邦彦为太宰兼门下侍郎，守中书侍郎张邦昌为少宰兼中书侍郎，尚书左承赵野为门下侍郎，翰林学士承旨王孝迪为中书侍郎，同知枢密院事蔡愈为尚书左承。初六，金军渡过黄河，钦宗派遣使臣督促各道兵马人援京师。初七，下诏两省、枢密院官制一律遵照元丰时期的规定。金军攻打京师，命令尚书驾部员外郎郑望之、亲卫大夫康州防御使高世则出使金军。下诏从官推举文武臣僚可以担任将帅有胆识有勇谋的人。这天夜晚，金军攻打育泽门，李纲率军抵抗，斩杀俘获一百多人，到第二天早晨金军才撤退。初八，金军派遣吴孝民来议和，钦宗命令李出使金军。金军又派萧三宝奴、耶律忠、张愿恭来议和。任命吏部尚书唐烙为同知枢密院事。初九，金军攻打通津、景阳等门，李纲督战，自卯至酉，斩首数千级，何灌战死。李与萧三宝奴、耶律忠、王一起到京城，金军索求金帛数千万，并且要求朝廷割让太原、中山、河间三镇，以及把宰相和亲王作为人质，才同意退军。初十，不到正殿，减少常用的饮食。括借金银，籍没倡优家财产。十四日，命令张邦昌陪同康王赵构出使金营，下诏称金国为大金国。十五日，道君皇帝到达镇江。任命兵部尚书路允迪为签书枢密院事。金军攻陷阳武，知县事蒋兴祖战死。十六日，大风刮走石块，整整一天才停止。封儿子赵堪为大宁郡王。十八日，省廉访使者官，罢除钞旁定贴钱及各州免行钱，把各路赡学户绝田产归到常平司。统制官马忠率京西募兵到达，在顺天门外出击金军，打败金兵。十九日，路允迪到河东出使粘罕军营。平阳府将领刘嗣初据城叛宋。二十一日，静难军节度使、河北河东路制置使种师道督促径原、秦凤兵马人援京师，任命种师道为同知枢密院事，为京瓷、河北、河东宣抚使，统率各地勤王兵和前后军。二十四日，王敞在雍丘被人杀死。二十七日，大雾弥漫四周。二十九日，贬少保、淮南节度使梁师成为彰化军节度副使，走到八角镇，被赐死。

二月初一，命令都统制姚平仲率兵夜袭金军军营，没有成功，退走。初二，罢免李纲的职务，用来回谢金军，废除亲征行营司。金军又来议和。初四，命令驹马都尉曹晨出使金军。初五，又命令资政殿大学士宁文粹中、知东上阎门事王球出使金营，答应割让三镇土地。太学生陈东等人和京城百姓数万人到朝廷上书，请求重新任用李纲和种师道，并且说李邦彦等人嫉恨李纲，恐怕李纲成功，罢除李纲正合金军心愿。恰逢李邦彦上朝，人们历数他的罪行，痛骂他。吴敏传达皇上命令，人们仍然不退散，于是敲击登闻鼓，山呼动地。殿帅王宗楚恐怕出现变乱，奏请钦宗勉强答应人们的要求。派遣耿南仲大声告诉大家说：“已经得到皇上命令召用李纲。”内侍朱拱之宣布李纲没有按时到，人们把他碎尸万段，并杀死内侍数十人。于是才恢复李纲尚书右承职务，担任京城防御使。初六，追封范仲淹为魏国公，赠司马光为太师，张商英为太保，废除对元党籍学术的禁止。下诏诛杀士民杀死内侍的带头人，禁止到朝廷上书，废除可以归还人们的苑囿宫观。金军派使臣王来。初七，命令肃王赵枢出使金军。任命观文殿学士、大名府尹徐处仁为中书侍郎，宁文粹中为签书枢密院事。蔡愈罢职。初九，宁文虚中、王球又出使金军。康王从金军营回到京师。金军派韩光裔来告辞，于是退兵，京师解除了戒严。初十，命令康王赵构为太傅、静江奉宁军节度使。精减明堂班朔布政官。十一日，太阳周围出现两道光气。十二日，赦免全国。诏谕士民，自今以后国家一切事务一律遵照祖宗旧制办理，凡是蠢国害民之事一律停止、废除。十三日，罢除宰执兼神霄玉清万寿宫使及殿中监、符宝郎。下诏按照祖宗规章制度，选择得军心的武臣为同知、签书枢密院，有威望的边将为三衙统帅。因金朝请求讲和，下诏官民从前曾经依附金朝而复归本朝的人，各自回到原来的地方。十四日，李邦彦被免，任命张邦昌为太宰兼门下侍郎，吴敏为少宰兼中书侍郎，李纲知枢密院事，耿南仲为尚书左承，李为尚书右承。十五日，下诏监察御史言事如祖宗法。宁文粹中罢为江宁知府。十七日，种师道罢为中太一宫使。赠右正言陈酵为右谏议大夫。十八日，以太师职衔退休的蔡京被贬为秘书监，安置南京，太师、广阳郡王童贯贬为左卫上将军，太保、领枢密院事蔡枚为太中大夫、提举毫州明道宫。原来，粘罕派人前来贿赂，大臣以勤王兵全部集结，拘留了金军使臣，并且结约余睹图谋金军。到这时，粘罕恼怒，进攻太原久攻不克，于是分兵赶赴京师，过南、北关，代理威胜军李植据城投降。十九日，攻陷隆德府，知府张确、通判赵伯臻、司录张彦战死。二十日，有二颗流星，一颗出张宿进人浊星而消失，一颗出北河星进人较宿。二十三日，下诏边远州郡承宣使有功应当授给正式官职的人，从今以后任命为刺史。二十五日，梁方平因放弃黄河渡口不守被处以死刑。王孝迪被罢免。命令给事中王云、侍卫亲军马军都指挥使曹蒙出使金国，镇姚军节度使、中太乙宫使种师道为河北、河东路宣抚使，保静军节度使、殿前副都指挥使姚古为制置使。二十九日，开始上殿，恢复饮食。三十日，向陕西、河东下发哀痛诏书。这个月，金军进攻泽州的高平，知州高世由前去搞劳金军，金兵才退去。三月初一，派遣徽酞阁待制宋焕奉表道君皇帝行宫。下诏侍从官上书言事。下诏不是三省、枢密院所签署的命令各部门不许奉行。罢除川路每年派遣使臣。招募人掩埋军民尸体，派人在京城四郊祭奠。初二，李罢为鸿庆宫使。初三，张邦昌罢为中太一宫使。徐处仁为太宰兼门下侍郎，唐烙为中书侍郎，翰林学士何镐为尚书右承，御史中承许翰为同知枢密院事。初四，宁文虚中罢为青州知州。初七，到景灵东宫行恭谢礼。命令赵野为道君皇帝行宫奉迎使。初八，恭谢景灵西宫及建隆观。初九，到阳德观、凝样池、中太一宫、佑神观、相国寺。初十，改撷景园为宁德宫。录用司马光后代。十三日，燕王赵误、越王赵为太师。十六日，下诏：金军背弃盟约，侵略中原，原来力主议和的代表人物李邦彦、奉使许地李和李邺、郑望之全部罢默。又下诏种师道、姚古、种师中率军前往救援三镇，保塞陵寝所在地，应当坚决守卫。十七日，派遣李纲到南京迎奉道君皇帝，任命徐处仁为礼仪使。殿中侍御史李摺、左司谏李会被罢免。十九日，在宜春苑迎奉道君皇帝，太后人居宁德宫。二十日，提升中山知府詹度为资政殿大学士，太原知府张孝纯、河间知府陈遵并为资政殿学士，泽州知州高世由直龙图阁，以奖赏他们守城的功劳。二十一日，朝拜宁德宫。下诏：“启从行宫官吏，等到回京城后优加奖赏；除有罪的人，迫于公议已经处罚贬遣的外，其他人命令台谏不要因前事弹勃他们。”二十四日，任命肃王赵枢为太傅。姚古收复隆德府。二十五日，收复威胜军。二十六日，太保景王枷巳、济王赵栩为太傅。有流星出现在紫微垣。二十八日，任命康王赵构为集庆、建雄军节度使，尚书户部侍郎钱盖为陕西制置使。命令陈东为初品宫，赐给同进士出身，推辞不接受。籍没未豹家产。二十九日，下诏：金国归朝官民没有动身的，停止发遣。三十日，贬蔡京为崇信军节度副使。这年春天，夏军攻取天德、云内、武州及河东八馆。夏四月初二，夏军攻陷震威城，摄知城事朱昭战死。初三，迎奉太上皇帝进人都门。初六，朝拜龙德宫。初七，立儿子赵堪为皇太子。任耿南仲为门下侍郎。初九，设置春和博士。十二日，在尚书省设置详议司，讨论祖宗法。十三日，乾龙节，大臣们在紫哀殿祝寿。十四日，赵野被罢免。十六日，金国派贾霆、冉企弓来。十七日，封太师、沂国公郑绅为乐平郡王。贬童贯为昭化军节度副使，安置郴州。减少宰执棒给的三分之一和支赐的一半。下诏开设经筵。命令吏部考核庶官，凡是因杨戮、李彦搜刮公田，王敞、未疏的应奉局，童贯在西北兴师，孟昌龄河防之役，夔蜀、湖南开疆，关陕、河东改币，以及近习引荐，献颂可采，特赴殿试之流，所得到的官爵和赏赐，全部削夺。十八日，种师道加官太尉、同知枢密院事、河北河东路宣抚使。十九日，下诏：从今以后节假日照常办公，各部门不得休息。任命平凉军节度使范呐为右金吾卫上将军。二十日，下诏：有告发奸人妄言金军又到导致居民骚动的人，予以奖赏。二十二日，进封南康郡王越试为和王，平阳郡王赵棒为信王。二十三日，又以诗赋取士，禁止采纳在于、老开及王安石序说中的学说。二十六日，下诏：由皇上亲自提拔台谏官，宰执不要荐举，颁布为法令。追回政和以来道官、处士、先生封赠奏补等救书。二十八日，命令在京的监察御史，在朝廷外的监司、郡守及路分铃辖以上官员，推荐曾经在边境任职或者是武勇过人可以率领军队作战的人，每人推举二名。东兵正将占杭在交城县与金军作战，战死。二十九日，下诏三衙及各路帅司分别荐举熟悉边事、智勇过人，并且为豪俊奇杰所推服可以统制将领的人五名。贬蔡枚为节度副使，籽豹安置循州。

五月初一，朝拜龙德宫，命令提举官每天报告太上皇帝起居平安情况。初二，下诏全国有能用财谷辅助军队的人，有关部门把他们的名字上报朝廷，给予不等的恩惠。任命少傅、镇西军节度使余深为特进、观文殿大学士。初三，罢除王安石配享孔子庙庭。初五，少傅、安武军节度使钱景臻，镇安军节度使、开府仪同三司刘宗元，并为左金吾卫上将军。保信军节度使刘敷、武成军节度使刘敏、向德军节度使张增、岳阳军节度使王舜臣、应道军节度使朱孝孙、沪川军节度使钱忱并为右金吾卫上将军。这天，寒冷。初六，重申铜禁命令。下诏：没有出身的待制以上官员，年龄三十岁连续任官达到十年的，才能享受恩荫待遇。监察御史余应求因言事迎合大臣，罢为卫州知州。初九，因特殊情况赦免河北路。初十，重新下发以金饰物的禁令。十二日，下诏全国以俭约为先，澄洗冗员，裁汰贪官，为民除害，重申先前下达给监司、郡县施行而尚未奉行的共十六件事。姚古率兵到威胜，听说粘罕即将到达，士兵惊溃，河东大为震动。河北、河东路制置副使种师中在榆次与金军作战，战死。十四日，借给外任官员职田一年。开府仪同三司高球去世。十六日，减少太官每天进膳次数。追削高球官职。十九日，罢除详议司。二十四日，任命河东经略安抚使张孝纯为检校少保、武当军节度使。二十七日，下诏全国推荐精习武艺、兵书的人。三十日，诏命姚古救援太原。六月初一，因道君皇帝回到朝廷，钦宗到紫哀殿，接受大臣们的朝拜和祝贺。下诏谏官充分陈述朝政缺失。初三，命令朝廷内外推举文武官员中才能可以担任将帅的人才。当时太原被围，形势危急，大臣们打算割让三镇土地，李纲坚决反对，于是任命李纲代替种师道为宣抚使，援救太原。初六，任命资政殿学士刘旨为宣抚副使，陕西制置司都统制解潜为制置副使。太白星侵犯岁星。初七，封邪国公越憧为安康郡王，韩国公赵健为广平郡王，都为开府仪同三司。下诏：“现在的政令，只遵奉上皇发布的诏书，J队复完善祖宗的规章制度。大臣庶士们应当讲求孔子、孟子的正统学说，考察王安石学说中的不当之处，帮助实现肤的志愿，从而完成赵宋中兴的大业。”初八，任命侍卫亲军马军副都指挥使、镇西军承宣使王享为建武军节度使，这是录用坚守太原有功之臣。初九，路允迪罢为醛泉观使。初十，左司谏陈公辅因言事不当被责监合州酒务。十七日，天狗星坠落，有声如雷。十八日，讯察囚犯罪状。二十一日，太白星、荧惑星、岁星、镇星在张宿会合。二十六日，罢除都水、将作监承受内侍官。熙河都统制焦安节因做不法事获罪，李纲斩杀了他。二十七日，姚古因拥兵逗留不进，贬为节度副使，安置广州。彗星出现在紫微垣。秋七月初一，废除元符上书邪等的禁令。宋昭政和上书劝谏攻辽，贬连州；初六，下诏宋昭到朝廷。十一日，蔡京安置在澹州；蔡枚安置在雷州；童贯安置在吉阳军。十五日，罢免河北、河东、陕西路借职田。二十一日，下诏：蔡京子孙二十三人已经分别贬窜边远地区，遇到赦免不许移近安置。这天，蔡京死于潭州。二十三日，命令侍从官共同商议修改宣仁圣烈皇后谤史。二十七日，派遣监察御史张膺诛杀童贯，广西转运副使李瘴之诛杀赵良嗣，并且把他们的子孙贬到海南。二十八日，侍御史李光因言事不当被贬为监当官。这个月，解潜与金军战于南关，失败。刘洽从辽州率兵与金军作战，失败。

八月初一，录用陈酵后代。初三，又命令种师道以宣抚使的身份巡视边境，召回李纲。初七，下诏因彗星出现不上殿，减少饮食，命令从臣陈述民间疾苦上报朝廷。河东察访使张颧与金军战于文水，失败。初八，下诏影响百姓疾苦的十七件事，全部废除。十四日，斡离不又攻打广信军、保州，没能攻下，于是侵犯真定。十五日，都统制张思正等在文水县夜袭金军，打败金兵。十六日，又与金军交战，军队失败，死了数万人，张思正退到汾州。都统制折可求的军队在子夏山失败。威胜、隆德、汾、晋、泽、绛等地的百姓都渡过黄河南逃，州县都成为空城。金军乘胜进攻太原。录用黄庭坚的后代。二十二日，派遣徽酞阁待制王云、阎门宣赞舍人马识远出使金国，秘书著作佐郎刘岑、太常博士李若水分别出使金军议和。二十五日，许翰罢为毫州知州。二十六日，太宰徐处仁罢为东平知府，少宰吴敏罢为扬州知州。任命唐烙为少宰兼中书侍郎，何镐为中书侍郎，礼部尚书陈过庭为尚书右承，开封府尹聂昌为同知枢密院事，御史中承李回为签书枢密院事。二十七日，派遣王云出使金军，答应用三镇赋税索回三镇。这个月，福州军叛乱，杀死知州柳庭俊。

九月初三，金军攻陷太原，俘虏安抚使张孝纯，副都总管王享、通判方岌都战死。初八，贬吴敏为崇信军节度副使，涪州安置。蔡枚移到万安军安置，不久与弟蔡桔及籽刃都被赐死。十二日，下诏编修救令所取出靖康以前蔡京所请求的御笔手诏，参照祖宗法度及现在所行法令，删修成书。十四日，任命礼部尚书王辨为尚书左承。十五日，红色光气随太阳而出。李纲罢为扬州知州。十九日，砍下童贯的头在都市示众。二十日，赐布衣尹停为和靖处士。二十一日，太阳周围出现两道光气，外围出现背气。二十三日，在三京和邓州建置都总管府，分领四道军队。二十七日，任命大名知府赵野为北道都总管，河南知府王襄为西道都总管，邓州知州张叔夜为南道都总管，应天知府胡直孺为东道都总管。又罢李纲为洞霄宫提举。二十八日，派遣给事中黄愕由海道出使金国议和。这个月，夏军攻陷西安州。

冬十月初一，恢复上殿和饮食。贬李纲为保静军节度副使，安置建昌军。初五，金军攻陷真定，都铃辖文上身战死。有流星如杯。初六，金国派杨天吉、王来。初八，太阳上出现青、赤、黄光气。金军攻陷汾州，知州张克戮、兵马都监贾战死；金军又攻打平定军。初九，下哀痛诏，命令河北、河东各路帅臣向所辖地区传达命令，可以不上奏自行决断政事。初十，天宁节，钦宗率大臣们到龙德宫向徽宗祝寿。十二日，下诏任用蔡京、王敞、童贯所推荐的人才。十四日，在尚书省招集侍从官，商议割让三镇。招回种师道。十五日，任命礼部尚书冯懈为知枢密院事。十七日，检阅炮飞山营。十八日，任命范呐为宁武军节度使、河北河东路宣抚使。辽朝故将／J＼勒绿攻陷麟州建宁寨，知寨杨震战死。二十日，下诏太常礼官一起讨论金主尊号。命令尚书左承王辨陪同康王出使斡离不军，王辨推辞。二十三日，降木冰。二十四日，金军攻陷平阳府，又攻陷威胜、隆德、泽州。二十五日，高丽来进贡，命令明州递表以进，遣其使臣回国。二十六日，贬王辨为单州团练副使，命冯懈代替他陪同康王出使金军。二十八日，太阳旁边出现两道光环，外围有背气。侍御史胡舜陆请求救援中山，没有得到回答。二十九日，种师道逝世。

十一月初五，夏军攻陷怀德军，知军事刘锉、通判杜诩世战死。籍没谭棋家。初七，康王没有到金营就退回。冯懈被罢免。初八，召集文武百官讨论三镇弃守问题。初九，下诏河北、河东、京瓷转移人口物资，命令流民可以占居官舍寺观。初十，有流星如杯。十一日，禁止京城百姓以浮言相鼓动。十二日，右谏议大夫范宗尹因首先提出弃地被罢免。金军到达黄河外，宣抚副使折彦质率领十二万军队抵抗金军。十三日，军队失败。金军越渡黄河，河阳知府燕瑛、西京留守王襄弃城逃跑。十四月，命刑部尚书王云陪同康王出使斡离不军，答应割让三镇，贡送礼服礼帽，尊金主为皇叔，并且敬上尊号。十五日，金军渡过黄河，折彦质军队全部溃败，提刑许高的军队在洛口溃败。金军派人来说，想要河北全部土地。京师开封戒严。派遣资政殿学士冯懈和李若水出使粘罕军。十六日，何镐被罢免。任命尚书左承陈过庭为中书侍郎，兵部尚书孙傅为尚书右承。命令成忠郎郭京领选六甲正兵所。签书枢密院事李回率领一万骑兵防守黄河，军队溃败回撤。这天，堵塞京师城门。十七日，进龙德宫婉容韦氏为贤妃，康王赵构为安国、安武军节度使。停止转移人口物资。二十日，任命怀州知州霍安国为徽酞阁待制，通判林渊直徽酞阁，奖赏他们守卫抵抗金军的功劳。二十一日，斡离不派杨天吉、王、勃荃撒离姆来。命令耿南仲出使斡离不军，聂昌出使粘罕军，答应划河为界。康王到达磁州，州人杀死王云，要求康王停止前行，康王又回到相州。二十三日，任命尚书右承孙傅为同知枢密院事，御史中承曹辅为签书枢密院事。任命京兆府路安抚使范致虚为陕西五路宣抚使，命令他督促勤王兵人援京师。二十六日，大风吹倒房屋，折断树木。李回罢免。二十七日，金军攻打通津门，范琼出兵烧金军营寨。二十八日，南道总管张叔夜率兵勤王，到达玉津园，任命张叔夜为延康殿学士。斡离不派刘晏来。二十九日，到东壁慰劳军队。下诏三省长官官名全部依照元丰旧制。任命领开封府何镐为门下侍郎。闰十一月初一，金军攻打善利门，统制姚仲友抵抗金军。骑兵作乱，杀死使臣，王宗灌斩杀数十人才平定。唐烙出京城，有人要打死他，他请求离去，罢为中太一宫使。任命门下侍郎何镐为尚书右仆射兼中书侍郎。刘洽因弃军获罪，降职五级，让他主管宫祠。初二，京师特别寒冷，采纳日官意见，借土制的牛驱寒迎春。朱伯友因放弃郑州获罪，降三官罢免。西道都总管王襄放弃西京逃走。泽州知州高世由据城投降金国。燕瑛想放弃河阳，被乱兵杀死。河东各郡，有的投降，有的沦陷，几乎全完了。京城百姓杀死东壁统制官辛亢宗。罢民登城，代以保甲。粘罕率金军到达城下。初三，当时京城雨雪交作，钦宗披甲登城，用皇帝的饮食赏赐士卒，换上熟饭给士卒吃，士卒都感动得泪流满面。金军攻打通津门，数百人用绳子悬着排列在墙上抵抗金军，焚毁金军二个炮架、二辆鹅车。派骚传召李纲为资政殿大学士，统领开封府。金军攻陷怀州，霍安国、林渊及其铃辖张彭年、都监赵士泞、张堪都战死。初四，金军进青城，攻打朝阳门。冯懈与金军使臣萧庆、杨真浩来。初五，钦宗到宣化门，因泥阻挡而乘马，在泥淖中经过，百姓都感动得哭了。张叔夜数战有功，钦宗到安上门召见他，任命为资政殿学士。金军俘获胡直孺，又攻陷拱州。初六，红气布满天空。任命冯解为尚书左承。初七，殿前副都指挥使王宗灌与金军在城下交战，统制官高师旦战死。初九，任命资政殿学士张叔夜为签书枢密院事。金军攻打宣化门，姚仲友率兵抵抗。初十，金军攻打南壁，二军杀伤相当。十一日，下诏河北守臣征发所有的军民为兵，星夜兼程赶往京城参加抵抗金军。十二日，金军攻打南壁，张叔夜、范琼分兵袭击金军，在很远的地方看见金兵，逃回，士卒自相践踏，溺死踩死的以千计。十三日，降大雨雪。金军攻陷毫州。遣间使召集各道兵勤王。十四日，大寒，士卒寒冷得浑身发抖，握不住兵器，有冻僵倒在地上的。钦宗在皇宫中光着脚祈祷天气晴朗。当时勤王兵不到，城中可以作战的军队只有卫士三万人，然而也失去了十之五六。金军猛攻京城。十五日，降木冰。十六日，开始不上正殿。十八日，派遣冯懈、曹辅与宗室赵仲温、赵士饰一起出使金军请求议和。命令康王为天下兵马大元帅，迅速率兵人卫京师。二十日，金军派人来议和，要求亲王亲自出使金军签订盟约。二十一日，金军攻打通津、宣化门，范琼率兵一千人出来迎战，渡河中结冰破裂，淹死了五百多人，从此士气更加低落。二十三日，大风从北方刮来，不久降大雨雪，一天一夜没有停止。二十四日，金军又派刘晏来，督促亲王、宰相作为人质到金军营中去。二十五日，妖人郭京用六甲法，命令守御京城的人全部退下，大开宣化门，出来进攻金军，结果宋军大败。郭京借口下城作法，率领剩下的军队逃跑了。金军登城，宋军纷纷倒下。金军焚烧南薰各门。姚仲友死于乱兵之手，宦官黄经国赴火烧死，统制官何庆言、中书舍人高振力战，与他们家人都被杀害。秦元率领保甲斩关逃跑，京城陷落。卫士进人都亭骚，俘获刘晏，杀掉了他。二十六日，奉迎道君皇帝、宁德皇后人居延福宫。命令何镐和济王赵栩出使金军。二十七日，何镐回来说，金军要求上皇出郊。钦宗说：“上皇受惊扰得了病，一定要到郊外去的话，肤应该亲自去。”从二十四日起降雪不停，今天才晴。晚上有白气出现在太微星垣，彗星出现。二十九日，太阳红似火而无光。三十日，钦宗到青城。

十二月初一，钦宗在青城。萧庆进居尚书省。这天，康王在相州开设大元帅府。初二，钦宗从青城回。初三，金军大肆搜刮金帛。初五，派遣陈过庭、刘洽出使两河割交土地。初十，确定京师米价，劝富户出桌用来贩济贫民。十二日，斩杀行门指挥使蒋宣、李福。十四日，康王到北京。十五日，尚书省发生火灾。十九日，降冰雹。二十二日，大雪寒冷。允许百姓砍伐紫箔馆花木为薪炭。三十日，康王到达东平。

靖康二年（1127）春正月初一，命令济王赵栩、景王枷巳出城祝贺金军新春，金军也派人来祝贺新春。初二，金军催促钦宗召回康王。派遣聂昌、耿南仲、陈过庭出割两河土地，两河人民坚守，拒不奉命，共几个月，金军只得到石州。初四，下诏两河人民开门投降。初五，有大星出现在建星，向西南方向流进浊星消失。初七，降木冰。初九，天气阴暗，风迅速刮起；晚上，西北方向阴云中好像有火光。初十，金军搜索金帛很急。何镐、李若水劝钦宗亲自到金军营中去，钦宗答应，任命太子监国，然后前往。十五日，籍没梁师成家。十六日，文伟浓金军中自杀。太学生徐撰上书，乞求守卫城门，请钦宗回宫。金军把徐撰带到军中，徐撰抗论被金军杀掉。到晚上，金军劫掠神卫营。十七日，大雾弥漫京城四方。金军到含辉门票（掠，焚烧五岳观。二月初一，钦宗在青城，自己前往金军，京城人们出来迎驾。初六，金军挖断南薰门路，人心大为恐慌。不久，金军命令拥立异姓，孙傅悲痛大哭，请求立赵氏，没有允许。初七，金军要上皇到青城。按内侍邓述所排列的诸王孙名字，全部带到金军营中。十一日，金军逼迫上皇召皇后、皇太子进人青城。二十日，康王到达济州。二十三日，观文殿大学士唐烙服药自杀。二十五日，金军因搜刮金子数没有达到要求，杀死户部尚书梅执礼、侍郎陈知质、刑部侍郎程振、给事中安扶。

三月初一，钦宗在青城。初七，金军立张邦昌为楚帝。十日，金军来搜取宗室，开封府尹徐秉哲令民结保，不要藏匿他们。二十七日，金军带着上皇北行。夏四月初一，大风吹起石块，折断树木。金军带着钦宗及皇后、皇太子北归。皇上的车驾、仪仗，皇后以下的车格、仪仗，冠服、礼器等法物，大乐教坊乐器，祭器八宝、九鼎、圭璧，浑天仪、铜人、刻漏，古器和景灵宫供器，太清楼秘阁三馆书、天下州府图及官吏、内人、内侍、技艺、工匠、女昌伎，府库积蓄，全部被金军搜刮走，京城皇宫为之一空。初二，北风大起，特别寒冷。

五月初一，康王在南京即位，遥上钦宗尊号为孝慈渊圣皇帝。绍兴三十一年(1161）五月十九日，钦宗逝世的消息传到朝廷。七月十八日，敬上尊溢为恭文顺德仁孝皇帝，庙号钦宗。绍兴三十二年闰二月十一日，奉钦宗神主祭于祖庙。评论说：钦宗在东宫为太子的时候，不见有失德行为。到他被迫登上皇帝位，声伎音乐之类玩乐的事情一无所好。靖康初年刚刚执掌国家大权，能够判王敞、籽刃等人的罪刑，并流放、诛杀他们，故金国听说钦宗受禅即帝位，曾经有卷甲北归的打算。可惜混乱的局面已经形成，不可救药；君臣互相观望，又不能同心协力，共同谋划，来度过这场空前的灾难，只好惴惴不安地忙着讲和还应付不过来。最终导致父子沦人敌国，国家混乱不堪。钦宗皇上到这时，大概也是懦弱胆怯到不知什么是正义之举了！钦宗居帝位的时间那么短暂，而遭受的祸患却那么深远，考察钦宗遭受祸难的由来，真是可伤悼啊！真是可伤悼啊！

上一篇：本纪·卷二十二

下一篇：本纪·卷二十四

全   文：宋史

