---
---
---
title: ○徽宗四
---

宣和元年春正月戊申朔，日下有五色云。壬子，进建安郡王枢为肃王，文安郡王杞为景王，并为太保。乙卯，诏：“佛改号大觉金仙，余为仙人、大士。僧为德士，易服饰，称姓氏。寺为宫，院为观。”改女冠为女道，尼为女德。丁巳，金人使李善庆来，遣赵有开报聘，至登州而还。戊午，以余深为太宰兼门下侍郎，王黼为特进、少宰兼中书侍郎。乙丑，改湟州为乐州。癸酉，封子栋为温国公，侄有恭为永宁郡王。乙亥，躬耕籍田。罢裕民局。

二月庚辰，改元。易宣和殿为保和殿。戊戌，以邓洵武为少保。

三月庚戌，蔡京等进安州所得商六鼎。己未，以冯熙载为中书侍郎，范致虚为尚书左丞，翰林学士张邦昌为尚书右丞。诏天下知宫观道士与监司、郡县官以客礼相见。童贯遣知熙州刘法出师攻统安城，夏人伏兵击之，法败殁，震武军受围。甲子，知登州宗泽坐建神霄宫不虔，除名编管。辛未，赐上舍生五十四人及第。甲戌，皇后亲蚕。

夏四月丙子朔，日有食之。庚寅，童贯以鄜延、环庆兵大破夏人，平其三城。己亥，曲赦陕西、河东路。辛丑，进辅臣官一等。

五月丙午朔，有物如龙形，见京师民家。丁未，诏德士并许入道学，依道士法。丙辰，败夏人于震武。壬申，班御制《九星二十八宿朝元冠服图》。甲戌，虑囚。是月，大水犯都城，西北有赤气亘天。

六月壬午，诏西边武臣为经略使者改用文臣。甲申，诏封庄周为微妙元通真君，列御寇为致虚观妙真君，仍行册命，配享混元皇帝。己亥，夏国遣使纳款，诏六路罢兵。

秋七月甲寅，以童贯为太傅。

八月戊寅，诏诸路未方田处并令方量，均定租课。丁酉，以神霄宫成，降德音于天下。范致虚以母忧去位。

九月甲辰朔，燕蔡京于保和新殿。辛酉，大飨明堂。癸亥，幸道德院观金芝，遂幸蔡京第。丁卯，以淮康军节度使蔡攸为开府仪同三司。

冬十月甲戌朔，以《绍述熙丰政事书》布告天下。

十一月癸丑，朝献景灵宫。甲寅，飨太庙。乙卯，祀昊天上帝于圜丘，赦天下。甲子，诏东南诸路水灾，令监司、郡守悉心振救。戊辰，以淮甸旱，饥民失业，遣监察御史察访。张邦昌为尚书左丞，翰林学士王安中为尚书右丞。时朱勔以花石纲媚上，东南骚动，太学生邓肃进诗讽谏，诏放归田里。十二月甲戌，诏京东东路盗贼窃发，令东、西路提刑督捕之。辛卯，大雨雹。丙申，帝数微行，正字曹辅上书极论之，编管郴州。是岁，京西饥，淮东大旱，遣官振济。岚州黄河清。升邢州为信德，陈州为淮宁，襄州为襄阳，庆州为庆阳，安州为德安，郓州为东平，赵州为庆源府；泸州为泸川，睦州为建德，岳州为岳阳，宁州为兴宁，宜州为庆远，光州为光山，均州为武当军。

二年春正月癸亥，追封蔡确为汝南郡王。甲子，罢道学。

二月乙亥，遣赵良嗣使金国。唐恪罢。庚辰，以宁远军节度使梁子美为开府仪同三司。戊子，令所在赡给淮南流民，谕还之。甲午，诏别修《哲宗史》。

三月壬寅，赐上舍生二十一人及第。乙卯，改熙河兰湟路为熙河兰廓路。

夏四月丙子，诏江西、广东两界群盗啸聚，添置武臣提刑，路分都监各一员。

五月庚子朔，以淑妃刘氏为贵妃。己酉，日中有黑子。丁巳，祭地于方泽，降德音于诸路。布衣朱梦说上书论宦寺权太重，编管池州。戊辰，诏宗室有文行才术者，令大宗正司以闻。六月癸酉，诏开封府振济饥民。丁丑，太白昼见。戊寅，蔡京致仕，仍朝朔望。辛巳，诏自今动改元丰法制，论以大不恭。丙戌，诏三省、枢密院额外吏职，并从裁汰。及有妄言惑众、稽违诏令者，重论之。诏诸司总辖、提点之类，非元丰法并罢。丁亥，复寺院额。甲午，罢礼制局并修书五十八所。

秋七月壬子，罢文臣起复。己未，罢医、算学。丙寅，封子楒为英国公。

八月庚辰，诏减定医官额。乙未，诏监司所举守令非其人，或废法不举，令廉访使者劾之。

九月壬寅，金人遣勃堇等来。乙巳，复德士为僧。辛亥，大飨明堂。丙辰，遣马政使金国。癸亥，余深加少傅。宴童贯第。

冬十月戊辰朔，日有食之。以河东节度使梁师成为太尉。建德军青溪妖贼方腊反，命谭稹讨之。

十一月己亥，余深罢，仍少傅，授镇西军节度使、知福州。庚戌，以王黼为少保、太宰兼门下侍郎。己未，两浙都监蔡遵、颜坦击方腊，死之。十二月丁亥，改谭稹为两浙制置使，以童贯为江、淮、荆、浙宣抚使，讨方腊。己丑，以少傅郑居中权领枢密院。庚寅，诏访两浙民疾苦。是月，方腊陷建德，又陷歙州，东南将郭师中战死。陷杭州，知州赵霆遁，廉访使者赵约诟贼死。是岁，淮南旱。夏国、真腊入贡。

三年春正月壬寅，邓洵武卒。戊午，以安康郡王栩为太保，进封济王；镇国公模为开府仪同三司，进封乐安郡王。己未，诏淮南、江东、福建各权添置武臣提刑一员。辛酉，罢苏、杭州造作局及御前纲运。乙丑，罢西北兵更戌。罢木石彩色等场务。是月，方腊陷婺州，又陷衢州，守臣彭汝方死之。

二月庚午，赵霆坐弃杭州，贬吉阳军。罢方田。甲戌，降诏招抚方腊。乙酉，罢天下三舍及宗学、辟雍、诸路提举学事官。癸巳，赦天下。是月，方腊陷处州。淮南盗宋江等犯淮阳军，遣将讨捕，又犯京东、河北，入楚、海州界，命知州张叔夜招降之。

三月丁未，御集英殿策进士。庚申，赐礼部奏名进士及第、出身六百三十人。

夏四月丙寅，贵妃刘氏薨。甲戌，青溪令陈光以盗发县内弃城，伏诛。庚寅，忠州防御使辛兴宗擒方腊于青溪。诏二浙、江东被贼州县给复三年。癸巳，汝州牛生麒麟。

五月戊戌，以郑居中领枢密院。己亥，诏杭、越、江宁守臣并带安抚使。甲辰，追册贵妃刘氏为皇后，谥曰明节。改睦州、建德军为严州、遂安军，歙州为徽州。丙午，金人再遣曷鲁等来。戊申，以兴宁军节度使刘宗元为开府仪同三司。癸亥，诏三省觉察台谏罔上背公者，取旨谴责。陈过庭、张汝霖以乞罢御前使唤及岁进花果，为王黼所劾，并窜贬。

闰月丙寅，减诸州曹掾官。辛未，立医官额。甲戌，复应奉司，命王黼及内侍梁师成领之。戊寅，虑囚。

六月，河决恩州清河埽。

秋七月丁卯，振温、处等八州。丁亥，废纯、滋等十二州。戊子，童贯等俘方腊以献。是月，洛阳、京畿讹言有黑眚如人，或如犬，夜出掠小儿食之，二岁乃息。

八月甲辰，曲赦两浙、江东、福建、淮南路。乙巳，以童贯为太师，谭稹加节度。丁未，祔明节皇后神主于别庙。丙辰，方腊伏诛。

九月丙寅，以王黼为少傅，郑居中为少师。庚午，进执政官一等。辛未，大飨明堂。

冬十月甲寅，诏自今赃吏狱具，论决勿货。童贯复领陕西、两河宣抚。

十一月丁丑，冯熙载罢。以张邦昌为中书侍郎，王安中为尚书左丞，翰林学士承旨李邦彦为尚书右丞。辛巳，封子桐为仪国公。壬午，张商英卒。十二月辛卯朔，日中有黑子。壬子，进封广平郡王构为康王，乐安郡王模为祁王，并为太保。是岁，诸路蝗。

四年春正月丁卯，以蔡攸为少保，梁师成为开府仪同三司。癸酉，金人破辽中京，辽主北走。

二月丙申，以旱祷于广圣宫，即日雨。癸卯，雨雹。丙午，以吴国公植为开府仪同三司，进封信都郡王。

三月辛酉，幸秘书省，遂幸太学，赐秘书少监翁彦深、王时雍、国子祭酒韦寿隆、司业权邦彦章服，馆职、学官、诸生恩锡有差。丙子，辽人立燕王淳为帝。金人来约夹攻，命童贯为河北、河东路宣抚使，屯兵于边以应之，且招谕幽、燕。

夏四月丙午，诏置补完校正文籍局，录三馆书置宣和楼及太清楼、秘阁。又令郡县访遗书。五月壬戌，以高俅为开府仪同三司。丁卯，封子柄为昌国公。甲戌，嗣濮王仲御薨。乙亥，以蔡攸为河北、河东宣抚副使。庚辰，以常德军节度使谭稹为太尉。童贯至雄州，令都统制种师道等分道进兵。癸未，辽人击败前军统制杨可世于兰沟甸。乙酉，封开府仪同三司、江夏郡王仲爰为嗣濮王。丙戌，虑囚。杨可世与辽将萧干战于白沟，败绩。丁亥，辛兴宗败于范村。

六月己丑，种师道退保雄州，辽人追击至城下。帝闻兵败，惧甚，遂诏班师。壬寅，以王黼为少师。是月，辽燕王淳死，萧干等立其妻萧氏。

秋七月己未，废贵妃崔氏为庶人。壬午，王黼以耶律淳死，复命童贯、蔡攸治兵，以河阳三城节度使刘延庆为都统制。甲申，种师道责授右卫将军致仕，和诜散官安置。

九月戊午，朝散郎宋昭上书谏北伐，王黼大恶之，诏除名勒停、广南编管。己未，金人遣徒孤且乌歇等来议师期。辛酉，大飨明堂。己巳，高丽国王王俣薨，遣路允迪吊祭。甲戌，遣赵良嗣报聘于金国。己卯，辽将郭药师以涿、易二州来降。

冬十月庚寅，改燕京为燕山府，涿、易八州并赐名。癸巳，刘延庆与郭药师等统兵出雄州。戊戌，曲赦所复州县。己亥，耶律淳妻萧氏上表称臣纳款。甲辰，师次涿州。己酉，郭药师与高世宣、杨可世等袭燕，萧干以兵入援，战于城中，药师等屡败，皆弃马缒城而出，死伤过半。癸丑，以蔡攸为少傅、判燕山府。甲寅，刘延庆自卢沟河烧营夜遁，众军遂溃，萧干追至涿水上乃还。

十一月丙辰朔，行新玺。戊辰，朝献景灵宫。己巳，飨太庙。庚午，祀昊天上帝于园丘，赦天下。东南官吏昨缘寇盗贬责者，并次第移放，上书邪上等人特与磨勘。戊寅，金人遣李靖等来许山前六州。以彰德军节度使郑详为太尉。十二月丁亥，郭药师败萧干于永清县。戊子，遣赵良嗣报聘于金国。庚寅，以郭药师为武泰军节度使。辛卯，金人入燕，萧氏出奔。壬辰，使来献捷。乙未，诏监司未经陛对，毋得之任。丙申，贬刘延庆为率府率、安置筠州。壬寅，进封植为莘王。

五年春正月戊午，金人遣李靖来议所许六州代租钱。己未，遣赵良嗣报聘，求西京等州。辛酉，以王安中为庆远军节度使、河北河东燕山府路宣抚使、知燕山府。甲申，录富弼后。

二月乙酉朔，以李邦彦为尚书左丞，翰林学士赵野为尚书右丞。丙戌，金人以议未合，断桥梁，焚次舍。丁酉，进封雍国公朴为华原郡王，徐国公棣为高平郡王，并为开府仪同三司。三月乙卯，金人再遣宁术割等来。己未，遣卢益报聘，皆如其约。

夏四月癸巳，金人遣杨璞以誓书及燕京、涿、易、檀、顺、景、蓟州来归。庚子，童贯、蔡攸入燕，时燕之职官、富民、金帛、子女先为金人尽掠而去。乙巳，童贯表奏抚定燕城。庚戌，曲赦河北、河东、燕云路。是日班师。

五月己未，以收复燕、云，赐王黼玉带。庚申，以王黼为太傅，郑居中为太保，进宰执官二等。辛酉，王黼总治三省事。癸亥，童贯落节钺，进封徐、豫国公。蔡攸为少师。乙丑，诏正位三公立本班，带节钺若领他职者仍旧班，着为令。癸酉，祭地于方泽。是月，金人许朔、武、蔚三州。金主阿骨打殂，弟吴乞买立。

六月乙酉，郭药师加检校少傅。丙戌，辽人张觉以平州来附。己丑，仲爰薨。乙未，诏今后内外宗室并不称姓。丁酉，以安国军节度使仲理为开府仪同三司，进封嗣濮王。己亥，虑囚。戊申，郑居中卒。辛亥，以蔡攸领枢密院。

秋七月戊午，以梁师成为少保。己未，童贯致仕。起复谭稹为河北、河东、燕山府路宣抚使。庚午，太傅、楚国公王黼等上尊号曰继天兴道敷文成武睿明皇帝，不允。禁元祐学术。

八月辛巳朔，日当食不见。辛丑，命王安中作《复燕云碑》。壬寅，太白昼见。是月，萧干破景州、蓟州，寇掠燕山，郭药师败之。干寻为其下所杀，传首京师。

九月辛酉，大飨明堂。

冬十月乙酉，雨木冰。壬寅，罢诸路提举常平之不职者。

十一月乙卯，以郑绅为太师。丙寅，幸王黼第观芝。诸路漕臣坐上供钱物不足，贬秩者二十二人。丁卯，王安中、谭稹并加检校少傅，郭药师为太尉。华原郡王朴薨。壬申，王黼子弟亲属推恩有差。是月，金人取平州，张觉走燕山，金人索之甚急，命王安中缢杀，函其首送之。十二月乙巳，金人遣高居庆等来贺正旦。戊申，以高平郡王棣为太保，进封徐王。是岁，秦凤旱，河北、京东、淮南饥，遣官振济。

六年春正月乙卯，为金主辍朝。戊午，置书艺所。癸亥，藏萧干首于太社。戊寅，遣连南夫吊祭金国。

二月丁亥，以冀国公咢为开府仪同三司，进封河间郡王；韶州防御使令荡为婺州观察使，封安定郡王。己亥，躬耕藉田。丙午，诏自今非历台阁、寺监、监司、郡守、开封府曹官者，不得为郎官、卿、监，着为令。李邦彦以父忧去位。

三月己酉朔，以钱景臻为少师。金人来匄粮，不与。

闰月辛巳，皇后亲蚕。庚子，御集英殿策进士。

夏四月癸丑，赐礼部奏名进士及第、出身八百五人。丁巳，李邦彦起复。

五月壬寅，虑囚。癸卯，金人遣使来告嗣位。

六月壬子，诏以收复燕、云以来，京东、两河之民困于调度，令京西、淮、浙、江、湖、四川、闽、广并纳免夫钱，期以两月纳足，违者从军法。

秋七月戊子，遣许亢宗贺金国嗣位。丁酉，诏：应系御笔断罪，不许诣尚书省陈诉改正。壬寅，诏宗室、后妃戚里、宰执之家概敷免夫钱。甲辰，置玑衡所。

八月乙卯，谭稹落太尉、罢宣抚使，童贯落致仕，领枢密院代之。丁巳，以溢机堡为安羌城。壬戌，以复燕、云，赦天下。

九月乙亥，以白时中为特进、太宰兼门下侍郎，李邦彦为少宰兼中书侍郎。蔡攸落节钺。辛巳，大飨明堂。丁亥，以赵野为尚书左丞，翰林学士承旨宇文粹中为尚书右丞，开封尹蔡懋同知枢密院。庚寅，以金芝产于艮岳万寿峰，改名寿岳。庚子，金人遣富谟弼等以遗留物来献。

冬十月庚午，诏有收藏习用苏、黄之文者，并令焚毁，犯者以大不恭论。癸酉，诏内外官并以三年为任，治绩着闻者再任，永为式。

十一月丙子，王黼致仕。太白昼见。乙酉，罢应奉司。丙戌，令尚书省置讲议局。壬辰，诏监司择县令有治绩者保奏，召赴都堂审察录用，毋过三人。十二月甲辰朔，蔡京领讲议司。诏百官遵行元丰法制。丁未，诏内外侍从以上各举所知二人。癸亥，蔡京落致仕，领三省事。是岁，河北、山东盗起，命内侍梁方平讨之。京师、河东、陕西地大震，两河、京东西、浙西水，环庆、邠宁、泾原流徙，令所在振恤。夏国、高丽、于阗、罗殿入贡。

七年春正月癸酉朔，诏赦两河、京西流民为盗者，仍给复一年。癸巳，诏罢诸路提举常平官属，有罪当黜者以名闻，仍令三省修已废之法。

二月甲辰，复置铸钱监。诏御史察赃吏。己酉，雨木冰。庚戌，诏京师运米五十万斛至燕山，令工部侍郎孟揆亲往措置。己巳，进封广国公栻为南康郡王、福国公榛为平阳郡王，并开府仪同三司。壬申，京东转运副使李孝昌言招安群盗张万仙等五万余人，诏补官犒赐有差。

三月癸酉朔，雨雹。甲申，知海州钱伯言奏招降山东寇贾进等十万人，诏补官有差。丙戌，以惠国公楧为开府仪同三司，进封建安郡王。

夏四月丙辰，降德音于京东、河北路。庚申，蔡京复致仕。复州县免行钱。戊辰，诏行元丰官制。复尚书令之名，虚而勿授；三公但为阶官，毋领三省事。

五月壬午，封子枞为润国公。丁亥，诏诸路帅臣举将校有才略者、监司举守令有政绩者岁各三人。

六月辛丑朔，诏宗室复着姓。丙午，封童贯为广阳郡王。戊申，诏臣僚辄与内侍来往者论罪。辛亥，虑囚。己未，以蔡攸为太保。癸亥，诏吏职杂流出身人，毋得陈请改换。乙丑，罢减六尚岁贡物。

秋七月庚午朔，诏士庶毋以“天”、“王”、“君”、“圣”为名字，及以壬戌日辅臣焚香。甲戌，以河间郡王咢为太保，进封沂王。是月，河东义胜军叛。熙河、河东路地震。

九月辛巳，大飨明堂。壬辰，金人以擒辽主，遣李孝和等来告庆。是月，河东言粘罕至云中，诏童贯复宣抚。有狐升御榻而坐。

冬十月辛亥，赐曾布谥曰文肃。戊午，罢京畿和籴。

十一月庚午，诏：无出身待制以上、年及三十通历任满十岁，乃许任子。乙亥，遣使回庆金国。甲申，朝献景灵宫。乙酉，飨太庙。丙戌，祀昊天上帝于圜丘，赦天下。庚寅，以保静军节度使种师道为河东、河北路制置使。十二月乙巳，童贯自太原遁归京师。己酉，中山奏金人斡离不、粘罕分两道入攻。郭药师以燕山叛，北边诸郡皆陷。又陷忻、代等州，围太原府。太常少卿傅察奉使不屈，死之。丙辰，罢浙江诸路花石纲、延福宫、西城租课及内外制造局。金兵犯中山府，詹度御之。戊午，皇太子桓为开封牧。罢修蕃衍北宅，令诸皇子分居十位。己未，下诏罪己。令中外直言极谏，郡邑率师勤王，募草泽异才有能出奇计及使疆外者。罢道官，罢大晟府、行幸局。西城及诸局所管缗钱，尽付有司。以保和殿大学士宇文虚中为河北、河东路宣谕使。庚申，诏内禅，皇太子即皇帝位。尊帝为教主道君太上皇帝，居于龙德宫。尊皇后为太上皇后。

靖康元年正月己巳，诣亳州太清宫，行恭谢礼，遂幸镇江府。四月己亥，还京师。明年二月丁卯，金人胁帝北行。绍兴五年四月甲子，崩于五国城，年五十有四。七年九月甲子，凶问至江南，遥上尊谥曰圣文仁德显孝皇帝，庙号徽宗。十二年八月乙酉，梓宫还临安。十月丙寅，权欑于永祐陵。十二月丁卯，祔太庙第十一室。十三年正月己亥，加上尊谥曰体神合道骏烈逊功圣文仁德宪慈显孝皇帝。

赞曰：宋中叶之祸，章、蔡首恶，赵良嗣厉阶。然哲宗之崩，徽宗未立，惇谓其轻佻不可以君于下。辽天祚之亡，张觉举平州来归，良嗣以为纳之失信于金，必启外侮。使二人之计行，宋不立徽宗，不纳张觉，金虽强，何衅以伐宋哉？以是知事变之来，虽小人亦能知之，而君子有所不能制也。迹徽宗失国之由，非若晋惠之愚、孙皓之暴，亦非有曹、马之篡夺，特恃其私智小慧，用心一偏，疏斥正士，狎近奸谀。于是蔡京以獧薄巧佞之资，济其骄奢淫佚之志。溺信虚无，崇饰游观，困竭民力。君臣逸豫，相为诞谩，怠弃国政，日行无稽。及童贯用事，又佳兵勤远，稔祸速乱。他日国破身辱，遂与石晋重贵同科，岂得诿诸数哉？昔西周新造之邦，召公犹告武王以不作无益害有益，不贵异物贱用物，况宣、政之为宋，承熙、丰、绍圣椓丧之余，而徽宗又躬蹈二事之弊乎？自古人君玩物而丧志，纵欲而败度，鲜不亡者，徽宗甚焉，故特着以为戒。

关键词：宋史,本纪

解释翻译[挑错/完善]

宣和元年（1119）春正月初一，太阳下出现五种颜色的云彩。初五，进建安郡王赵枢为肃王，文安郡王枷巳为景王，并为太保。初八，下诏：“佛改号大觉金仙，其余为仙人、大士。僧为德士，改易服饰，称姓氏。寺为宫，院为观。”改女冠为女道，尼为女德。初十，金军派遣李善庆来，我朝派赵有开回访金朝，到登州就回来了。十一日，任命余深为太宰兼门下侍郎，王敞为特进、少宰兼中书侍郎。十八日，改惶州为乐州。二十六日，封儿子赵栋为温国公，侄赵有恭为永宁郡王。二十八日，徽宗亲自耕农田，表示奉祀宗庙和劝农之意。罢除裕民局。二月初四，改元。改宣和殿为保和殿。二十二日，任命邓询武为少保。三月初四，蔡京等进献安州得到的商代六鼎。十三日，任命冯熙载为中书侍郎，范致虚为尚书左承，翰林学士张邦昌为尚书右承。下诏全国知宫观道士与监司、郡县官以客礼相见。童贯派遣熙州知州刘法出兵进攻统安城，夏军伏兵攻击，刘法失败战死，震武军被围困。十八日，登州知州宗泽因建造神霄宫不虔诚获罪，被除名编管。二十五日，赐上舍生五十四人及第。二十八日，皇后亲自养蚕。

夏四月初一，日食。十五日，童贯率领延、环庆军队大败夏军，平定三城。二十四日，因特殊情况赦免陕西、河东路。二十六日，辅臣升官一级。

五月初一，有物像龙的形状，出现在京城百姓家里。初二，下诏德士都允许进人道学，依道士法。十一日，在震武击败夏军。二十七日，颁布御制九星二十八宿朝元冠服卧。二十九日，讯察囚犯罪状。这个月，大水侵犯都城，西北方向有红气贯穿天空。

六月初七，下诏西边武臣担任经略使的改用文臣。初九，下诏封庄周为微妙元通真君，列御寇为致虚观妙真君，并且举行册封任命仪式，配享混元皇帝。二十四日，夏国派遣使臣纳款归顺，下诏六路罢兵。

秋七月初十，任命童贯为太傅。八月初四，下诏各路没有实行方田法的地方一律命令进行丈量，均定租课。二十三日，因神霄宫修成向全国颁布德音文告。范致虚因遭母丧离职。

九月初一，在保和新殿宴请蔡京。初八，大规模祭祀明堂。二十日，到道德院观赏金芝，于是到蔡京府邸。二十四日，任命淮康军节度使蔡枚为开府仪同三司。

冬十月初一，把绍述熙丰政事书布告全国。

十一月十一日，祭祀景灵宫。十二日，祭祀太庙。十三日，在圆丘祭祀昊天上帝，赦免全国。二十二日，下诏：东南各路发生水灾，命令监司、郡守尽心贩济救灾。二十六日，因淮甸早灾，饥民失业，派遣监察御史视察访问。任命张邦昌为尚书左承，翰林学士王安中为尚书右承。当时韧刃用花石纲献媚皇上，东南骚扰震动，太学生邓肃进诗讽谏，被诏令遣回家乡。

十二月初二，下诏：京东东路盗贼暗暗地兴起，命令京东东、西路提刑官督促捕获他们。十九日，大规模降冰雹。二十四日，徽宗数次便装出行，正字官曹辅上书极论此事，被编管郴州。这一年，京西发生饥荒，淮东大早，派官进行贩济。岚州段黄河清澈见底。升邢州为信德，陈州为淮宁，襄州为襄阳，庆州为庆阳，宁州为兴宁，宜州为庆远，光州为光山，均州为武当军。宣和二年春正月二十二日，追封蔡确为汝南郡王。二十三日，罢除道学。二月初四，派遣赵良嗣出使金国。唐烙被罢免。初九，任命宁远军节度使梁子美为开府仪同三司。十七日，命令各地供给淮南流民饮食，劝谕他们回到家乡。二十三日，下诏另外修撰哲宗史。

三月初二，赐给上舍生二十一人及第。十五日，改熙河兰惶路为熙河兰廓路。

夏四月初六，下诏：江西、广东两路交界，群盗被号召起来，集合举事，命令添置武臣提刑、路分都监各一名。五月初一，以淑妃刘氏为贵妃。初十，太阳中出现黑子。十八日，在方泽祭地，向各路颁降德音文告。布衣朱梦说上书议论宦官权力太重，编管池州。二十九日，下诏宗室子弟中有文行才术者，命令大宗正司报告朝廷。

六月初四，下诏开封府贩济饥民。初八，太白星白天出现。初九，蔡京退休，仍然逢一日、十五日朝见皇帝。十二日，下诏：从今以后违反和抵制元丰法制，以大不恭罪论处。十七日，下诏：“三省、枢密院定额外的吏职，一律裁汰。那些妄言惑众，稽违诏令者，加重处理。”下诏：“各司总辖、提点之类，不是元丰法制规定的一律废除。”十八日，恢复寺院定额。二十五日，罢除礼制局并修书机构五十八所。

秋七月十四日，罢除文臣起复。二十一日，罢除医学、算学。二十八日，封儿子赵憾为英国公。

八月十二日，下诏减定医官名额。二十七日，下诏：监司所推举的守令不适合，或者废法不举，命令廉访使者弹勃他们。

九月初四，金朝派遣勃荃等来。初七，恢复德士为僧。十三日，大规模祭祀明堂。十八日，派遣马政出使金国。二十五日，余深加官少傅。在童贯府邸宴饮。

冬十月初一，日食。任命河东节度使梁师成为太尉。建德军青溪妖贼方腊造反，命令谭棋率军讨伐。

十一月初二，余深被罢免，仍为少傅，授给他镇西军节度使的官衔，并为福州知州。十三日，任命王敞为少保、太宰兼门下侍郎。二十二日，两浙都监蔡遵、颜坦攻击方腊，被打死。

十二月二十一日，改谭棋为两浙置使，任命童贯为江、淮、荆、浙宣抚使，讨伐方腊。二十三日，任命少傅郑居中暂领枢密院。二十四日，下诏访问两浙百姓疾苦。这个月，方腊攻陷建德，又攻陷歙州，东南将领郭师中战死；方腊攻陷杭州，知州赵霆逃跑，廉访使者赵约辱骂盗贼被杀死。

这一年，淮南发生早灾。夏国、真腊来进贡。

宣和三年春正月初六，邓询武去世。二十二日，任命安康郡王赵栩为太保，进封为济王；镇国公赵模为开府仪同三司，进封为乐安郡王。二十三日，下诏淮南、江东、福建各地暂时添置武臣提刑一名。二十五日，废罢苏州、杭州造作局及御前纲运。二十九日，废罢西北军队更戍法。废罢木石彩色等场务。这个月，方腊攻陷姿州，又攻陷瞥州，守臣彭汝方战死。二月初五，赵霆因放弃杭州获罪，贬滴吉阳军。罢除方田法。初九，降诏招抚方腊。二十日，罢除全国三舍及宗学、辟雍、各路提举学事官。二十八日，赦免全国。这个月，方腊攻陷处州。淮南盗贼宋江等进犯淮阳军，派遣将领讨捕，宋江又进犯京东、河北，进人楚州、海州境内，命令知州张叔夜招降宋江。三月十二日，到集英殿策试进士。二十五日，赐礼部奏名进士及第、出身六百三十人。

夏四月初二，贵妃刘氏逝世。初十，清溪县令陈光因盗贼在本县兴起，放弃县城，被处以死刑。二十六日，忠州防御使辛兴宗在青溪捕捉方腊。下诏二浙、江东遭受盗贼破坏州县免除三年租税。二十九日，汝州牛生麒麟。

五月初五，任命郑居中领枢密院。初六，下诏杭州、越州、江宁府守臣并带安抚使职衔。十一日，追册贵妃刘氏为皇后，溢号为明节。改睦州建德军为严州遂安军，款州为徽州。十三日，金国再派易鲁等人来。十五日，任命兴宁军节度使刘宗元为开府仪同三司。三十日，下诏：三省发现台谏官欺同皇上、违背公论者，取旨谴责。陈过庭、张汝霖因为请求罢除御前使唤及岁进花果，被王敞所弹勃，都遭贬默。

闰五月初三，精减各州曹椽官。初八，确立医官名额。十一日，恢复应奉司，命令王敞及宦官梁师成主管。十五日，讯察囚犯罪状。

六月，黄河在恩州清河塌决口。秋七月初五，贩济温州、处州等八州。二十五日，废除纯、滋等十二州。二十六日，童贯等俘虏方腊献给朝廷。这个月，洛阳、京瓷一带谣传有黑告像人，有的说像犬，夜晚出来劫掠小孩吃掉，二年才停止。

八月十二日，特赦两浙、江东、福建淮南路。十三日，任命童贯为太师，谭棋加官节度使。十五日，在别庙附祭明节皇后神主。二十四日，方腊被处死。九月初五，任命王敞为少傅，郑居中为少师。初九，执政官升官一级。初十，大祀明堂。

冬十月二十三日，下诏从今以后赃吏罪状清楚，论决勿贷。童贯又领陕西、两河宣抚使。

十一月十六日，冯熙载被罢免。任命张邦昌为中书侍郎，王安中为尚书左承，翰林学士承旨李邦彦为尚书右承。二十日，封儿子赵桐为仪国公。二十一日，张商英逝世。

十二月初一，太阳表面有黑点。二十二日，进封广平郡王赵构为康王，乐安郡王赵模为祁王，并为太保。

这一年，各路出现蝗灾。

宣和四年春正月初七，任命蔡枚为少保，梁师成为开府仪同三司。十三日，金军攻破辽朝中京，辽主北逃。二月初七，因早灾在广圣宫祈祷，当日降雨。十四日，降冰雹。十七日，任命吴国公赵植为开府仪同三司，进封为信都郡王。

三月初二，到秘书省，于是到太学，赐给秘书少监翁彦深和王时雍、国子祭酒韦寿隆、司业权邦彦带有图文标志的字［服，馆职、学官、生员得到不等的恩赐。十七日，辽朝立燕王耶律淳为帝。金国来人相约夹攻辽朝，朝廷命令童贯为河北、河东路宣抚使，在边境屯兵响应，并且招谕幽燕。

夏四月十八日，下诏设置补完校正文籍局，收集三馆书籍设置宣和殿及太清楼、秘阁。又命令州县访求遗书。五月初五，任命高球为开府仪同三司。初十，封儿子赵柄为昌国公。十七日，嗣攫王赵仲御逝世。十八日，任命蔡枚为河北、河东宣抚副使。二十三日，任命常德军节度使谭棋为太尉。童贯到达雄州，命令都统制种师道等分道进兵。二十六日，辽军在兰沟甸击败前军统制杨可世。二十八日，封开府仪同三司、江夏郡王赵仲爱为嗣攫王。二十九日，讯视记录囚犯罪状。杨可世与辽军将领萧在白沟交战，失败。三十日，辛兴宗在范村被辽军打败。

六月初二，种师道退保雄州，辽军追到城下。徽宗听到兵败的消息很害怕，于是下诏班师。十五日，任命王敞为少师。这个月，辽燕王耶律淳去世，萧等立他的妻子萧氏即位。

秋七月初三，废贵妃崔氏为庶人。二十六日，王敞因耶律淳去世，又命令童贯、蔡枚治兵，任命河阳三城节度使刘延庆为都统制。二十八日，种师道降为右卫将军退休，和洗降为散官安置。九月初二，朝散郎宋昭上书劝谏北伐，王敞非常厌恶他，下诏削除名籍、勒令停职，广南编管。初三，金军派遣徒孤且乌歇等来商议军队会攻的日期。初五，大祭明堂。十三日，高丽国王王误逝世，派遣路允迪吊丧祭奠。十八日，派遣赵良嗣回访金国。二十三日，辽将郭药师等以琢州、易州来投降。

冬十月初五，改燕京为燕山府，琢、易八州都赐给名称。初八，刘延庆与郭药师等率军队出雄州。十三日，因特殊情况赦免所收复的州县。十四日，耶律淳妻萧氏上表称臣顺服。，十九日，宋军驻扎琢州。二十四日，郭药师与高世宣、杨可世等袭击燕京，萧率兵人援，双方战于城中，郭药师屡败，都放弃马匹，顺着绳子爬下城墙逃出，死伤过半。二十八日，任命蔡枚为少傅、判燕山府。二十九日，刘延庆从卢沟河烧掉营寨，乘夜逃跑，众军于是溃败，萧追到琢水上才退回。

十一月初一，皇上使用新印章。十三日，祭祀景灵宫。十四日，祭祀太庙。十五日，在圆丘祭祀昊天上帝，赦免全国。东南官吏前不久因寇盗被贬降者依次移放，上书邪等人中的上等人特按规定迁转。二十三日，金国派李靖等来答应给还山前六州。任命彰德军节度使郑详为太尉。

十二月初二，郭药师在永清县打败萧。初三，派遣赵良嗣回访金国。初五，任命郭药师为武泰军节度使。初六，金军进人燕京，萧氏出逃。初七，金国派使臣来献捷报。初十，下诏监司没有经过回答皇上问题不得到任。十一日，贬刘延庆为率府率，安置箔州。十七日，进封赵植为苹王。

宣和五年春正月初四，金国派遣李靖来商议允许给还山前六州的贷租钱。初五，派遣赵良嗣回访金国，请求给还西京等州。初七，任命王安中为庆远军节度使和河北、河东、燕山府路宣抚使，燕山知府。三十日，录用富弼后代。二月初一，任命李邦彦为尚书左承，翰林学士赵野为尚书右承。初二，金国因议论不能与宋朝廷相符合，毁断桥梁，焚烧营舍。十三日，进封雍国公赵朴为华原郡王，徐国公赵棣为高平郡王，并为开府仪同三司。

三月初二，金国又派遣宁术割等人来。初六，派遣卢益回访金国，都答应了金国的条件。

夏四月初十，金国派遣杨璞送来誓书，并把燕京、琢州、易州、檀州、JI顶州、景州、蓟州归还朝廷。十七日，童贯、蔡枚进人燕山府，当时燕山府的职官、富民、金帛、子女已经先被金国全部劫掠一空。二十二日，童贯上表奏报朝廷抚定燕京城。二十七日，因特殊情况赦免河北、河东、燕、云路。这天，班师。

五月初七，因收复燕云，赐给王敞玉带。初八，任命王敞为太傅，郑居中为太保，宰执官升官二级。初九，王敞总管三省事务。十一日，童贯被解除兵权，进封徐国公、豫国公。蔡枚为少师。十三日，下诏：正位三公立本班，带节钱若领他职者仍列旧班，著为令。二十一日，在方泽祭地。这个月，金国答应给还朔、武、蔚三州。金主阿骨打逝世，弟吴乞买即位。六月初四，郭药师加官检校少傅。初五，辽人张觉据平州来归附朝廷。初八，赵仲爱逝世。十四日，诏令今后内外宗室一律不称姓。十六日，任命安国军节度使赵仲理为开府仪同三司，进封为嗣攫王。十八日，讯视记录囚犯罪状。二十七日，郑居中逝世。三十日，任命蔡枚领枢密院。

秋七月初七，任命梁师成为少保。初八，童贯退休。又起用谭棋为河北、河东、燕山府路宣抚使。十九日，太傅、楚国公王敞等敬上尊号为继天兴道敷文成武睿明皇帝，没有得到皇上允许。严禁元学术。

八月初一，日食没有出现。二十一日，命令王安中作厦燕云律。二十二日，太白星白天出现。这个月，萧干攻破景州、蓟州，寇掠燕山府，郭药师打败他。萧不久被属下所杀，首级送到京师。九月十一日，大祀明堂。

冬十月初六，降木冰。二十三日，罢除各路提举常平官不称职者。

十一月初六，任命郑绅为太师。十七日，到王敞府邸观赏芝草。各路槽臣因上供钱物不足获罪，贬降者达二十二人。十八日，王安中、谭棋都加官检校少傅，郭药师加官为太尉。华原郡王赵朴逝世。二十三日，王敞子弟亲属给予不等的恩赏。这个月，金军攻取平州，张觉逃到燕山，金军搜索很急，朝廷命令王安中编杀他，函其首级送给金国。

十二月二十六日，金国派遣高居庆等人来祝贺新春。二十九日，任命高平郡王赵棣为太保，进封为徐王。

这一年，秦凤发生早灾，河北、京东、淮南发生饥荒，派遣官员贩济。

宣和六年春正月初六，为金主辍朝。初九，设置书艺所。十四日，把萧的头藏在大社。二十九日，派遣连南夫到金国吊丧祭奠。

二月初九，任命冀国公赵妖为开府仪同三司，进封为河间郡王；韶州防御使赵令荡为姿州观察使，封为安定郡王。二十一日，亲耕籍田，示以劝农。二十八日，下诏：“从今以后没有担任过台阁、寺监、监司、郡守、开封府曹官者，不得担任郎官、卿监，著为令。”李邦彦因遭父丧离位。

三月初一，任命钱景臻为少师。金国来请求给予粮食，朝廷没答应。闰三月初四，皇后亲自养蚕。二十三日，到集英殿策试进士。

夏四月初六，赐礼部奏名进士及第、出身八百零五人。初十，李邦彦守丧期未满被朝廷起用。

五月二十六日，讯视记录囚犯罪状。二十七日，金国派遣使臣来报告金主吴乞买即位的消息。

六月初七，下诏因收复燕云以来，京东、两河之民困于调度，命令京西、淮、浙、江、湖、四川、闽、广都缴纳免夫钱，限期两个月纳足，违犯者按军法处治。秋七月十三日，派遣许亢宗祝贺金国主即位。二十二日，下诏：凡是皇上御笔批下定的罪案，不许到尚书省陈诉改正。二十七日，下诏宗室、后妃戚里、宰执之家一律敷纳免夫钱。二十九日，设置现衡所。

八月十一日，谭棋解除太尉职衔，罢除宣抚使，童贯受朝廷特命复出任职，领枢密院代替谭棋。十三日，以溢机堡建为安羌城。十八日，因收复燕云赦免全国。

九月初二，任命白时中为特进、太宰兼门下侍郎，李邦彦为少宰兼中书侍郎。解除蔡枚兵权。初八，大祀明堂。十四日，任命赵野为尚书左承，翰林学士承旨宁文粹中为尚书右承，开封府尹蔡愈为同知枢密院。十七日，因金芝生于民岳万寿峰，改名为寿岳。二十七日，金国派遣富漠弼等来献金主遗留物。

冬十月二十七日，下诏：有收藏学习使用苏轼、黄庭坚文章者，一律命令他们将其焚毁，违犯者以大不恭罪论处。三十日，下诏内外官一律以三年为任期，治绩显著闻名者再任，永远作为准则。十一月初三，王敞退休。太白星白天出现。十二日，罢除应奉司。十三日，命令尚书省设置讲议司。十九日，下诏：“监司选择有治绩的县令保举荐奏，召赴都堂审察录用，不超过三人。”

十二月初一，蔡京统管讲议司。下诏百官遵守执行元丰法制。初四，下诏内外侍从官各自推举所知二人。二十日，蔡京受朝廷特命复出任职，领管三省事务。

这一年，河北、山东盗贼兴起，命令宦官梁方平讨伐。京师、河东、陕西发生大规模地震，两河、京东西、浙西水灾，环庆、宁、径原流亡，命令所在各地贩济抚恤。夏国、高丽、于闻、罗殿来进贡。宣和七年春正月初一，诏令赦免两河、京西流民为盗者，并且免除租税一年。二十一日，下诏罢除各路提举常平官属，有罪应当罢除者把名字报到朝廷；并且命令三省修治已废之法。

二月初二，重置铸钱监。下诏御史核察赃吏。初七，降木冰。初八，下诏京师运米五十万解至燕山府，命令工部侍郎孟京亲自前往处理。二十七日，进封广国公越试为南康郡王，福国公赵棒为平阳郡王，都为开府仪同三司。三十日，京东转运副使李孝昌报告说招安群盗张万仙等五万余人，下诏补官搞赐不等。三月初一，降冰雹。十二日，海州知州钱伯言上奏说招安山东寇盗贾进等十万人，下诏补官不等。十四日，任命惠国公枷英为开府仪同三司，进封为建安郡王。

夏四月十五日，向京东、河北路颁降德音文告。十九日，蔡京再次退休。恢复州县免行钱。二十七日，下诏实行元丰官制。恢复尚书令的名称，虚而不授；三公只作为阶官，不统领三省事务。五月十一日，封儿子赵机为润国公。十六日，下诏各路帅臣推举有才略的将校，监司推举有政绩的守令，每年各三人。

六月初一，下诏宗室恢复称呼姓。初六，封童贯为广阳郡王。初八，下诏臣僚擅自与宦官来往者，以罪论处。十一日，讯视记录囚犯罪状。十九日，任命蔡枚为太保。二十三日，下诏吏职杂流出身人，不得要求改换职掌。二十五日，罢除减免殿中省六局每年进贡物品。秋七月初一，下诏士庶不得用“天”、“王”、“君”、“圣”等字为名字，辅臣不得在壬戊这一天焚香。初五，任命河间郡王赵妖为太保，进封为沂王。这个月，河东义胜军叛乱。熙河、河东路发生地震。九月十三日，大祀明堂。二十四日，金国因擒获辽主派遣李孝和等来报告庆贺。这个月，河东报告说粘罕到达云中，下诏童贯复任宣抚使。有狐升御榻而坐。

冬十月十四日，赐曾布溢号为文肃。二十一日，罢除京瓷和来。

十一月初三，下诏：无出身待制官以上，年龄到三十岁连续任职满十年，才允许任子。初八，派遣使臣到金国庆贺。十七日，祭祀景灵宫。十八日，祭祀太庙。十九日，在圆丘祭祀昊天上帝，赦免全国。二十三日，任命保静军节度使种师道为河东、河北路制置使。

十二月初八，童贯从太原逃回京城。十二日，中山府奏报说金军斡离不、粘罕兵分两路侵略宋境。郭药师据燕山反叛，北边各郡都被攻陷。又攻陷忻、代等州，围攻太原府。太常少卿傅察奉使不屈而死。十九日，罢除浙江各路花石纲、延福宫、西城租课、内外制造局。金军侵犯中山府，詹度抵抗金兵。二十一日，皇太子赵桓为开封牧。罢修蕃衍北宅，令各皇子分居十位。二十二日，徽宗下诏罪己。命令内外官民直言极谏，郡县率军勤王；招募能出奇计和出使金国的隐逸异才；罢道官，罢大晨府和行幸局；西城所及各局所管络钱，全部交付给有关部门。任命保和殿大学士宁文虚中为河北、河东路宣谕使。二十三日，下诏内禅，皇太子即皇帝位。尊徽宗为教主道君太上皇帝，居在龙德宫；尊皇后为太上皇后。

靖康元年（1126）春正月初三，徽宗到达毫州太清宫，行恭谢礼，于是到镇江。四月初三还京城。第二年二月初七，金军挟徽宗北行。绍兴五年（1135)四月二十一日，在金国五国城逝世，终年五十四岁。绍兴七年九月初五，徽宗逝世消息传到江南，朝廷遥上溢号为圣文仁德显孝皇帝，庙号徽宗。绍兴十二年八月二十五日，徽宗梓宫回到临安。十月初七，暂时葬在永陵。十二月初九，在太庙第十一室附祭徽宗神主。绍兴十三年正月十一日，加上溢号为体神合道骏烈逊功圣文仁德宪慈显孝皇帝。

评论说：北宋后期的祸乱，章、蔡京是首恶分子，赵良嗣则开其祸端。然而哲宗去世，徽宗未立之际，章说徽宗不稳重，不可让他统治全国；辽天柞帝灭亡，张觉举平州归降朝廷，赵良嗣认为接纳张觉会失信于金，必将引起金国对宋的侵犯。假如这二人的计谋得实行，宋朝不立徽宗，不接纳张觉，金国虽然很强盛，但怎么会找到侵宋的借口呢？因此可知事变之由来，即使是小人也能知晓这个道理，然而君子却不能有所措施来控制局面的发展。

探寻宋徽宗失去天下的原因，并不是因为像晋惠帝那样愚蠢，像孙赐那样残暴，也不是因为像三国时司马氏对曹氏政权的篡夺，只是因为依仗自己有点小聪明，用心向一边倒，疏远排斥正直人士，宠信亲近阿诀奉迎的奸债之徒。于是蔡京凭借自己的偏狭卑劣、乖巧邪债的资质，满足了徽宗皇上骄奢淫逸的愿望。迷信虚无的道教学说，崇尚游乐，大造景观，使民力凋敝困竭。君臣都喜好享乐，相互影响，荒诞放纵，丢弃国家大事于不顾，每天都做那些荒唐的事情。到童贯掌握兵权，又把优势兵力调得远离京师，直到祸端积累日久，全国迅速大乱。后来国家败灭，其身受辱，于是和五代后晋石重贵走了同一条道路，难道能将责任推给天数吗？从前西周新建国的时候，召公还告诉过武王不要做无益的事来损害有益的事，不能把其他物品看得太重而轻视自己的常用物品，况且政和、宣和时期的宋朝，承继熙宁、元丰、绍圣时期的弊端丧乱，而徽宗又亲自重蹈上述二事之弊祸。自古以来，凡是习于所好而丧失大志、放纵私欲、败坏法度的国君，很少有不亡国的，徽宗所作所为太过分了，所以特别写出来作为鉴戒。

上一篇：本纪·卷二十一

下一篇：本纪·卷二十三

全   文：宋史

