---
---
---
title: ○仁宗二
---

明道元年春二月癸卯，吕夷简上《三朝宝训》。丙午，诏仕广南者毋过两任，以防贪黩。庚戌，以张士逊同中书门下平章事、集贤殿大学士。戊午，录故宰臣孙，并试将作监主簿。甲子，诏员外郎以上致仕者，录其子校书郎，三丞以上斋郎。丁卯，以真宗顺容李氏为宸妃，是日妃薨。

三月戊子，颁《天圣编敕》。戊戌，以江、淮旱，遣使与长吏录系囚，流以下减一等，杖笞释之。己亥，除婺、秀州丁身钱。

夏四月丙午，录系囚。戊午，知棣州王涉坐冒请官地为职田，配广南牢城。

五月癸酉，遣使点检河北城池器甲，密访官吏能否。壬午，废杭、秀二州盐场。

秋七月丙申，诏诸路转运使举国子监讲官。丁酉，王曙罢。太白昼见，弥月乃灭。

八月辛丑，以晏殊为枢密副使。丙午，晏殊参知政事。甲寅，以杨崇勋为枢密副使。辛酉，授唃厮啰为宁远大将军、爱州团练使。壬戌，大内火，延八殿。癸亥，移御延福宫。甲子，以吕夷简为修内使。乙丑，诏群臣直言阙失。丁卯，大赦。

九月庚寅，重作受命宝。丙申，皇太后出金银器易左藏缗钱二十万，以助修内。

冬十月庚子，黄白气五贯紫微垣。丁巳，诏汉阳军发廪粟以振饥民。

十一月甲戌，以修内成，恭谢天地于天安殿，谒太庙，大赦，改元，百官进秩，优赏诸军。是日还宫。己卯，冬至，率百官贺皇太后于文德殿，御天安殿受朝。壬辰，延州言夏王赵德明卒。癸巳，以德明子元昊为定难军节度使、西平王。十二月壬寅，以杨崇勋为枢密使。戊午，诏获劫盗者奏裁，毋擅杀。壬戌，西北有苍白气亘天。是岁，京东、淮南、江东饥。

二年春正月己卯，诏发运使以上供米百万斛振江、淮饥民，遣使督视。

二月戊戌，含誉星见东北方。庚子，诏江、淮民饥死者，官为之葬祭。乙巳，皇太后服衮衣、仪天冠飨太庙，皇太妃亚献，皇后终献。是日，上皇太后尊号曰应元齐圣显功崇德慈仁保寿皇太后。丁未，祀先农于东郊，躬耕籍田，大赦。百官上尊号曰睿圣文武体天法道仁明孝德皇帝。

三月庚午，加恩百官。丁亥，祈雨于会灵观、上清宫、景德开宝寺。庚寅，以皇太后不豫，大赦，除常赦所不原者。乾兴以来贬死者复官，谪者内徙。甲午，皇太后崩，遗诏尊皇太妃为皇太后。吕夷简为山陵使。

夏四月丙申朔，出大行皇太后遗留物赐近臣。壬寅，追尊宸妃李氏为皇太后，至是帝始知为宸妃所生。甲辰，以大行皇太后山陵五使并兼追尊皇太后园陵使。戊申，听政于崇政殿西厢。己酉，罢乾元节上寿。壬子，诏臣僚、宗戚、命妇毋得以进献祈恩泽，及缘亲戚通表章。罢创修寺观。帝始亲政，裁抑侥幸，中外大悦。癸丑，召还宋绶、范仲淹。丙辰，内侍江德明等并坐交通请谒黜。己未，吕夷简、张耆、夏竦、陈尧佐、范雍、赵稹、晏殊皆罢。以张士逊为昭文馆大学士，李迪同中书门下平章事、集贤殿大学士，王随参知政事，李谘为枢密副使，王德用签书枢密院事。壬戌，御紫宸殿，以张士逊为山陵使兼园陵使。癸亥，上大行太后谥曰庄献明肃，追尊宸妃李氏为皇太后，谥曰庄懿。

五月戊辰，诏礼部贡举。癸酉，诏中外勿辄言皇太后垂帘日事。乙亥，罢群牧制置使。丙子，命宰臣张士逊撰《谢太庙》及《躬耕籍田记》。检讨宋祁言，皇太后谒庙非后世法，乃止撰《籍田记》。戊寅，录系囚。

六月甲午朔，日有食之。壬寅，录周世宗及高季兴、李煜、孟昶、刘继元、刘鋹后。癸卯，命审刑、大理详定配隶刑名。戊午，减天下岁贡物。

秋七月丁丑，诏知耀州富平县事张龟年增秩再任，以其治行风告天下。戊子，诏以蝗旱，去尊号“睿圣文武”四字，以告天地宗庙，仍令中外直言阙政。

八月甲午朔，契丹使来吊慰祭奠。壬寅，作奉慈庙。甲辰，诏中外毋避庄献明肃太后父讳。丁巳，置端明殿学士。

九月甲戌，幸洪福院，临庄懿太后梓宫。丙子、壬午，临如之。

冬十月癸巳朔，太白犯南斗。甲午，禁登州民采金。丁酉，祔葬庄献明肃皇太后、庄懿皇太后于永定陵。甲辰，诏以两川岁贡绫锦罗绮纱，以三之二易为纟由绢，供军须。己酉，祔庄献明肃太后、庄懿太后神主于奉慈庙。癸丑，下德音，降东、西京囚罪一等，徒以下释之。缘二太后陵应奉民户，免租赋科役有差。丙辰，赠周王祐为皇太子。戊午，张士逊、杨崇勋罢，以吕夷简为门下侍郎、同中书门下平章事、昭文馆大学士，王曙为枢密使，王德用为枢密副使，宋绶参知政事，蔡齐为枢密副使。

十一月癸亥朔，薛奎罢。诏增宗室奉。太白犯南斗。乙丑，追册美人张氏为皇后。甲戌，赠寇准为中书令。十二月丙申，复置提点刑狱。丁酉，诏诸路转运使、副，岁遍历所部，仍令州军具所至月日以闻。甲辰，以京东饥，出内藏绢二十万代其民岁输。乙巳，诏修周庙。丁未，诏台官非中丞、知杂保荐者勿任。戊申，出宫人二百。乙卯，废皇后郭氏为净妃、玉京冲妙仙师，居长宁宫。御史中丞孔道辅率谏官、御史，大呼殿门请对，诏宰相告以皇后当废状。丙辰，出道辅及谏官范仲淹，仍诏台谏自今毋相率请对。丁巳，诏明年改元。禁边臣增置堡砦。是岁，畿内、京东西、河北、河东、陕西蝗，淮南、江东、两川饥，遣使安抚，除民租。注辇国来贡。

景祐元年春正月甲子，发江、淮漕米振京东饥民。丙寅，诏开封府界诸县作糜粥以济饥民，诸灾伤州军亦如之。戊辰，诏三司铸景祐元宝钱。甲戌，诏执政大臣议兵农可更制者以闻。诏募民掘蝗种，给菽米。癸未，诏礼部所试举人十取其二，进士三举、诸科五举尝经殿试，进士五举年五十、诸科六举年六十，及曾经先朝御试者，皆以名闻。甲申，淮南饥，出内藏绢二十万代其民岁输。丁亥，置崇政殿说书。庚寅，诏停淮南上供一年。

二月乙未，罢书判拔萃科。辛丑，诏礼部贡院：诸科举人七举者，不限年，并许特奏名。甲辰，权减江、淮漕米二百万石。戊申，诏麟、府州振蕃、汉饥民。

三月壬午，免诸路灾伤州军今年夏税。癸未，诏解州畦户逋盐蠲其半。是月，赐礼部奏名进士、诸科及第出身七百八十三人。

夏四月丁酉，开封府判官庞籍言，尚美人遣内侍称教旨免工人市租。帝为杖内侍，仍诏有司自今宫中传命，毋得辄受。癸丑，诏置殿中侍御史、监察御史里行。

五月辛酉，出布十万端，易钱籴河北军储。丁卯，禁民间织锦刺绣为服饰。西川岁织锦上供亦罢之。癸酉，诏台谏未曾历郡守者与郡。壬午，录系囚。是月，契丹主宗真之母还政于子，出居庆陵。

六月壬辰，交州民六百余人内附。庚子，免畿内被灾民税之半。己酉，策制举、武举人。乙卯，诏州县官非理科决罪人至死者，并奏听裁。

闰月甲子，泗州淮、汴溢。己巳，常州无锡县大风发屋。乙亥，毁天下无额寺院。壬午，罢造玳瑁、龟筒器。

秋七月丙申，赐寿州下蔡县被溺之家钱有差。己亥，枢密使王曙加同平章事。辛丑，诏文武提刑毋得互相荐论。壬子，诏转运使与长吏，举所部官专领常平仓粟。甲寅，河决澶州横陇埽。

八月庚申，薛奎卒。壬戌，有星孛于张、翼。癸亥，王曙卒。甲子，月犯南斗。戊辰，帝不豫。庚午，以王曾为枢密使。辛未，以星变，大赦，避正殿，减常膳，辅臣奏事延和殿阁。壬申，诏净妃郭氏出居于外，美人尚氏入道，杨氏安置别宅。

九月壬辰，百官请只日御前殿，如先帝故事，诏可。丁酉，帝康复，御正殿，复常膳。甲辰，诏立皇后曹氏。丙午，荧惑犯南斗。

冬十月庚申，罢淮南、江、浙、荆湖制置发运使，诏淮南转运兼发运事。乙亥，作郊庙《景安》、《兴安》、《祐安》之曲。

十一月己丑，册曹氏为皇后。癸丑，作《大安》之曲以飨圣祖。十二月癸酉，赐西平王赵元昊佛经。是岁，南平王李德政献驯象二，诏还之。开封府、淄州蝗。

二年春正月癸丑，置迩英、延义二阁，写《尚书·无逸》篇于屏。

二月戊午，御延福宫观大乐。癸亥，旧给事资善堂者皆推恩。戊辰，李迪罢，以王曾为门下侍郎、同中书门下平章事、集贤殿大学士，王随、李谘知枢密院事，蔡齐、盛度参知政事，王德用、韩亿同知枢密院事。

三月戊申，出内库珠赐三司，以助经费。

夏四月庚午，诏天下有知乐者，所在荐闻。

五月甲午，ＯＤ、獠寇雷、化州，诏桂、广会兵讨之。丙申，录系囚。庚子，议太祖、太宗、真宗庙并万世不迁。南郊升侑上帝，以太祖定配，二宗迭配。丙午，降天下系囚罪一等，杖以下释之。丁未，广西言镇宁州蛮入寇。

六月丁巳，诏幕职官初任未成考毋荐。乙亥，颁《一司一务及在京敕》。镇宁蛮请降。

秋七月戊申，废西京采柴务，以山林赋民，官取十之一。

八月壬子朔，诏轻强盗法。甲寅，宴紫宸殿，初用乐。甲戌，幸安肃门炮场阅习战。己卯，置提点银铜坑冶铸钱官。

九月壬寅，按新乐。己酉，作睦亲宅。命中丞杜衍等汰三司胥吏。宋绶上《中书总例》。

冬十月辛亥朔，复置朝集院。癸亥，复群牧制置使。丁卯，诏诸路岁输缗钱，福建、二广易以银，江东以帛。庚午，荧惑犯左执法。

十一月戊子，废后郭氏薨。癸巳，朝飨景灵宫。甲午，飨太庙、奉慈庙。乙未，祀天地于圜丘，大赦。录五代及诸国后。宗室任诸司使以下至殿直者，换西班官。百官上尊号曰景祐体天法道钦文聪武圣神孝德皇帝。丁未，加恩百官。十二月壬子，加唃厮啰为保顺军留后。丙子，诏长吏能导民修水利辟荒田者赏之。是岁，以镇戎军荐饥，贷弓箭手粟麦六万石。

三年春正月壬辰，追复郭氏为皇后。丁酉，葬皇后郭氏。

二月丙辰，命官较太常钟律。壬戌，诏两制、礼官详定京师士民服用、居室之制。甲子，以广南兵民苦瘴毒，为置医药。丁卯，修陕西三白渠。

三月癸巳，复商贾以见钱算请官茶法。乙未，观新定钟律。戊戌，诏两省、卿监、刺史、阁门以上致仕，给奉如分司官，长吏岁时劳赐之。改维州为威州。夏五月庚辰，购求馆阁逸书。丙申，录系囚。丙戌，天章阁待制范仲淹坐讥刺大臣，落职知饶州。集贤校理余靖、馆阁校勘尹洙、欧阳修并落职补外。诏戒百官越职言事。

六月壬申，虔、吉州水溢，坏城郭、庐舍，赐被溺家钱有差。

秋七月丁亥，禁民间私写编敕、刑书。乙未，置大宗正司。庚子，大雨震电。太平兴国寺灾。辛丑，降三京罪囚一等，徒以下释之。

八月己酉，班民间冠服、居室、车马、器用犯制之禁。乙卯，月犯南斗。

九月庚辰，幸睦亲宅宴宗室。癸巳，荧惑犯南斗。是月，定申心丧解官法。

冬十月丁未，命章得象等考课诸路提刑。甲寅，作朝集院。

十一月戊寅，保庆皇太后杨氏崩。辛卯，上保庆太后谥曰庄惠。十二月丙寅，李谘卒。丁卯，王德用知枢密院事，章得象同知枢密院事。是岁，南平王李德政、西南蕃来贡。南丹州莫淮戟内附。

四年春正月壬午，诏均诸州解额。

二月己酉，葬庄惠皇太后于永定陵。己未，祔神主于奉慈庙。庚申，德音：降东、西京及灵驾所过州县囚罪一等，徒以下释之。乙丑，置赤帝像于宫中祈嗣。

三月甲戌，置天章阁侍讲。戊寅，诏礼部贡举。

夏四月乙巳，吕夷简上《景祐法宝新录》。甲子，吕夷简、王曾、宋绶、蔡齐罢，以王随为门下侍郎、同中书门下平章事、昭文馆大学士，陈尧佐同中书门下平章事、集贤殿大学士，盛度知枢密院事，韩亿、程琳、石中立参知政事，王鬷同知枢密院事。

五月庚戌，皇子生，录系囚，降死罪一等，流以下释之。是日，皇子薨。乙卯，以旱，遣使决三京系囚。丙寅，芝生化成殿楹。

六月乙亥，杭州江潮坏堤，遣使致祭。戊子，出《神武秘略》赐边臣。己丑，奉安太祖御容于扬州建隆寺。

秋七月丁未，诏河东、河北州郡密严边备。戊申，有星数百西南流至壁东，大者其光烛地，黑气长丈余，出毕宿下。

八月甲戌，越州水，赐被溺民家钱有差。甲午，诏三司、转运司毋借常平钱谷。冬十一月癸亥，罢登、莱卖金场。

十二月甲申，并、代、忻州并言地震，吏民压死者三万二千三百六人，伤五千六百人，畜扰死者五万余。遣使抚存其民，赐死伤之家钱有差。是岁，滑州民蚕成被，长二丈五尺。唃厮啰、龟兹、沙州来贡。

宝元元年春正月甲辰，雷。丙辰，以地震及雷发不时，诏转运使、提举刑狱按所部官吏。除并、代、忻州压死民家去年秋粮。

二月壬申，诏复日御前殿。甲午，安化蛮寇宜、融州。

三月戊戌朔，王随、陈尧佐、韩亿、石中立罢，以张士逊为门下侍郎、同中书门下平章事、昭文馆大学士，章得象同中书门下平章事、集贤殿大学士，王鬷、李若谷并参知政事，王博文、陈执中同知枢密院事。己亥，发邵、澧、潭三州驻泊兵讨安化州蛮。是月，赐礼部奏名进士、诸科及第出身七百二十四人。

夏四月癸酉，王博文卒。乙亥，以张观同知枢密院事。壬辰，除宜、融州夏税。

五月乙巳，录系囚。

六月戊寅，罢举童子。己卯，建州大水，坏民庐舍，赐死伤家钱有差，其无主者，官葬祭之。甲申，诏天下诸州月上雨雪状。

秋七月壬戌，策制举人。癸亥，策武举人。

八月丁卯，复淮南、江、浙、荆湖制置发运使。庚辰，荧惑犯南斗。

九月戊申，诏应祀事，己受誓戒而失虔恭者，毋以赦原。赐宜、融州讨蛮兵缗钱。

冬十月丙寅，诏戒百官朋党。

十一月甲辰，诏广西钤辖进兵讨安化蛮。乙巳，诏宜、融州民尝从军役者，免今夏税，运粮者免其半。戊申，朝飨景灵宫。己酉，飨太庙及奉慈庙。庚戌，祀天地于圜丘，大赦，改元。百官上尊号曰宝元体天法道钦文聪武圣神孝德皇帝。乙卯，复奏举县令法。王曾薨。十二月癸亥朔，加恩百官。甲子，京师地震。丙寅，鄜延路言赵元昊反。甲戌，禁边人与元昊互市。己卯，奉宁军节度使、知永兴军夏竦兼泾原、秦凤路安抚使，振武军节度使、知延州范雍兼鄜延、环庆路安抚使。是岁，达州大水，黎州蛮来贡。

二年春正月己酉，王随卒。辛亥，安化蛮平。癸丑，赵元昊表请称帝、改元。

三月丁未，铸皇宋通宝钱。乙卯，阅试卫士。戊午，赐陕西缘边军士缗钱。

夏四月癸亥，授唃厮啰二子瞎毡、磨毡角团练使。乙丑，放宫女二百七十人。壬申，免昭州运粮死蛮寇者家徭二年、赋租一年。丁亥，募河东、陕西民入粟实边。

五月癸巳，诏近臣举方略材武之士各二人。己亥，禁皇族及诸命妇、女冠、尼等非时入内。癸卯，命近臣同三司议节省浮费。丙午，遣使体量安抚陕西、河东。己酉，录系囚。壬子，王德用罢，以夏守赟知枢密院事。

六月壬戌，诏省浮费，自乘舆服御及宫掖所须，宜从简约，若吏兵禄赐，毋概行裁减。戊辰，诏诸致仕官尝犯赃者，毋推恩子孙。丁丑，益州火，焚庐舍三千余区。壬午，削赵元昊官爵，除属籍。

秋七月丁巳，诏宗室遇南郊及乾元节恩，许官一子，余五岁授官。戊午，以夏竦知泾州兼泾原、秦凤路沿边经略安抚使、泾原路马步军都总管，范雍兼鄜延、环庆路沿边经略安抚使、鄜延路马步军都总管。八月丁卯，以筚篥城唃厮波补本族军主。甲戌，皇子生。丙子，降三京囚罪一等，徒以下释之。辛巳，命辅臣报祠高禖。

九月壬寅，诏河北转运使兼都大制置营田屯田事。乙卯，出内库银四万两易粟，振益、梓、利、夔路饥民。

十月庚午，赐麟、府州及川、陕军士缗钱。甲申，诏两川饥民出剑门关者勿禁。

十一月戊子朔，出内库珠，易缗钱三十万籴边储。丁酉，盛度、程琳罢，出御史中丞孔道辅。壬寅，以王鬷知枢密院事，宋庠参知政事。十二月庚申，诏审刑院、大理寺、刑部毋通宾客。壬申，诏：“御史阙员，朕自择举。”是岁，曹、濮、单州蝗。

康定元年春正月丙辰朔，日有食之。壬戌，赐国子监学田五十顷。是月，元昊寇延州，执鄜延、环庆两路副都总管刘平、鄜延副都总管石元孙。诏陕西运使明镐募强壮备边。

二月丁亥，以夏守赟为宣徽南院使、陕西马步军都总管、经略安抚使。诏潼关设备。辛卯，月、太白俱犯昴。壬辰，夏守赟兼沿边招讨使。出内藏缗钱十万赐戍边禁兵之家。知制诰韩琦安抚陕西。白气如绳贯日。甲午，括畿内、京东西、淮南、陕西马。丙申，诏诸路转运使、提刑访知边事者以闻。丁酉，诏枢密院同宰臣议边事。辛丑，出内藏缗钱八十万付陕西市籴军储。丙午，德音：释延州、保安军流以下罪，寇所攻掠地除今夏税，戍兵及战死者赐其家缗钱。是日改元，去尊号“宝元”字，许中外臣庶上封章言事。丁未，诏陕西量民力，蠲所科刍粮。癸丑，降范雍为尚书吏部侍郎、知安州。甲寅，出内库珠偿民马直。

三月丙辰，诏大臣条陕西攻守策。癸亥，命韩琦治陕西城池。乙丑，阅虎翼军习战。辛未，诏延州录战没军士子孙，月给粮。丙子，大风，昼暝，是夜有黑气长数丈，见东南。丁丑，罢大宴。诏中外言阙政。戊寅，王鬷、陈执中、张观罢，以晏殊、宋绶知枢密院事，王贻永同知枢密院事。诏按察官举才堪将帅者。庚辰，诏参知政事同议边事。辛巳，德音：降天下囚罪一等，徒以下释之。赐京师、河北、陕西、河东诸军缗钱，蠲陕西夏税十之二，减河东所科粟。

夏四月丙戌，省陕西沿边堡砦。癸巳，诏诸戍边军月遣内侍存问其家，病致医药，死为敛葬之。甲午，遣使籍陕西强壮军。乙未，契丹国母复遣使来贺乾元节。乙巳，增补河北强壮军。丙午，鄜延路兵马都监黄德和坐弃军要斩。丁未，赠刘平、石元孙官，录其子孙。辛亥，筑延州金明栲栳砦。

五月甲寅朔，诏前殿奏事毋过五班，余对后殿。命大官赐食。壬戌，张士逊致事，吕夷简为门下侍郎、同中书门下平章事、昭文馆大学士。癸酉，诏夏守赟进屯鄜州。戊寅，以夏竦为陕西马步军都总管兼招讨使。是月，元昊陷塞门砦，兵马监押王继元死之，又陷安远砦。

六月丙戌，诏假日御崇政殿视事如前殿。丁亥，以夏守赟同知枢密院事。甲午，降三京囚罪一等，徒以下释之。乙未，南京鸿庆宫神御殿火。壬寅，遣使体量安抚京东、西。甲辰，增置陕西、河北、河东、京东西弓手。

秋七月乙丑，遣使以讨元昊告契丹。庚午，阅诸军习战。戊寅，皇子昕为忠正军节度使，封寿国公。

八月戊戌，禁以金箔饰佛像。癸卯，遣尚书屯田员外郎刘涣使邈川。戊申，夏守赟罢，以杜衍同知枢密院事。辛亥，诏范仲淹、葛怀敏领兵驱逐塞门等砦蕃骑出境，仍募弓箭手，给地居之。

九月甲寅，滑州河溢。戊午，李若谷罢，以宋绶、晁宗悫参知政事，郑戬同知枢密院事。戊辰，以晏殊为枢密使，王贻永、杜衍、郑戬并枢密副使。甲戌，诏使臣、诸班、诸军有武艺者自陈。辛巳，阅诸军习战。是月，元昊寇三川砦，都巡检杨保吉死之。又围师子、定川堡，战士死者五千余人，遂陷乾沟、乾河、赵福三堡。环庆路兵马副都总管任福破白豹城。

冬十月乙未，制铜符、木契、传信牌。甲辰，录方略士六十一人，授官有差。

十一月壬戌，有大星流西南，声如雷者三。十二月癸未，出内藏库绢一百万助籴军储。诏南京祠大火。丙戌，诏以常平缗钱助籴军储。癸卯，宋绶卒。戊申，铸当十钱权助边费。

关键词：宋史,本纪

解释翻译[挑错/完善]

明道元年（1032）春二月初二，吕夷简呈上《三朝宝训》。初五，下诏任职广南的官吏不要超过两任，以防贪赃枉法。初九，任命张士逊同中书门下平章事、集贤殿大学士。十七日，录用已故宰相执政子孙一并试将作监主簿。二十三日，下诏员外郎以上退休官员，录用其子为校书郎，三承以上斋郎。二十六日，以真宗顺容李氏为哀妃，这天李氏逝世。三月十七日，颁布天圣编救。二十七日，因江淮早灾，派遣使臣与长吏讯问记录关押囚犯罪状，流刑以下减一等，杖刑和答刑释放。二十八日，免除姿州、秀州身丁钱。

夏四月初六，讯问记录关押囚犯罪状。十八日，知棣州王涉因冒请官地为职田，流配广南牢城。

五月初三，派遣使臣点检河北城池器甲，密访官吏能否。十二日，废除杭、秀二州盐场。

秋七月二十七日，下诏各路转运使推举国子监讲官。二十八日，王曙被罢免。太白星白天出现，一个月后才消失。八月初二，任命晏殊为枢密副使。初七，晏殊参知政事。十五日，任命杨崇勋为枢密副使。二十二日，授确厮缪为宁远大将军、爱州团练使。二十三日，皇宫发生火灾，延烧八殿。二十四日，移御延福宫。二十五日，任命吕夷简为修筑皇宫使。二十六日，下诏大臣直言缺失。二十八日，大赦。

九月二十二日，重作受命宝。二十八日，皇太后拿出金银器换来左藏库络钱二十万，补助修建皇宫。

冬十月初二，黄白气五次横盖紫微垣。十九日，下诏汉阳军开仓发粟贩济饥民。

十一月初六，因皇宫复修成功，在天安殿恭谢天地，朝拜太庙，大赦，改元，百官升官晋爵，优赏各军。这天回宫。十一月，冬至，仁宗率百官到文德殿祝贺皇太后，然后到天安殿接受朝贺。二十四日，延州报告说赵德明去世。二十五日，任命赵德明儿子元昊为定难军节度使、西平王。

十二月初五，任命杨崇勋为枢密使。二十一日，下诏俘获劫盗奏裁，不要擅自诛杀。二十五日，西北方向有苍白气横贯天空。

这一年，京东、淮南、江东饥荒。明道二年春正月十二日，下诏发运使以上供米一百万解贩济江淮饥民，派遣使臣督察。

二月初二，含誉星出现在东北方。初四，下诏江淮饥民死亡者，官府为之掩葬祭奠。初九，皇太后穿礼服、戴礼帽祭祀太庙，皇太妃次献爵，皇后最后献爵。这天，上皇太后尊号为应元齐圣显功崇德慈仁保寿皇太后。十一日，在东郊祭祀先农，亲行籍田礼，大赦。百官上皇帝尊号为睿圣文武体天法道仁明孝德皇帝。

三月初五，加恩百官。二十二日，在会灵观、上清宫、景德寺、开宝寺祈祷降雨。二十五日，因皇太后身体不适，大赦，免除常赦所不能原谅者；乾兴以来贬死者恢复官职，贬滴者向内地迁徙。二十九日，皇太后逝世，遗诏尊皇太妃为皇太后。吕夷简为山陵使。

夏四月初一，拿出皇太后遗留物赐给近臣。初七，追尊哀妃李氏为皇太后，这时仁宗才知道自己为李氏所生。初九，以大行皇太后山陵五使都兼追尊皇太后园陵使。十三日，在崇政殿西厅治国事。十四日，废罢乾元节祝寿。十七日，下诏臣僚、宗戚、命妇不得用进献钱物祈求恩赏和惠泽，及因亲戚关系而帮助进交表章。废罢创修寺观。仁宗开始亲自治理国事，裁抑侥廊，中外非常高兴。十八日，召回宋缓、范仲淹。二十一日，内侍江德明等人因为交通请私遭贬默。二十四日，吕夷简、张鲁、夏辣、陈尧佐、范雍、赵棋、晏殊都被罢免。任命张士逊为昭文馆大学士，李迪为同中书门下平章事、集贤殿大学士，王随为参知政事，李谱为枢密副使，王德用为签书枢密院事。二十七日，到紫哀殿，任命张士逊为山陵使兼园陵使。二十八日，上皇太后，溢号为庄献明肃，追尊哀妃李氏为皇太后，溢号为庄爵。

五月初四，下诏礼部贡举。初九，下诏中外不要轻率评论皇太后垂帘听政时的事。十一日，废罢群牧制置使。十二日，命令宰臣张士逊撰写谢太）奋、咱弓耕籍田主己。检讨官宋祁论道，皇太后渴庙不是后世所要效法的，请只撰籍田主己。十四日，讯问记录囚犯罪状。六月初一，日食。初九，录用周世宗、高季兴、李煌、孟爬、刘继元、刘银后代。初十，命令审刑寺、大理寺详细确定配隶刑名。二十五日，减少天下岁贡物

秋七月十四日，诏令知耀州富平县事张龟年增品再任，向全国宣传他的治绩。二十五日，诏令因蝗早灾害去掉尊号“睿圣文武”四字，告诉天地宗庙，并且命令中外人士直言缺政。

八月初一，契丹使臣来吊慰祭奠。初九，修建奉慈庙。十一日，下诏中外不避庄献明肃太后父亲名讳。二十四日，设置端明殿学士。

九月十二日，到洪福院，哭吊庄爵太后梓宫。十四日、二十日再次哭吊。冬十月初一，太白星侵犯南斗星。初二，禁止登州百姓采金。初五，附葬庄献明肃皇太后、庄爵皇太后于永定陵。十二日，下诏用两川岁贡绩锦罗绮纱的三分之二换为绸绢，供应军需。十七日，在奉慈庙附祭庄献明肃太后、庄爵太后神主。二十一日，颁布德音，降东、西京囚犯罪刑一等，徒刑以下释放；因二太后陵应役民户，免除租赋科役不等。二十四日，贝曾周王赵为皇太子。二十六日，张士逊、杨崇勋被罢免。任命吕夷简为门下侍郎、同中书门下平章事、昭文馆大学士，王曙为枢密使，王德用为枢密副使，宋缓为参知政事，蔡齐为枢密副使。十一月初一，薛奎被罢免。下诏增加宗室棒禄。太白星侵犯南斗星。初三，追册美人张氏为皇后。十二日，赠寇准为中书令。

十二月初四，重新设置提点刑狱。初五，下诏各路转运使、副使每年要视察所管辖的所有地区，并且命令州军上报转运使、副使到达月日。十二日，因京东饥荒，拿出内藏绢二十万代替其地百姓输税。十三日，诏修周庙。十五日，下诏台官非中承、知杂官吏保荐的人不要任命为职。十六日，放出宫人二百名。二十三日，废皇后郭氏为净妃、玉京冲妙仙师，居长宁宫。御史中承孔道辅率领谏官、御史，大呼殿门请对，诏令宰相告诉他们皇后应当废除的情况。二十四日，罢默孔道辅和谏官范仲淹，并且下诏台谏从今以后不得相率请对。二十五日，诏令明年改元。禁止边臣增置堡寨。这一年，瓷内、京东西、河北、河东、陕西蝗灾，淮南、江东、两川饥荒，派遣使臣安抚，免除民租。注举国来进贡。景元年（1034）春正月初三，发江淮槽米贩济京东饥民。初五，下诏开封府界各县制作米粥贩济饥民，各路灾伤州军都如此。初七，下诏三司铸造景元宝钱。十三日，下诏执政大臣议论兵农可以更制的情况上报朝廷。下诏募民掘埋蝗虫，赏给寂米。二十二日，下诏：礼部所试举人十取其二；进士三举、诸科五举曾经殿试，进士五举年五十、诸科六举年六十，以及在先朝时参加御试的人，都将姓名上报朝廷。二十三日，淮南饥荒，拿出内藏绢二十万代替其地百姓输税。二十六日，设置崇政殿说书。二十九日，下诏停止淮南上供一年。二月初四，废罢书判拔萃科。初十，下诏礼部贡院，各科举人七次参加考试的，不限年龄，一律允许特奏名。十三日，暂且减免江淮二百万石槽米。十七日，下诏麟州、府州贩济蕃汉饥民。三月二十二日，免除各路灾伤州军今年夏税。二十三日，下诏解州畦户拖欠盐免一半。这个月，赐礼部奏名进士、各科及第出身七百八十三人。夏四月初八，开封府判官庞籍报告说，尚美人派内侍称有圣旨免工人市租。仁宗杖脊内侍，并且下诏有关部门，从今以后宫中传命，不得轻易接受。二十四日，下诏设置殿中侍御史、监察御史里行。

五月初二，拿出布十万端易换钱来买河北军储。初八，禁止民间织锦刺绣为饰物。西川每年织锦上供也废罢。十四日，下诏：台谏没有担任郡守的，任命担任此职。二十三日，讯问记录囚犯罪状。这个月，契丹主耶律宗真母亲还政于子，出居庆陵。

六月初四，六百多名交州人内附朝廷。十二日，免除瓷内遭受灾害百姓租税的一半。二十一日，策试制举、武举人。二十七日，下诏州县官没有理由将罪犯判决至死的，一律上奏听候裁决。闰六月初七，泅州淮水、汁水溢出河道。十二日，常州无锡大风将屋舍刮倒。十八日，废毁天下无额寺院。二十五日，废除制造袱帽、龟筒器。

秋七月初九，赐给寿州下蔡县被水淹没之家钱不等。十二日，枢密使王曙加为同平章事。十四日，下诏文武提刑不得相互推荐。二十五日，下诏转运使和长官，推举所属官吏专门提领常平仓粟。二十七日，黄河在擅州横陇塌决口。八月初三，薛奎去世。有星出现在张宿、翼宿。初六，王曙去世。初七，月亮侵犯南斗星。十一日，仁宗身体不适。十三日，任命王曾为枢密使。十四日，因星变大赦、避正殿、减常膳，辅臣到延和殿阁门奏事。十五日，下诏净妃郭氏出居外地，美人尚氏启程，杨氏安置别宅。九月初六，百官请双日到前殿，像真宗时那样，诏令按照这样实行。十一日，仁宗康复，到正殿，恢复饮食。十八日，下诏立皇后曹氏。二十日，荧惑星侵犯南斗星。

冬十月初四，废罢淮南、江、浙、荆湖制置发运使，下诏淮南转运使兼发运使事。十九日，作郊庙景安、兴安、安之曲。

十一月初三，册曹氏为皇后。初七，作伏安之曲以享圣祖。

十二月十七日，赐给西平王元昊佛经。

这一年，南平王李德政献纳二头驯象，下诏还给他。开封府、淄州蝗灾。景二年春正月二十八日，设置迩英阁和延义阁，将《尚书&#8226;无逸篇书写于屏。

二月初三，到延福宫观大乐。初八，原来给事资善堂者都受到恩惠。十三日，李迪被罢免，任命王曾为门下侍郎、同中书门下平章事、集贤殿大学士，王随、李谱为知枢密院事，蔡齐、盛度为参知政事，王德用、韩亿为同知枢密院事。三月二十四日，调出内库珠赐给三司，以助经费。

夏四月十七日，下诏天下有精通乐理的人，所在各地推荐上报。五月十一日，瑶、撩人攻打雷州、化州，下诏桂州、广州联合攻讨。十三日，讯问记录囚犯罪状。十七日，商议太祖、太宗、真宗庙都万世不迁；南郊酬答上帝，以宋太祖配，太宗、真宗迭配。二十三日，降天下关押囚犯罪刑一等，杖刑以下释放。二十四日，广西报告说镇宁州蛮攻打边境。

六月初五，诏令幕职官初任没有考验成绩，不得荐举。二十三日，颁布司一务及在京初。镇宁蛮请求降附。秋七月二十七日，废罢西京采柴务，把山林给还百姓。官府取十分之一。八月初一，下诏减轻强盗法。初三，宴饮紫哀殿，开始用乐。二十三日，到安肃门炮场检阅训练作战。二十八日，设置提点银铜坑冶铸钱官。

九月二十二日，按新乐。二十九日，作睦亲宅。命令中承杜衍等裁汰三司青吏。宋缓呈上冲书总例。

冬十月初一，重新设朝集院。十三日，重新设置群牧制置使。十七日，下诏各路每年输钱福建、二广换银，输钱江东换帛。二十日，荧惑星侵犯左执法星。十一月初八，废后郭氏逝世。十三日，祭祀景灵宫。十四日，祭祀太庙、奉慈庙。十五日，在圆丘祭祀天地，大赦。录用五代及各国国王后代。宗室任诸司使以下至殿直者，换西班官。百官上尊号为景体天法道钦文聪武圣神孝德皇帝。二十七日，加恩百官。

十二月初二，加确厮锣为保顺军留后。二十六日，下诏长官能引导百姓兴修水利开辟荒田者予以奖赏。

这一年，因镇戎军接连饥荒，贷给弓箭手粟麦六万石。

景三年春正月十三日，追复郭氏为皇后。十八日，葬皇后郭氏。

二月初七，命令官吏校正太常钟律。十三日，下诏两制、礼官详定京师士民服用、居室制度。十五日，因广南兵民苦于瘴毒，为他们置办医药。十八日，修陕西三白渠。

三月十四日，恢复商人用现钱算请官茶法。十六日，观赏新定钟律。十九日，下诏两省、卿监、刺史、阎门以上退休，给棒禄如同分司官，长吏节令岁时慰劳赏赐。改维州为威州。

夏五月初三，购求馆阁逸书。十九日，讯问记录囚犯罪状。初九，天章阁待制范仲淹因讥刺大臣，解职为饶州知州。集贤校理余靖、馆阁校勘尹沫、欧阳修都被解职补外。下诏告诫百官越职言事。六月二十五日，虔、吉州水溢出，毁坏城廓庐舍，赐给淹水家钱不等。秋七月十一日，禁止民间私自撰写编救、刑书。十九日，设置大宗正司。二十四日，大雨闪电。太平兴国寺发生火灾。二十五日，降三京囚犯罪刑一等，徒刑以下释放。

八月初四，颁布民间冠服、居室、车马、器用凶制之禁令。初十，月亮侵犯南斗星。

九月初五，到睦亲宅宴饮宗室。十八日，荧惑星侵犯南斗星。这个月，确定申心丧解官法。

冬十月初三，命令章得象等考课各路提刑。初十，建造朝集院。十一月初四，保庆皇太后杨氏逝世。十七日，上保庆太后溢号为庄惠。十二月二十二日，李谱去世。二十三日，王德用为知枢密院事，章得象为同知枢密院事。

这一年，南平王李德政、西南蕃来进贡。南丹州莫淮戟内附朝廷。景四年春正月初九，下诏平均各州解送举人名额。

二月初六，葬庄惠皇太后于永定陵。十六日，在奉慈庙附祭庄惠皇太后神主。十七日，颁降德音：降东、西京和灵驾所过州县囚犯罪刑一等，徒刑以下释放。二十二日，设置赤帝像于宫中祈祷生子。三月初一，设置天章阁侍讲。初五，下诏礼部贡举。

夏四月初三，吕夷简呈上景法宝新录。二十二日，吕夷简、王曾、宋缓、蔡齐被罢免。任命王随为门下侍郎、同中书门下平章事、昭文馆大学士，陈尧佐为同中书门下平章事、集贤殿大学士，盛度为知枢密院事，韩亿、程琳、石中立为参知政事，王为同知枢密院事。五月初九，皇子出生，讯问记录囚犯罪状，降死罪一等，流刑以下释放。这天皇子去世。十四日，因早灾派遣使臣处理三京关押囚犯。二十五日，化成殿厅里生出芝草。六月初四，杭州江潮冲毁堤岸，遣使致祭。十七日，赐给边臣件申武秘略。十八日，恭敬安置太祖遗像于扬州建隆寺秋七月初七，下诏河东、河北州郡严密边备。初八，数百颗星向西南流至壁东，大者光照耀地面，有一丈多长的黑气，出现在毕宿下面。

八月初五，越州发生水灾，赐给淹水家钱不等。二十五日，下诏三司、转运司不得借常平钱谷。

冬十一月二十五日，废罢登州、莱州买金场。

十二月十七日，并州、代州、忻州都报告说发生地震，吏民压死者三万二千三百零六人，伤五千六百人，牲畜扰死者五万多头。派遣使臣安抚慰问其地百姓，赐给死伤之家钱不等。

这一年，滑州民蚕成被，长二丈五尺。角厮锣、龟兹、沙州来进贡。

宝元元年（1038）春正月初七，打雷。十九日，因打雷、地震发生的不是时候，下诏转运使、提点刑狱考核所属官吏，免除并州、代州、忻州压死百姓家去年秋粮。

二月初五，下诏恢复日御前殿治理国事。二十七日，安化蛮攻打宜州、融州。

三月初一，王随、陈尧佐、韩亿、石中立被罢免，任命张士逊为门下侍郎、同中书门下平章事、昭文馆大学士，章得象为同中书门下平章事、集贤殿大学士，王、李若谷为参知政事，王博文、陈执中为同知枢密院事。初二，出动邵、遭、潭三州驻泊兵讨伐安化州蛮。这个月，赐礼部奏名进士、各科及第出身七百二十四人。

夏四月初七，王博文去世。初九，任命张观为同知枢密院事。二十六日，免除宜州、融州夏税。

五月初九，讯问记录囚犯罪状。六月十三日，罢举童子。十四日，建州涨大水，毁坏百姓庐舍，赐给死伤家钱不等，没有主的尸体官府代为埋葬祭奠。十九日，下诏天下各州每月上报雨雪情况。

秋七月二十七日，策试制举人。二十八日，策试武举人。

八月初三，恢复淮南、江、浙、荆湖制置发运使。十六日，荧惑星侵犯南斗星。九月十五日，下诏祭祀已经接受誓戒而表现出不恭敬不虔诚的人，赦免时也得不到原谅。赐给宜州、融州讨蛮士兵络钱。

冬十月初三，下诏警告百官结为朋党。

十一月十二日，下诏广西铃辖进兵讨伐安化蛮。十三日，下诏宜州、融州百姓曾经服军役的人，免除今年夏税，运输军粮的免除一半。十六日，祭祀景灵宫。十七日，祭祀太庙和奉慈庙。十八日，在圆丘祭祀天地，大赦，改元。百官上尊号为宝元体天法道钦文聪武圣神孝德皇帝。二十三日，恢复奏举县令法。王曾逝世。

十二月初一，加恩百官。初二，京城发生地震。初四，延路报告说赵元昊反叛。十二日，禁止边人与元昊互市。十七日，奉宁军节度使、知永兴军夏辣兼径源秦凤路安抚使，振武军节度使、知延州范雍兼延环庆路安抚使。

这一年，达州发生大水，黎州蛮来进贡。

宝元二年春正月十八日，王随去世。二十日，安化蛮被平定。二十二日，赵元昊上表请称帝改元。

三月十六日，铸造皇宋通宝钱。二十四日，检阅考试武士。二十七日，赐给陕西沿边军士络钱。

夏四月初三，授给确厮锣二个儿子瞎毡、磨毡角团练使职务。初五，放出宫女二百七十人。十二日，昭州运粮死于蛮寇者免除其家摇役二年、赋税一年。二十七日，招募河东、陕西百姓人粟充实边储。

五月初三，下诏近臣推举有智勇的人二名。初九，禁止皇族和各位命妇、女道士、僧尼等随便进人宫内。十三日，命令近臣同三司一起讨论节约开支。十六日，派遣使臣视察安抚陕西和河东。十九日，讯问记录囚犯罪状。二十二日，王德用被罢免，任命夏守贾为知枢密院事。六月初三，下诏节省浮费，从皇帝的衣食住行到宫廷日常开支，都应该节约，像官吏士兵的棒禄赏赐，不要一律裁减。初九，下诏各位退休官员曾经犯贪赃罪的，子孙不得享受恩惠。十八日，益州火灾，焚毁庐舍二千多间。二十三日，削夺赵元昊官爵，除属籍。

秋七月二十八日，下诏宗室遇到南郊祭祀和乾元节推恩给赏时，可以任一子为官，其余五岁授官。二十九日，任命夏辣知径州兼径原秦凤路沿边经略安抚使、径原路马步军都总管，范雍兼延环庆路沿边经略安抚使、延路马步军都总管。

八月初八，委任单菜城确厮波补本族军主。十五日，皇子生。十七日，降三京囚犯罪刑一等，徒刑以下释放。二十二日，命令辅臣答谢祭祀媒神。九月十四日，诏令河北转运使兼都大制置营田屯田事。二十七日，调出内库银四万两，换来粮食贩济益、梓、利、夔路饥民。

十月十二日，赐给麟州、府州和川、陕士兵络钱。二十六日，下诏不要禁止两川饥民出剑门关。

十一月初一，调出内库珠子换来络钱三十万来买边储。初十，盛度、程琳被罢免，罢默御史中承孔道辅。十五日，任命王为知枢密院事，宋序为参知政事。十二月初四，下诏审刑院、大理寺、刑部不要交通宾客。十六日，下诏御史缺人由皇帝自己选择推举。这一年，曹、攫、单州蝗灾。康定元年（1040）春正月初一，日食。初七，赐给国子监学田五十顷。这个月，元昊攻打延州，俘获延、环庆两路副都总管刘平，延副都总管石元孙。下诏陕西运使明镐招募强壮民夫准备边防使用。二月初二，任命夏守贾为宣徽南院使、陕西马步军都总管、经略安抚使。下诏撞关设防守备。初六，月亮、太白星都侵犯晶星。初七，夏守贾兼沿边招讨使。调出内藏络钱十万赐给守边禁兵的家庭。知制浩韩琦安抚陕西。白气如绳贯日。初九，括瓷内、京东西、淮南、陕西马。十一日，下诏各路转运使、提刑，访问精通边事者上报朝廷。十二日，下诏枢密院与宰相一起商议边事。十六日，调出内藏络钱八十万付给陕西来买军储。二十一日，颁布德音，延州保安军流刑以下释放，免除西夏攻掠地区今年夏税，赐给守兵和战死者家钱。这天改元，去尊号“宝元”二字，允许中外臣僚庶民上密封奏章议论国事。二十二日，下诏陕西审度民力，免除所科粮草。二十八日，降范雍为尚书吏部侍郎、安州知州。二十九日，调出内库珠子偿还百姓马匹钱。

三月初二，下诏大臣讨论陈述陕西攻守策略。初九，命令韩琦修治陕西城治。十一日，检阅虎翼军练习作战。十七日，下诏延州录用战死军士子孙，每月供给粮食。二十二日，大风，白天昏暗，这天晚上有黑气长数尺，出现在东南方向。二十三日，废罢大宴。下诏中外陈述缺政。二十四日，王、陈执中、张观被罢免，任命晏殊、宋缓为知枢密院事。王贻永为同知枢密院事。下诏按察官推举才能可以担任将帅的人。二十六日，下诏参知政事参与讨论边事。二十七日，颁布德音：降天下囚犯罪刑一等，徒刑以下释放。赐给京师、河北、陕西、河东各路络钱，免除陕西夏税十分之二，减免河东所科粟。夏四月初二，撤减陕西沿边堡寨。初九，下诏每个月派遣内侍慰问抚恤各戍边军士兵的家属，病了供给医药，死了代为埋葬。初十，派遣使臣登记陕西强壮军。十一日，契丹国母又派遣使臣来祝贺乾元节。二十一日，增补河北强壮军。二十二日，延路兵马都监黄德和因弃军被诛杀。二十三日，赠给刘平、石元孙官职，录用其子孙。二十七日，修筑延州金洲考佬寨。

五月初一，下诏前殿奏事不超过五班，其余到后殿奏事。命大官赐食。初九，张士逊退休，吕夷简为门下侍郎、同中书门下平章事、昭文馆大学士。二十日，下诏夏守贾进屯州。二十五日，任命夏辣为陕西马步军都总管兼招讨使。这个月，元昊攻陷塞门寨，兵马监押王继元战死，元昊又攻陷安远寨。六月初三，下诏假日到崇政殿治理国事如同前殿。初四，任命夏守贾为同知枢密院事。十一日，降三京囚犯罪刑一等，徒刑以下释放。十二日，南京鸿庆宫神御殿发生火灾。十九日，派遣使臣视察安抚京东、西。二十一日，增置陕西、河北、河东、京东西弓手。秋七月十二日，派遣使臣告诉契丹，宋朝出兵攻讨元昊。十七日，检阅各军练习作战。二十五日，皇子赵听为忠正军节度使，封为寿国公。

八月十六日，禁止用金箔装饰佛像。二十一日，派遣尚书屯田员外郎刘涣出使邀川。二十六日，夏守贾被罢免，任命杜衍为同知枢密院事。二十九日，下诏范仲淹、葛怀敏率兵驱逐塞门寨等寨夏军骑兵出境，并且招募弓箭手，给地居住。九月初二，滑州黄河水溢出河道。初六，李若谷被罢免，任命宋缓、晃宗意为参知政事，郑戮为同知枢密院事。十六日，任命晏殊为枢密使，王贻永、杜衍、郑戮为枢密副使。二十二日，下诏使臣、诸班、诸军有武艺者自己陈述上报。二十九日，检阅各军练习作战。这个月，元昊攻打三川寨，都巡检杨保吉战死；元昊又围攻师子寨、定川寨，战士死者五千余人，于是攻陷乾沟、乾河、赵福三堡。环庆路兵马副都总管任福攻破白豹城。冬十月十三日，制作铜符、木契和传信牌。二十二日，录用方略士六十一人，授官不等。十一月十一日，有大星流向西南，声音如雷者出现三次。

十二月初二，调出内藏库绢一百万匹助来军储。下诏南京祠大火。初五，下诏用常平络钱助来军储。二十二日，宋缓去世。二十七日，铸造“当十”钱暂且补助边费。

上一篇：本纪·卷九

下一篇：本纪·卷十一

全   文：宋史

