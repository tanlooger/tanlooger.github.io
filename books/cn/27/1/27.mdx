---
---
---
title: ○高宗四
---

二年春正月癸巳朔，帝在绍兴府，率百官遥拜二帝，不受朝贺。甲午，诏复置贤良方正直言极谏科。丙申，赐杨邦乂谥曰忠襄。韩世忠围建州。丁酉，蠲诸路元年逋税。庚子，陕西叛将白常围岷州，关师古率兵破之。辛丑，韩世忠拔建州，范汝为自焚死，斩其二弟，余党悉平。壬寅，帝发绍兴。曹成释向子諲。丙午，帝至临安府。壬子，遣韩世清捕石陂贼。癸丑，以张浚检校少保、定国军节度使。刘豫遣兵犯伊阳县，翟兴及其将李恭合击败之。曹成犯郴州永兴县。己未，修临安城。辛酉，遣内侍任源抚问张浚。江西副总管杨惟忠以杨勍虽就招安，复谋作乱，诱诛之。

二月甲子，杨华复叛，扰鼎、澧、潭三州。诏立赏禽捕首领，赦贷胁从。丙寅，命刘光世将锐卒万人屯扬州，经理淮东。庚午，以李纲为观文殿学士、湖广宣抚使。仍命岳飞率马友、李宏、韩京、吴锡等共讨曹成诸盗。甲戌，以吏部尚书李光为淮西招抚使，王燮副之。乙亥，雨雹。丙子，以施逵、谢向、陆棠党范汝为，逵除名、婺州编管，向、棠械赴行在，俱道死。丁丑，分崔增、李捧、邵青、赵延寿、李振、单德忠、徐文所部兵为七将，名御前忠锐军，隶步军司，非枢密奉旨，不许调遣。减淮南营田岁租三之二，俟三年复旧。己卯，刘光世入见，同执政对内殿，谕以进屯扬州，光世迄不行。庚辰，诏监司避本贯。壬午，程昌寓遣杜湛募兵攻贼周伦，破之。甲申，以工部员外郎滕茂实死节于代州，赠龙图阁直学士。丙戌，初置着作官二员修《日历》。己丑，复荆湖东、西为荆湖南、北路，南路治潭，北路仍治鄂。申禁福建路私有、私造兵器。是月，知商州董先叛入刘豫。金人陷庆阳府，执杨可升，降之。

三月壬辰朔，命襄、邓镇抚使桑仲收复陷没诸郡，仍命诸镇抚使互相应援。再贬徐秉哲惠州，吴开南雄州，莫俦韶州，并居住。水贼翟进袭汉阳军，杀守臣赵令戣。李光执韩世清于宣州以归。虔化县贼李敦仁及其徒皆授官，隶诸军。乙未，复置江阴军。罢福建路武尉。戊戌，叶梦得罢。以李光为江东安抚大使，兼滁、濠等六州宣抚使。罢江、淮发运司。桑仲如郢州调兵，守将霍明以仲将谋逆，杀之，以其事闻。庚子，金人攻方山原，陕西统制杨政援之，金兵引去。辛丑，又犯陇安县，吴璘等击走之。淮南营田副使王寔括闲田三万顷给六军耕种。丙午，复置中书门下省检正官，省枢密院检详官。己酉，以神武右军中部统制杨沂中为神武中军统制。癸丑，河南镇抚使翟兴为部将杨伟所杀。甲寅，金人复自水洛城来攻，杨政等又败之。庚申，曹成寇贺州清水砦，守臣刘全弃城去。是月，知寿春府陈卞及钤辖陈宝等举兵复顺昌府，寻引兵归，为伪齐所逐，并寿春失之。

夏四月甲子，曹成陷贺州。陈颙围循州，焚龙川县，命江西安抚司遣将捕之。丙寅，赐礼部进士张九成以下二百五十九人及第、出身。庚午，以翰林学士承旨翟汝文参知政事。壬申，释福建诸州杂犯死罪以下囚。江西军贼赵进寇瑞昌县，杨惟忠讨降之。戊寅，伪齐统领王资率兵来归。富顺监男子李勃伪称徐王，召赴行在。壬午，诏内外侍从、监司、守臣各举中原流寓士大夫三二人，以备任使。癸未，诏曰：“朕登庸二相，倚遇惟均。其所荐用之人，不得偏私离间，朋比害政。”谥孙傅曰忠定。乙酉，李纲始拜命，置司福州。是夜，太平州军士陆德据城叛，囚守臣张錞，杀当涂县令钟大猷。戊子，命吕颐浩都督江、淮、荆、浙诸军事。庚寅，刘豫徙居汴京。是月，王彦大破董先于马岭关，复商州。

闰月癸巳，高丽遣使入贡。乙未，知池州王进讨陆德，诛之。丙申，岳飞击破曹成于贺州。置都督府随军转运司。丁酉，左朝奉郎孙觌坐前知临安府赃污，贷死除名、象州羁管。罢后苑工作。辛丑，韩世清以狂悖伏诛。丙午，岳飞败曹成于桂岭县，成走连州，遣统制张宪追击，破之，又走郴州，入邵州。丁未，赐福建宣抚司赏军钱十万缗。听朱胜非自便。乙卯，诏诸镇抚使非奉朝旨，毋擅出兵。刘光世闻父丧去官，特命起复。己未，诏自今明堂专祀昊天上帝，以太宗配。是月，张浚命利、夔制置使王庶与知成都府王似两易其职。襄、邓副都统制李横、同副都统制李道合兵围郢州，霍明遁去。

五月辛酉，以兵部尚书权邦彦签书枢密院事，以枢密将领赵琦所部兵为忠锐第八将。癸亥，吕颐浩出师，以神武后军及忠锐两将从行，百官班送。甲子，以霍明权襄、邓、随、郢州镇抚使。诏观察使已上各荐可备将帅者二人。丁卯，罢两浙转运司回易库。己巳，废绍兴府余姚、上虞县湖田为湖，溉民田。庚午，诏修建康行宫。辛未，选宗室子偁之子伯琮育于禁中。丙子，吕颐浩总师至常州，前军将赵延寿兵叛于吕城镇。丁丑，延寿犯金坛县，杀知县胡思忠。颐浩称疾不进。戊寅，海州贼王山犯涟水军，总领苏复、副统制刘靖会兵击败之。庚辰，临安府火。癸未，置御前军器所。甲申，亲虑囚，自是岁如之。罢行在权官。乙酉，刘光世遣王德追赵延寿叛兵至建平县，悉诛之。丙戌，置修政局，命秦桧提举。诏侍从、台省寺监官、监司、守令条具省费裕国强兵息民之策。丁亥，以中书门下省检正官仇悆为沿海制置使。戊子，手诏用建隆故事，命百官日轮一人转对。两浙转运副使徐康国献销金屏障，诏有司毁之，夺康国二官。蠲太平州被贼之家夏税。是月，张浚以参赞军事刘子羽知兴元府，黜王庶，复以王似知成都府。韩世忠至洪州，遣董旼招曹成，成听命赴行在。

六月庚寅朔，李宏引兵入潭州，执马友，杀之。甲午，李纲领兵三千发福州。戊戌，诏孟庾、韩世忠班师。岳飞屯驻江州。庚子，以刘光世为宁武、宁国军节度使，韩世忠为太尉，移屯建康府。辛丑，以李横为襄、郢镇抚使，李道邓、随镇抚使。壬寅，翟汝文罢。孔彦舟叛降伪齐。乙巳，以权邦彦兼权参知政事。戊申，仇悆兼制置福建路。辛亥，免台谏官轮对。甲寅，召吕颐浩赴行在，令参谋官傅崧卿权主管都督府事。诏两浙、江、淮守臣，令存抚东北流寓人。乙卯，韩世忠遣统制解元、巨振入潭州，执李宏以归。

秋七月辛酉，悉蠲福建诸州被兵之家田税。壬戌，复置湖北提举茶盐司。甲子，罢福建提举市舶司。己巳，起复翟琮为河南府、孟汝唐州镇抚使。甲戌，罢淮东路提点刑狱司。丙子，马友党郝通率兵五万归宣抚司。戊寅，知庐州王亨复安丰、寿春县。己卯，吕颐浩入见。庚辰，韩世忠讨刘忠，驻兵于岳州之长乐渡，大破之，忠走淮西。丁亥，诏编次建炎以来谱牒。

八月壬辰，以孟庾兼权同都督江、淮、荆、浙诸军事。癸巳，顺昌县贼余胜等作乱，通判南剑州王元鼎捕杀之。甲午，安定郡王令话薨。丙申，诏郡守除罢赴阙，皆得引对。临安府火。以知江州刘绍先为沿淮防遏使。戊戌，命朱胜非提举醴泉观兼侍读，日赴朝堂议事。沿海州县籍民海舶，每岁一更，守海道险要。振福建饥民。己亥，停傅雱官、英州羁管。庚子，诏孟庾、韩世忠总大兵至建康，进赴行在。戊申，给事中胡安国以论朱胜非罢，宰执、台谏上疏留之，皆不报。江西统制傅枢讨平南雄贼张忠、邓庆、刘军一等。己酉，赐吴玠田。甲寅，秦桧罢。给事中程瑀等坐论驳朱胜非，疑其党桧，并落职主宫观。彗出胃。乙卯，减膳，戒辅臣修阙政，罢修建康行宫。

九月戊午朔，落秦桧职。己未，罢修政局。辛酉，以彗出，大赦，许中外臣民直言时政，陕西诸叛将许令自新。壬戌，王伦自金国使还入见。遣潘致尧等为金国军前通问使，附茶药金币进两宫。甲子，以直徽猷阁郭伟为淮西巡抚使。乙丑，复以朱胜非为尚书右仆射、同中书门下平章事兼知枢密院事。戊辰，司空山贼李通出降，以为都督府亲军统领。癸酉，以右朝请大夫吕源为浙东、福建沿海制置使，治定海县。知建昌军朱芾击石陂贼余照，禽斩之。甲戌，彗没。丙子，复以郭仲荀为武泰军节度使。诏墨敕有不当者，许三省、枢密院奏禀，给事中、中书舍人缴驳，台谏论列，有司申审。庚辰，命福建提举茶盐官兼领市舶司。辛巳，以韩世忠为江南东、西路宣抚使，他帅臣称宣抚使者并罢。壬午，遣监察御史明橐等五人宣谕江、浙、湖、广、福建诸路，仍降诏谕官吏以遣使按察、劝惩、诛赏之意。癸未，新作行宫南门成。甲申，提辖榷货务张纯峻立淮、浙盐法，增其算。总领四川财赋赵开初变四川盐法，尽榷之。乙酉，太白昼见。丙戌，以知兴元府王似为川、陕宣抚处置副使。丁亥，封右监门卫大将军、荣州防御使令畤为安定郡王。是月，韩世忠遣统制解元袭击刘忠于蕲阳，大破之。忠奔刘豫。

冬十月戊子朔，置牧马监于饶州。庚寅，李勃伏诛。丙申，初置江、浙、荆湖、广南、福建路都转运使。甲辰，潘致尧至楚州，通判州事刘晏劫其礼币奔刘豫，守臣柴春战死。戊申，以知平江府赵鼎为江东安抚大使。丙辰，禁温、台二州民结集社会。班度量权衡于诸路，禁私造者。是月，颜孝恭招降石陂余贼李宝等。

十一月辛酉，陈颙陷汀州武平县，犯梅、循二州。乙丑，初榷明州卤田盐。辛未，议将抚师江上，召侍从官条具利害。甲戌，命李纲、刘洪道、程昌寓、解潜会兵捕讨湖寇杨太。戊寅，范汝为余党范忠掠龙泉县。庚辰，诏宣谕五使，焚所至州县建炎以前已蠲税籍。癸未，临安大火。是月，关师古败伪齐兵于抹邦山。马友党步谅诣李纲降，纲入潭州，其党郝晸降王进，吴锡禽王浚。湖南盗贼悉平。

十二月丁亥朔，命神武前军领申世景等讨捕范忠。己丑，伪称荣德帝姬易氏伏诛。范忠犯处州。巨师古引兵入庐州，执王亨送行在。甲午，李纲罢。临安府火。丙申，振被火家。罢浙东沿海制置司。丁酉，岳飞遣统领徐庆、王贵讨禽萍乡贼高聚。己亥，以胡舜陟为庐、寿等州镇抚使。金人侵熙、秦，关师古击败之。庚子，遣驾部员外郎李愿抚谕川、陕。江西兵马副钤辖张忠彦坐纵暴不法，斩于潭州。辛丑，程昌寓遣杜湛讨杨钦等，败之，杀三千余人。癸卯，川、陕宣抚司类试陕西发解进士，得周谟等十三人，以便宜赐进士出身。甲辰，罢张浚宣抚处置使，仍知枢密院。以知夔州卢法原为川、陕宣抚处置副使，及王似同治司事。己酉，遣司封员外郎周随亨同抚谕川、陕。庚戌，孟庾自建康来朝。辛亥，金人犯商州，守将邵隆退屯上津。李横败伪齐兵，复汝州。甲寅，命孟庾同都督江、淮、荆、浙诸军事。诏都督府总治江东西、湖北、浙西帅臣经画屯田。张浚承制以归州隶夔州路。是冬，金人犯和尚原，将士乏食自溃，吴璘拔砦弃去。虔贼谢达犯惠州。

三年春正月丁巳朔，帝在临安，率百官遥拜二帝，不受朝贺。江西将李宗谅诱戍兵叛，寇筠州，统领赵进击却之。翟琮入西京，禽伪齐留守孟邦雄。命诸路宪臣兼提举常平司。庚申，金人犯上津。李横破颍顺军，伪齐知军兰和降。壬戌，金人犯金州洵阳县。以仇悆为福建、两浙、淮东路沿海制置使。癸亥，陈颙围潮州不下，引兵趋江西。甲子，李横复颍昌府。乙丑，诏中外刑官各务仁平，台宪检察，月具所平反以闻，岁终考察殿最。金人陷金州，镇抚使王彦焚积聚，退保西乡。庚午，罢行在宗正司，命嗣濮王仲湜兼判大宗正事。辛未，震电雨雹。造浑天仪。李通为其徒王全所杀。壬申，命西外宗正移司福州。癸酉，复祭大火。以汤东野为淮东安抚使。乙亥，以李横为襄阳府、邓随郢州镇抚使。丁丑，登、莱山砦统制范温率部兵泛海来归。庚辰，诏春秋望祭诸陵。张浚论奏王似不可为副，因引罪求罢，不报。癸未，诏民复业者，视垦田多寡定租额赋役。乙酉，减淮、浙蚕盐钱。

二月丁亥朔，升桂州为静江府。乙丑，权邦彦薨。浙东贼彭友犯龙泉县。辛卯，李通余党刘德围舒州。吴玠遇金人于饶风关，王彦自西乡来会，金人分兵攻关，统制郭仲败走。丁酉，饶风关破，玠趣西县，彦奔达州，四川大震。张浚被罢职之命，以诸军方溃，因秘不行，复具奏审。己亥，金帅撒离曷入兴元府，经略使刘子羽焚其城走三泉县，吴玠退屯仙人关。庚子，以宗子伯琮为和州防御使，赐名瑗，寻改贵州。辛丑，蠲广东诸州被贼民家税。壬寅，郑州兵马钤辖牛皋、彭率兵与李横会，横以便宜命皋为蔡、唐州镇抚使，知汝州。乙巳，翟琮遣统制李吉败伪齐兵于伊阳，又歼其将梁进之众。丁未，王似始受宣抚副使之命。戊申，虔贼周十隆犯循、梅、汀州，诏统制赵祥等合兵捕之。庚戌，以李横为神武左军副统制、京西招抚使。改胡舜陟为淮西安抚使。辛亥，以工部尚书席益参知政事，翰林学士徐俯签书枢密院事。壬子，王全犯庐州。甲寅，诏守臣至官半年，具上民间利害或边防五事。李横遣人奏颍昌之捷，诏许横便宜行事。乙卯，刘光世遣郦琼等屯兵泗州为李横声援。是月，张浚复以王庶为参谋官，往巴州措置。时金兵深入至金牛镇，疑有伏，由褒斜谷引兵还兴元，吴玠、刘子羽追击其后，杀获甚众。

三月己未，诏岳飞捕虔贼。壬戌，申命统制巨师古部兵万人屯扬州。胡舜陟至庐州，王全降。甲子，以赵鼎为江西安抚大使。李横传檄诸军收复东京。己巳，金人遣兵援刘豫，李横败走，颍昌复陷。壬午，以韩世忠为淮南东路宣抚使。李纲遣兵击降李宗谅，诏戮于市。

夏四月丁亥，朱胜非以母丧去位。伪齐知虢州董震及其统制董先来归，以震权商、虢、陕州镇抚使。己丑，诏江东西、湖北、浙西募民佃荒田，蠲三年租。辛卯，以刘光世为检校太傅、江南东路宣抚使。金人去兴元。壬辰，徙都督府于镇江。岳飞军次虔州。甲午，伪齐知唐州胡安中来归。丙申，伪齐李成攻陷虢州，董先、牛皋奔襄阳。己亥，改谥昭慈献烈皇后为昭慈圣献。复举五帝日月之祀。庚子，增文武小官奉。辛丑，荆南统制罗广率兵至鼎州。杨太众益盛，自号大圣天王，立钟相少子子义为太子，广等不克讨而还。丁未，岳飞遣统领张宪、王贵击彭友，禽斩之。刘忠为部下王林所杀，传首行在。戊申，以浙西兵马钤辖史康民所部兵为忠锐第九将。己酉，张浚奏王庶、王似、卢法原威望素轻，乞命刘子羽、吴玠并为判官，不报。辛亥，徐文叛奔伪齐。

五月丙辰，以翟琮为河南府、孟汝郑州镇抚使，董先为副使。丁巳，遣枢密计议官任直清抚谕襄阳、商、虢、河南诸镇。己未，命杨沂中招捕严州盗贼。辛酉，建睦亲宅。以董先为商、虢、陕州镇抚使。征河南布衣王忠民为宣教郎，至行在，辞不受。壬戌，潘致尧还，言金人欲重臣通使以取信，遂寝出师之议。乙丑，罢诸州在任守臣所辟通判。丁卯，以韩肖胄等充金国军前通问使。安化蛮犯边，广西经略使许中发兵击之。戊辰，杨沂中招降严州贼缪罗等，捕斩其徒百人，魔贼平。庚午，以岳州数被兵，免今年税役。壬申，诏守、令、尉、佐，境内妖民聚集不能觉察致乱者，并坐罪。知建昌军朱芾讨南丰县贼，禽诛其魁黄琛。乙亥，以方与金国议和，禁边兵犯齐境。丙子，王彦复金州，金兵弃均、房去。韩世忠请以大军还镇江。己卯，诏淮南统制解元戍泗州，余屯江北。周随亨、李愿宣押王似、卢法原至阆州，张浚始解使事。时已论金牛之功，以吴玠为利州路、阶成凤州制置使，刘子羽为宝文阁直学士，王彦为保大军承宣使，僚属将帅第赏有差。庚辰，浚及子羽、王庶、刘锡等赴行在。诏李横等收军还镇。辛巳，罢宣抚司便宜黜陟。

六月甲申朔，统制巨师古坐违韩世忠节制，除名、广州编管。丙戌，复置六部架阁库。丁亥，禁诸路招纳淮北人及中原军来归者。戊子，复元祐宰相吕大防官职，赠谥。庚寅，诏降川、陕死罪囚，释流以下。赏吴玠、关师古将士。壬辰，张浚至绵州，复奏王似不可任。甲午，命王燮率诸军讨杨太。己亥，罢沿海制置司。丁未，置国子监及博士弟子员。戊申，以王林所部兵为忠锐第十将。己酉，岳飞自虔州班师。辛亥，发兵屯驻虔、广二州，弹压盗贼，州各三千人。是月，金人围方山原，王似命吴玠发兵救之。

秋七月己未，复置博学宏词科。初许任子就试。甲子，以久旱，偿州县和市民物之直。丁卯，诏访求累朝勋臣曹彬等三百人子孙，以备录用。戊辰，王燮以舟师发行在。己巳，诏减膳，禁屠，弛工役，罢苛娆，命两浙及诸路宪臣亲按部录囚。辛未，蠲绍兴二年和市絁帛。癸酉，吕颐浩等以旱乞罢政，帝赐诏曰：“与其去位，曷若同寅协恭，交修不逮，思所以克厌天心者。”颐浩等乃复视事。乙亥，朱胜非起复。丙子，泉州水溢，坏城。丁丑，遣中使逆趣张浚于道。是月，四川霖雨、地震。

八月己丑，诏岳飞赴行在，留精兵万人戍江州。翟琮率兵突围奔襄阳，诏屯驻其地。癸卯，罢诸路输禁军阙额钱。甲辰，以雨旸不时，苏、湖地震，求直言。乙巳，复置史馆修撰、直馆检讨官，命郎官兼领着作郎及佐郎。戊申，罢都转运司。己酉，诏湖南丁米三分之二均取于民田，其一取之丁口。辛亥，孟庾自军中来朝。

九月戊午，吕颐浩罢。诏凡遇水旱灾异，监司、郡守即具奏毋隐。庚申，岳飞自江州来朝。川、陕统领官吴胜败伪齐兵于黄堆砦。丙寅，以赵鼎为江西安抚制置大使。壬申，诏中书舍人、给事中，凡制敕非军期机速，必先书押而后报行。甲戌，伪齐王彦先寇徐、宿二州。乙亥，以刘光世为江东、淮西宣抚使，置司池州；韩世忠为镇江建康府、淮南东路宣抚使，置司镇江府；王燮为荆南府、岳鄂潭鼎澧黄州汉阳军制置使，置司鄂州；岳飞为江南西路、舒蕲州制置使，置司江州；主管殿前司郭仲荀知明州，兼沿海制置使，神武中军统制杨沂中兼权殿前司。己卯，吴胜克莲花城。

冬十月癸未，朱胜非上《重修吏部七司敕令格式》。庚寅，加吴玠检校少保。壬辰，趣王燮进兵。诏宽私盐重法。甲午，却大理国入贡。丁酉，残破州县视户口增损立守令考课法。己亥，禁州县擅增置税场。伪齐李成陷邓州。辛丑，南丹蛮莫公晟围观州，焚宝积监，杀知监陈烈。壬寅，伪齐兵逼襄阳，李横以粮尽，弃城奔荆南，知随州李道亦弃城去。甲辰，王燮讨湖贼，战于鼎口，不利。伪齐陷郢州，守臣李简弃城去。申禁私役战士。丁未，命三省除铨曹奸弊。戊辰，罢诸路类省试。统制石世达及杜湛合兵大破湖贼黄诚于龙阳洲。庚戌，复置宗正少卿及寺监诸丞。是月，王彦先引兵至北寿春，将渡淮。刘光世驻军建康，扼马家渡；又遣郦琼驻无为军，为庐、濠声援。贼乃还。

十一月己未，以右文殿修撰王伦为都督府参议官。癸亥，诏监司、帅守察内外宗子病民害政者以闻。崔增、吴全遇湖贼于阳武口，死之。甲子，韩肖胄等使还。乙丑，禁沿淮诸砦兵擅侵齐境。庚午，临安府火。甲戌，禁掠卖生口入蛮夷嵠峒及以铜钱出中国。乙亥，复元祐十科举士法。丁丑，命宾、横、宜、观四州市战马。戊寅，王燮自鼎州引兵还鄂，留统领王渥等四军听程昌寓节制。己卯，蠲南剑州所负民间献纳钱十六万缗。省淮南州县文武官。十二月辛巳朔，降敕书抚谕吴玠及川、陕将士。乙酉，临安府火。戊子，又火。朱胜非以屡火求罢，不允。丙申，王似承制废通远军。己酉，金国元帅府遣李永寿、王翊来见。是岁，海寇黎盛犯潮州，焚民居毁城去。

四年春正月辛亥朔，帝在临安，率百官遥拜二帝。乙卯，增淮、浙路盐钞贴纳钱。遣章谊等为金国通问使。己未，程昌寓遣杜湛、王渥攻杨太皮真砦，破之。己巳，诏谕王似、卢法原、吴玠，使之协和。金人犯宕昌、临江砦及花石峡，关师古遣统领刘戬分兵拒却之。庚午，诏诸路将帅毋以两国通使辄弛边备，淮南州郡津渡尤慎讥察。甲戌，罢州县新置弓手。乙亥，蠲循、梅、潮、惠四州被兵家租赋。丙子，申敕三省、枢密院，除官并遵旧制，毋相侵紊，除拜、罢免皆明示黜陟之由。戊寅，金人犯神坌砦，沿北岭至大散关。临安府火。己卯，韩肖胄罢。

二月壬午，诏赃罪至死者仍籍其赀。癸未，作建康府行宫。席益罢。乙酉，以徐俯兼参知政事。丙戌，禁川、陕诸将招纳北军。湖北军贼檀成犯长阳县，解潜遣统领胡勉捕斩之。群盗田政自襄阳犯峡州。己丑，解潜遣统制王恪击政，斩之。庚寅，金人犯两当县。乙未，诏孟庾赴行在。己亥，诏三衙管军及将帅观察使以上，举忠勇智略可自代者一人。辛丑，金人犯仙人关。癸卯，诏权以射殿为景灵宫，四时设位朝献。丙午，张浚入见。

三月辛亥朔，吴玠率杨政、吴璘、田晟、王喜诸将与兀战于仙人关，大败之。兀遁去。戊午，雨雹。以赵鼎参知政事。壬戌，孟庾至行在，罢都督府，以其兵属张俊。乙丑，张浚以资政殿大学士罢，寻落职奉祠、福州居住。己巳，蠲淮南州县民租一年。辛未，日有青赤黄气。编次建炎以来诏旨，颁诸路。癸酉，蠲兴元府、洋州被兵家税役二年。丙子，以王似为资政殿学士、川陕宣抚使，卢法原为端明殿学士，与吴玠并充副使，关师古为熙河兰廓路安抚制置使。

夏四月庚辰朔，命赵开再任总领四川财赋。诏谕川、陕官吏兵民，以张浚失措当示远窜，犹嘉其所用吴玠等能御大敌，许国一心，止从薄责。仍令宣抚司讲求谘访，凡扰民咈众之事，速厘革之。癸未，刘子羽白州安置。乙酉，诏明堂用皇祐典礼，兼祀天皇大帝、神州地祇以下诸神。丙戌，吴玠败金兵，复凤、秦、陇州。诏特旨处死情法不相当者，许大理奏审。蠲淮南州军上供钱一年。庚寅，置孳生牧马监于临安府。甲午，罢广西提举茶盐司。关师古叛，以洮、岷二州降伪齐，吴玠并将师古军。乙未，诏诸路岁上户口。丁酉，罢诸州回易库。庚子，命刘光世遣兵巡边。辛丑，保静州夷人入贡。丙午，徐俯罢。是月，王似承制废符阳军。知寿春府罗兴叛降伪齐。

五月庚戌朔，以岳飞兼黄复二州、汉阳军、德安府制置使。癸丑，以范冲为宗正少卿兼直史馆，重修神宗哲宗《正史》、《实录》。甲寅，诏淮南帅臣兼营田使，守令以下兼管营田。岳飞复郢州，斩伪齐守荆超。甲子，以孟庾兼权枢密院事。乙丑，赐李横军绢万匹。丙寅，李成弃襄阳去，岳飞复取之。金人攻金州，镇抚使王彦遣统制许青等与战于汉阴，败之。罢诸县武尉。壬申，裁省三省、枢密细务，责六曹长贰专决。癸酉，以国史日历所为史馆。伪齐收李成余众，益兵驻新野，岳飞与别将王万夹击，复大败之。乙亥，王彦数败金兵于洵阳县。丙子，复选宗室子彦之子伯玖育于禁中。

六月壬申，复命川、陕类试。乙未，太白昼见经天。戊戌，诏神武军、神武副军统制、统领官并隶枢密院。庚子，以霖雨，罢不急之役。壬寅，诏三省、枢密院，凡奉干请墨敕，许执奏不行。置史馆校勘官。作明堂行礼殿于教场。甲辰，禁诸军强刺平人为兵，已刺者皆释之。吴玠乞宫观，不允。是月，荧惑犯南斗。岳飞将牛皋复随州，执伪齐守王嵩，磔之。

秋七月戊申朔，曲敕虔州。以吏部尚书胡松年签书枢密院事。庚戌，以湖南安抚席益为安抚制置大使。建昌军军卒修达等作乱，杀守臣刘滂，江西制置使胡世将遣参谋侯悫、统制丘赟讨之。壬子，命吴玠通信夏国。癸丑，湖贼杨钦等破社木砦，官军败却，小将许筌战殁。丙辰，赏仙人关之功，以吴玠为检校少师、奉宁保静军节度使，吴璘、杨政以下论赏有差。丁巳，命左右司岁考郎官功过治状以为赏罚。庚申，复曲端、赵哲官。壬戌，岳飞遣统制王贵、张宪击败李成及金兵于邓州之西，复邓州，禽其将高仲。丙寅，侯悫引兵入建昌军，执修达等十三人，斩之。罢建州腊茶纲。诏江东安抚司招水军千五百人。己巳，湖贼万余人诣鼎、澧二州降。刘光世来朝。庚午，王贵、张宪破金、齐兵，复唐州及信阳军，襄汉悉平。辛未，章谊、孙近使还入见，粘罕致书约淮南毋得屯兵。

八月庚辰，以赵鼎知枢密院事，充川、陕宣抚处置使。湖贼夏诚等犯枝江县，解潜遣将蒋定舟与战，败之。辛巳，吴玠遣统领姚仲攻陇城县，克之。壬午，王燮以讨贼无功，降光州观察使。戊子，改命赵鼎都督川、陕、荆、襄诸军事。乙未，遣魏良臣等充金国通问使。丙申，毁王安石舒王告。己亥，周十隆出降，为官军所掠，复遁去，犯汀、循州。壬寅，王似罢。以岳飞为清远军节度使、湖北荆襄潭州制置使，代王燮讨湖贼。癸卯，以襄阳府、随、郢、唐、邓州、信阳军六郡为襄阳府路。

九月戊申，减淮、浙路盐钞所增贴纳钱。壬子，夏诚遣将李全功犯公安军，解潜遣统制林闰等击斩之。安定郡王令畤薨。辛酉，合祭天地于明堂，大赦，蠲襄阳等六郡三年租税。庚午，朱胜非罢。金、齐合兵自淮阳分道来犯。壬申，渡淮，楚州守臣樊叙弃城去。韩世忠自承州退保镇江府。癸酉，以赵鼎为尚书右仆射、同中书门下平章事兼知枢密院事，吏部尚书沈与求参知政事。

冬十月丙子朔，与赵鼎定策亲征，命张俊以军援淮东，刘光世移军建康，车驾择日进发。丁丑，以孟庾为行宫留守，留统制王进一军及神武中军五百人隶之。百司不预军旅之务者，听从便避兵。己卯，韩世忠自镇江率兵复如扬州。金人犯滁州。以张俊为浙西、江东宣抚使。金人围亳州。席益遣统制吴锡率兵讨徭贼杨再兴，大破之。壬午，伪齐兵犯安丰县。癸未，复以张浚为资政殿学士、提举万寿观兼侍读。甲申，复以王燮为建武军承宣使、江西沿江制置使。丙戌，命胡松年诣江上，会诸将议进兵。戊子，韩世忠邀击金人于大仪镇，败之，又遣将董旼败之于天长县鸦口桥。己丑，金人攻承州，韩世忠遣将成闵、解元合兵击于北门，败之。金人围濠州。甲午，遣秘书正字杨晨持诏抚谕四川。遣侍御史魏工、监察御史田如鳌诣刘光世、张俊军中计事，光世始移军太平州。丙申，命后宫自温州泛海如泉州。金人陷濠州，守臣寇宏弃城走。丁酉，诏州县团教弓手、土兵。戊戌，帝御舟发临安，刘锡、杨沂中以禁兵扈从。己亥，韩世忠捷奏至，命收瘗战死将士，仍令胡松年致祭。庚子，张俊率兵发镇江，如建康。壬寅，帝次平江。加赠陈东、欧阳澈秘阁修撰，官其子孙二人，各赐田一顷，且追咎汪伯彦落观文殿学士，黄潜善更不追复。命韩世忠、杨沂中分兵控扼沿海要地。癸卯，焚决淮东闸堰。赐扈从诸军钱。乙巳，仇悆遣将孙晖击金人于寿春，败之，复霍丘、安丰二县。是月，借江、浙坊场钱一界，以备军费。

十一月戊申，太白昼见。庚戌，赏承州水砦首领徐康等要击金兵之功，转官有差，仍蠲承、楚、泰州水砦民兵赋役十年。置沿江烽火，放浙东诸郡防城丁夫。壬子，始下诏声刘豫逆罪，论亲讨之旨，以厉六师。吴玠遣统制杨从仪等率兵败金人于腊家城。癸丑，玠乞纳节赎刘子羽罪，遂听子羽自便。金人入光州。甲寅，伪齐知光州许约破石额山砦，遂据之。乙卯，韩世忠遣兵夜劫金人营于承州，破之。金人犯六合县，丙辰，掠全椒县三城湖。丁巳，戒诸路大小臣僚借贷催科纵吏奸扰民，及务绝盗贼之伺隙者。命董旼、赵康直总领淮东水砦。戊午，以胡松年兼权参知政事。金人陷滁州。刘光世移军建康，韩世忠移军镇江，张俊移军常州。己未，复命张浚知枢密院事，以其尽忠竭节诏谕中外。庚申，宴犒守江将士。癸亥，刘光世遣统制王德击金人于滁州之桑根，败之。揭黄榜招谕湖贼。甲子，命滁、和诸州移治保聚。乙丑，金人犯滁口。己巳，刘光世遣统制王师晟等率兵夜入南寿春府袭金人，败之，执伪齐知府王靖。广贼区稠围韶州乐昌县，钤辖韩京遣兵击斩之。诏张浚视师江上。十二月乙亥朔，魏良臣、王绘还自泗州军前入见。戊寅，命都督府右军统制李贵部兵屯扼福山镇。辛巳，命中军统制王进屯兵泰州，防拓通、泰。壬午，以枢密都承旨马扩为江西沿江制置副使。丙戌，吴伦遣兵攻腊家城，破之。丁亥，听两淮避兵民耕种所在闲田。壬辰，金、齐兵逼庐州，仇悆婴城固守，岳飞所遣统制徐庆、牛皋援兵适至，败走之。刘光世亦遣统制靳赛战于慎县。张俊遣统制张宗颜击败金人于六合。诏江、浙、荆湖十四郡各募水军五百人，名横江军。两浙十郡沿江海州县招捕巡检土军。甲午，程昌寓遣杜湛、彭筠合击杨钦，破之。己亥，以来年正旦日食，下诏修阙政，求直言。庚子，金人退师。辛丑，诏葬祭浙西、江东二军之死事者。壬寅，省淮南转运司。遣胡松年往常熟县、江阴军沿江计议军事。癸卯，金人去滁州。

关键词：宋史,本纪

解释翻译[挑错/完善]

绍兴二年（1132）春正月初一，高宗在绍兴府，率文武百官遥拜徽、钦二帝，不接受大臣们的朝拜和祝贺。初二，下诏重新设置贤良方正直言极谏科。初四，赐给杨邦溢号为忠襄。韩世忠包围建州。初五，免除各路绍兴元年拖欠的赋税。初八，陕西叛将白常围攻崛州，关师古率兵攻破白常。初九，韩世忠攻取建州，范汝为自焚而死，斩杀他的二个弟弟，余党全部平定。初十，高宗从绍兴出发。曹成释放向子研。十四日，高宗到达临安府。二十日，派遣韩世清捕获石破贼。二十一日，任命张浚为检校少保、定国军节度使。刘豫派兵攻打伊阳县，翟兴及其将领李恭联合击败伪齐军队。曹成攻打郴州永兴县。二十七日，修筑临安城。二十九日，派遣内侍官任源抚恤慰问张浚。江西副总管杨惟忠因汤葡虽然屈服招安，却又策划叛乱，因而诱杀了汤葡。

二月初二，杨华又叛乱，骚扰鼎、遭、潭三州。下诏悬赏俘获叛乱首领，赦免逼迫胁从的部众。初五，命令刘光世率领精锐部队一万人屯驻扬州，治理淮东。初九，任命李纲为观文殿学士、湖广宣抚使。命令岳飞率领马友、李宏、韩京、吴锡等共同讨伐曹成等盗。十三日，任命吏部尚书李光为淮西招抚使，王镬为副使。十四日，降冰雹。十五日，因施连、谢向、陆棠参与范汝为叛乱，施连被除名，姿州编管；谢向、陆棠被拘禁押往行在，都在途中死去。十六日，崔增、李捧、邵青、赵延寿、李振、单德忠、徐文所部兵分为七将，称作御前忠锐军，隶属步军司，除非枢密院奉皇帝命令，不许调遣。减少淮南营田每年租税三分之二，三年后恢复原来的数目。十八日，刘光世到朝廷晋见高宗，与执政一起在内殿回答高宗的问题，高宗下命刘光世进屯扬州，刘光世最终没有前往。十九日，下诏监司任职回避自己的家乡。二十一日，程昌辨派遣杜湛募兵攻打贼周伦，打败周伦。二十三日，因工部员外郎滕茂实在代州为国捐躯，赠给龙图阁直学士之职。二十五日，开始设置著作官二员撰修《日厉。二十八日，恢复荆湖东、西路为荆湖南、北路，南路治所设在潭州，北路治所仍然设在鄂州。再次禁止福建路私自拥有、私自制造兵器。这个月，商州知州董先叛降刘豫。金军攻陷庆阳府，俘获杨可升，杨可升投降金军。

三月初一，命令襄、邓镇抚使桑仲收复丧失陷没各郡，仍命令各镇抚使互相应援。再次贬降徐秉哲惠州居住、昊开南雄州居住、莫侍韶州居住。水贼翟进袭击汉阳军，杀死守臣赵邻戈。李光在宣州捉住韩世清并带回朝廷。虔化县贼李敦仁及其部众都授给官职，分别隶属各军。初四，重新设置江阴军。罢除福建路武尉。初七，叶梦得罢官。任命李光为江东安抚大使，兼任滁、壕等六州宣抚使。罢除江、淮发运司。桑仲到郑州调兵，守将霍明因桑仲将要策划叛乱，杀死了桑仲，把这件事报告朝廷。初九，金军进攻方山原，陕西统制杨政前往救援，金军退走。初十，金军又侵犯陇安县，吴瞒等率兵击退金军。淮南营田副使王算搜括三万顷闲田给六军耕种。十五日，重新设置中书门下省检正官，撤销枢密院检详官。十八日，任命神武右军中部统制杨沂中为神武中军统制。二十二日，河南镇抚使翟兴被部将杨伟杀死。二十三日，金军又从水洛城进攻宋军，杨政等人又打败金军。二十九日，曹成攻打贺州清水寨，守臣刘全弃城逃走。这个月，寿春知府陈卞和铃辖陈宝等率兵收复顺昌府，不久率兵退归，被伪齐军追击，连同寿春府一起失陷。

夏四月初三，曹成攻陷贺州。陈围攻循州，焚烧龙川县，命令江西安抚司派遣将领捕获。初五，赐礼部进士张九成等二百五十九人及第出身。初九，任命翰林学士承旨翟汝文为参知政事。十一日，释放福建各州杂犯死罪以下囚犯。江西军贼赵进攻打瑞昌县，杨惟忠讨伐并使他们投降。十七日，伪齐军统领王资率兵归宋。富顺监男子李勃伪称徐王，召赴行在。二十一日，下诏内外侍从、监司、守臣各自推举中原流寓士大夫二名或三名，预备朝廷任用。二十二日，下诏说：“肤举用二相，都一样信赖，一样对待。他们所荐举任用的人，不得出于私情，袒护一方，从中挑拨离间，结成朋党，危害国家大政。”孙傅的溢号为忠定。二十四日，李纲开始接受朝廷任命，福州置司。这天晚上，太平州军士陆德据城叛乱，囚禁守臣张淳，杀死当涂县令钟大酞。二十七日，命令吕颐浩都督江、淮、荆、浙各地军事。二十九日，刘豫迁居汁京。这个月，王彦在马岭关大败董先，收复商州。

闰四月初三，高丽派遣使臣来进贡。初五，池州知州王进讨伐陆德，杀死陆德。初六，岳飞在贺州打败曹成。设置都督府随军转运司。初七，左朝奉郎孙规因前任临安知府贪污获罪，免死除名，象州羁管。罢后苑工役。十一日，韩世清因狂妄背理，处以死刑。十六日，岳飞在桂岭县打败曹成，曹成退走连州，派遣统制张宪追击，打败曹成，曹成又退走郴州，进人邵州。十七日，赐给福建宣抚司十万络赏军钱。听任朱胜非按己意行动。二十五日，下诏各镇抚使除非接到朝廷命令，都不得擅自出兵。刘光世听到父亲去世的消息后，离去官职，守丧期未满，朝廷特地下令重新起用。二十九日，下诏自今以后明堂专门用来祭祀昊天上帝，用太宗配享。这个月，张浚命令利、夔制置使王庶与成都知府王似两人更换官职。襄、邓副都统制李横、同副都统制李道联合出兵进攻郑州，翟明逃跑。五月初二，任命兵部尚书权邦彦签书枢密院事，命令枢密将领赵琦所率领的军队为忠锐第八将。初四，吕颐浩出兵，神武后军和忠锐两将跟随前往，文武百官列队送行。初五，任命霍明暂代襄、邓、随、呈阵州镇抚使。下诏观察使以上官员各自推举可以担任将帅的人才二名。初八，罢除两浙转运司回易库。初十，废除绍兴府余姚县、上虞县湖田为湖，灌溉民田。十一日，下诏修建建康行宫。十二日，挑选宗室赵子翱的儿子赵伯琼到皇宫中培养。十七日，吕颐浩率领军队到常州，前军将领赵延寿的军队在吕城镇叛乱。十八日，赵延寿攻打金坛县，杀死知县胡思忠。吕颐浩称病不再前进。十九日，海州贼王山攻打涟水军，总领苏复、副统制刘靖联合出兵，打败王山。二十一日，临安府发生火灾。二十四日，设置御前军器所。二十五日，高宗亲自讯察囚犯罪状，从此以后每年如此。罢除行在暂代职务的官员。二十六日，刘光世派遣王德追击赵延寿叛兵到建平县，全部诛杀了叛兵。二十七日，设置修政局，命令秦桧提举。下诏侍从、台省寺监官、监司、守令，陈述节省经费、富国强兵、休养生息的办法。二十八日，任命中书门下省检正官仇昵为沿海制置使。二十九日，亲笔书写诏书，采用建隆实行的制度，命令文武百官每天轮流一人向朝廷陈述时政。两浙转运副使徐康国献上金子装饰的屏障，高宗下诏有关部门毁掉，削夺徐康国二级官职。免除太平州遭贼破坏百姓家的夏税。这个月，张浚任命参赞军事刘子羽为兴元知府，罢除王庶，又任命王似为成都知府。韩世忠到洪州，派遣董寞招降曹成，曹成接受命令前往行在。

六月初一，李宏率兵进人潭州，捉住马友，杀死了他。初五，李纲率领军队三千人从福州出发。初九，下诏孟庚、韩世忠班师。岳飞屯驻江州。十一日，任命刘光世为宁武、宁国军节度使，韩世忠为太尉，移屯建康府。十二日，任命李横为襄、呈阵镇抚使，李道为邓、随镇抚使。十三日，翟汝文罢官。孔彦舟叛降伪齐。十六日，任命权邦彦暂代参知政事。十九日，任命仇昵兼福建路制置使。二十二日，免除台谏官轮对奏事。二十五日，召吕颐浩到行在，命令参谋官傅裕卿代理主管都督府事。下诏两浙、江、淮守臣，命令他们慰问抚恤东北流寓百姓。二十六日，韩世忠派遣统制解元、巨振进人潭州，捕获李宏带回朝廷。秋七月初三，全部免除福建各州遭受兵火战乱百姓家的田税。初四，重新设置湖北提举茶盐司。初六，罢除福建提举市舶司。十一日，重新起用翟琼为河南府和孟、汝、唐州镇抚使。十六日，罢除淮东路提点刑狱司。十八日，马友的同伙郝通率兵五万人归降宣抚司。二十日，庐州知州王亨收复安丰、寿春县。二十一日，吕颐浩到朝廷进见高宗。二十二日，韩世忠讨伐刘忠，军队屯驻在岳州的长乐渡，大败刘忠，刘忠退走淮西。二十九日，下诏编撰建炎以来谱碟。八月初五，任命孟庚兼代理同都督江、淮、荆、浙地区的军事事务。初六，顺昌县贼余胜等人叛乱，南剑州通判王元鼎捉住后杀死了余胜。初七，安定郡王令话逝世。初九，下诏：郡守除罢到朝廷，都要回答皇上的问题。临安府发生火灾。任命江州知州刘绍先为沿淮防遏使。十一日，命令朱胜非提举醛泉观兼侍读，每天到朝堂商议国事。沿海州县籍没百姓海船，每年更换一次，守卫海道险要地方。贩济福建饥民。十二日，停傅稣官职，英州羁管。十三日，下诏孟庚、韩世忠率领大军到建康，进赴行在。二十一日，给事中胡安国因议论朱胜非罢官，宰执、台谏上疏留用胡安国，都没有得到回答。江西统制傅枢讨伐平定南雄贼吴忠、邓庆、刘军一等。二十二日，赐给吴田地。二十七日，秦桧罢官。给事中程裂等人因论驳朱胜非，被怀疑追随秦桧，都被罢官，主管宫观。彗星出现在胃宿。二十八日，减少饮食，告诫大臣们齐修缺政，停罢修建建康行宫。九月初一，秦桧罢职。初二，罢除修政局。初四，因彗星出现举行大赦，允许朝廷内外大臣和百姓上书直言时政，陕西叛降金朝的将领允许悔过自新。初五，王伦出使金国回到朝廷，进见高宗。派遣潘致尧等人为金国军前通问使，带去茶药金币献给徽、钦二帝。初七，任命直徽酞阁郭伟为淮西巡抚使。初八，重新任命朱胜非为尚书右仆射、同中书门下平章事兼知枢密院事。十一日，司空山贼李通投降朝廷，命令他为都督府亲军统领。十六日，任命右朝请大夫吕源为浙东、福建沿海制置使，治所设在定海县。建昌知军朱莆攻打石破贼余照，俘获后杀掉了他。十七日，彗星消失。十九日，又任命郭仲荀为武泰军节度使。下诏：“皇帝亲笔书写、不经外廷直接下达的命令有不恰当的地方，允许三省、枢密院上奏陈述，给事中、中书舍人辩论是非，台谏议论条列评定，有关部门仔细考虑后向上申报。”二十三日，命令福建提举茶盐官兼领市舶司。二十四日，任命韩世忠为江南东、西路宣抚使，其他帅臣称为宣抚使的人一律罢除。二十五日，派遣监察御史明真等五人到江、浙、湖、广、福建各路传布解释皇帝的命令。还下诏告谕官吏，朝廷要派遣使臣视察考核、劝善惩恶、诛杀赏赐地方官吏。二十六日，新建行宫南门成功。二十七日，提辖榷货务张纯严格淮、浙盐法，增收盐税。总领四川财赋赵开开始变通四川盐法，全部禁榷。二十八日，太白星白天出现。二十九日，任命兴元知府王似为川、陕宣抚处置副使。三十日，封右监门卫大将军、荣州防御使令畦为安定郡王。这个月，韩世忠派遣统制解元在薪阳袭击刘忠，大败刘忠。刘忠逃奔刘豫。冬十月初一，在饶州设置牧马监。初三，李勃被处以死刑。初九，初次设置江、浙、荆湖、广南、福建路都转运使。十七日，潘致尧到楚州，通判州事刘晏劫掠他带的礼币逃奔刘豫，守臣柴春战死。二十一日，任命平江知府赵鼎为江东安抚大使。二十九日，禁止温州、台州百姓结集社会。在各路颁布度量权衡，禁止私自制造。这个月，颜孝恭招降石破残留贼李宝等人。

十一月初四，陈攻陷汀州武平县，攻打梅、循二州。初八，初次禁榷明州卤田盐。十四日，议高宗将到长江上抚慰军队，召侍从官陈述利弊。十七日，命令李纲、刘洪道、程昌辨、解潜联合出兵捕获讨伐湖寇杨太。二十一日，范汝为余党范忠攻掠龙泉县。二十三日，下诏宣谕五使，焚烧所到州县建炎以前已经免除赋税的册子。二十六日，临安发生大火灾。这个月，关师古在抹邦山打败伪齐军队。马友的同伙步谅到李纲军中投降，李纲率兵进人潭州，马友的同伙郝向王进投降，吴锡俘获王浚。湖南盗贼全部镇压。

十二月初一，命令神武前军统领申世景等人讨伐范忠。初三，冒称荣德帝姬的易氏被处以死刑。范忠攻打处州。巨师古率兵进人庐州，俘获王亨送往行在。初八，李纲罢职。临安府发生火灾。初十，贩济遭火灾的家庭。罢除浙东沿海制置司。十一日，岳飞派遣统领徐庆、王贵讨伐捕获萍乡贼高聚。十三日，任命胡舜陆为庐、寿等州镇抚使。金军侵犯熙、秦二州，关师古率兵打败金军。十四日，派遣驾部员外郎李愿抚恤慰问川、陕地区。江西兵马副铃辖张忠彦因骄横跋启，无法无天，在潭州被斩杀。十五日，程昌辨派遣杜湛讨伐杨钦等，打败杨钦，并斩杀三千多人。十七日，川、陕宣抚司类试陕西发解进士，得周漠等十三人。没有上奏，自行决定赐给他们进士出身。十八日，罢除张浚宣抚处置使职务，仍然为知枢密院。任命夔州知州卢法原为川、陕宣抚处置副使，与王似同治宣抚处置司事务。二十三日，派遣司封员外郎周随亨同抚谕川、陕。二十四日，孟庚从建康来朝见高宗。二十五日，金军攻打商州，守将邵隆退守上津。李横打败伪齐军队，收复汝州。二十八日，命令孟庚同都督江、淮、荆、浙各地军事。下诏都督府统一管理江东西、湖北、浙西帅臣经营屯田。张浚秉承皇帝命令把归州划归夔州路。这年冬天，金军攻打和尚原，将士缺乏军食溃败，吴瞒放弃占领的山寨。虔州贼谢达攻打惠州。绍兴三年（1133）春正月初一，高宗在临安，率文武百官遥拜徽、钦二帝，不接受大臣们的朝拜和祝贺。江西将令李宗谅诱惑守卫的士兵叛乱，攻打箔州，统领赵进击退他们。翟琼进人西京，俘获伪齐留守孟邦雄。命令各路宪臣兼提举常平司。初四，金军攻打上津。李横攻破颖顺军，伪齐知军兰和投降。初六，金军攻打金州询阳县。任命仇昵为福建、两浙、淮东路沿海制置使。初七，陈围攻潮州不下，率兵前往江西。初八，李横收复颖昌府。初九，下诏中外主管刑罚的官员处理案件必须仁义公平，台宪检察，每月列出所平反的案件报告朝廷，作为岁终考察好坏的根据。金军攻陷金少l.l，镇抚使王彦焚烧积聚的财粮，退保西乡。十四日，罢除行在宗正司，命令嗣攫王赵仲兼判大宗正事。十五日，打雷闪电，降冰雹。制造浑天仪。李通被他的部众王全杀死。十六日，命令西外宗正移司福州。十七日，又发生大火。任命汤东野为淮东安抚使。十九日，任命李横为襄阳府，邓随为即州镇抚使。二十一日，登、莱州山寨统制范温率所部士兵渡海来归顺。二十四日，下诏春秋望日祭祀祖宗陵。张浚上奏论列王似不可以为副使，因而引咎要求罢职，高宗没有同意。二十七日，下诏：百姓恢复农业生产的，视他们垦田多少确定租额赋役。二十九日，减少淮、浙地区蚕盐钱。二月初一，升桂州为静江府。初三，权邦彦逝世。浙东贼彭友攻打友泉县。初五，李通余党刘德围攻舒州。吴在饶风关与金军相遇，王彦从西乡来增援，金军分兵攻关，统制郭仲失败退走。十一日，饶风关被攻破，吴退到西县，王彦逃奔达州，四川大震。张浚被罢职的命令，因各军刚刚溃败，因而秘而不宣，又重新陈述朝廷，等候审批。十三日，金军统帅撒离易进人兴元府，经略使刘子羽焚烧府城，退走三泉县，吴退兵屯驻仙人关。十四日，任命宗子赵伯琼为和州防御使，赐名缓，不久改为贵州防御使。十五日，免除广东各州遭贼破坏百姓家的赋税。十六日，郑州兵马铃辖牛皋、彭已率兵与李横会合，李横不上奏，自行决定任命牛皋为蔡、唐州镇抚使，彭卫为汝州知州。十九日，翟琼派遣统制李吉在伊阳打败伪齐军队，又歼灭伪齐将领梁进的部队。二十一日，王似开始接受宣抚副使的命令。二十二日，虔州贼周十隆攻打循、梅、汀州，下诏统制赵样等联合出兵捕获他。二十四日，任命李横为神武左军副统制、京西招抚使。改任胡舜险为淮西安抚使。二十五日，任命工部尚书席益为参知政事，翰林学士徐俯为签书枢密院事。二十六，王全攻打庐州。二十八日，下诏守臣到任半年，向朝廷陈述民间利害或边防五事。李横派人向朝廷报告颖昌之捷，下诏允许李横不上奏自行决断处理政事。二十九日，刘光世派遣哪琼等人率兵屯驻泅州，作为李横进兵的后援。这个月，张浚又任命王庶为参谋官，前往巴州处理有关事务。当时金军深人到金牛镇，怀疑有埋伏，于是从褒斜谷退兵到兴元，吴、刘子羽跟随金军追击，杀死、俘获不少金军。三月初四，下诏岳飞捕获虔州贼。初七，重新命令统制巨师古率兵一万人进屯扬州。胡舜陆到庐州，王全投降。初九，任命赵鼎为江西安抚大使。李横发布命令，各军联合收复东京。十四日，金军派遣兵力援助刘豫，李横败退，颖昌又失陷。二十七日，任命韩世忠为淮南东路宣抚使。李纲派兵攻击李宗谅，迫使他投降，下诏在闹市杀死。夏四月初三，朱胜非因母亲逝世离职守丧。伪齐貌州知州董震及其统制董先来归顺，任命董震代理商、貌、陕州镇抚使。初四，下诏江东西、湖北、浙西招募百姓佃耕荒田，免除三年租税。初六，任命刘光世为检校太傅、江南东路宣抚使。金军离开兴元。初七，都督府迁移到镇江。岳飞军屯驻虔州。初九，伪齐唐州知州胡安中来归顺。十一日，伪齐李成攻陷貌州，董先、牛皋逃奔襄阳。十四日，昭慈献烈皇后溢号改为昭慈圣献。又实行五帝日月祭祀。十五日，增加文武小官棒禄。十六日，荆南统制罗广率兵到鼎州。杨太部众更加盛大，自称大圣天王，立钟相少子钟子义为太子，罗广等没能镇压而退回荆南。二十二日，岳飞派遣统领张宪、王贵攻击彭友，擒斩彭友。刘忠被部下王林杀死，首级被送往行在。二十三日，任命浙西兵马铃辖史康民统率的部队为忠锐第九将。二十四日，张浚上奏王庶、王似、卢法原威望向来不高，请求命令刘子羽、吴为判官，高宗没有答复。二十六日，徐文叛变逃奔伪齐。

五月初二，任命翟琼为河南府、孟汝郑州镇抚使，董先为副使。初三，派枢密计议官任直清抚谕襄阳、商、貌、河南各镇。初五，命令杨沂中招降捕获严州盗贼。初七，修建睦亲宅。任命董先为商、貌、陕州镇抚使。征召河南布衣王忠民为宣教郎，到行在，推辞不接受。初八，潘致尧回国，报告说金朝要南宋朝廷重臣出使用以取信，于是停罢出兵的议论。十一日，罢除各州在任守臣的所征召的通判。十三日，任命韩肖青等人担任金国军前通问使。安化蛮攻打边境，广西经略使许中发兵还击。十四日，杨沂中招降严州贼缪罗等，捕斩他的部众一百人，魔贼平定。十六日，因岳州多次遭受兵火，免除今年的赋役。十八日，下诏守、令、尉、佐，辖境内妖民聚集而没能发觉导致叛乱的，一律连坐获罪。建昌知军朱莆讨伐南丰县贼，擒获斩杀魁首黄深。二十一日，因刚刚与金国议和，禁止边境部队攻打伪齐边境。二十二日，王彦收复金州，金军放弃均州、房州退去。韩世忠请求率大军还屯镇江。二十五日，下诏淮南统制解元守卫泅州，其余军队屯驻江北。周随亨、李愿奉命押送王似、卢法原至间州，张浚始解除宣抚使职务。当时已经讨论奖赏金牛之功，任命吴为利州路、阶成凤州制置使，刘子羽为宝文阁直学士，王彦为保大军承宣使，僚属将帅得到不等的赏赐。二十六日，张浚及刘子羽、王庶、刘锡等到行在。下诏李横等收军还镇。二十七日，罢除宣抚司自行决定官员升降之权。

六月初一，统制巨师古因违背韩世忠节制的规定，被除名，广州编管。初三，重新设置六部架阁库。初四，禁止各路招降接纳淮北人及中原军队来归顺的人。初五，恢复元宰相吕大防的官职，赠给溢号。初七，减轻川、陕死刑囚犯罪刑，释放流刑以下的罪犯。奖赏吴、关师古军队将士。初九，张浚到绵州，又上奏王似不能任用。十一日，命令臼燮率各军讨伐杨太。十六日，罢除沿海制置司。二十四日，设置国子监及博士弟子员。二十五日，命令王林所率领的军队为忠锐第十将。二十六日，岳飞从虔州班师。二十八日，命令出兵屯驻虔、广二州，镇压盗贼，每州三千人。这个月，金军围攻方山原，王似命令吴出兵救援。秋七月初六，重新设置博学宏词科。开始允许恩荫子弟参加考试。十一日，因长期干早，偿还州县和市百姓财物没付的钱。十四日，下诏访问寻求历朝勋臣曹彬等三百人子孙，准备录用。十五日，臼燮率领水师从行在出发。十六日，下诏减少饮食，禁止屠杀生灵，宽缓工役，罢除骚扰百姓的苛征，命令两浙及各路宪臣亲自讯察辖区内囚犯的罪状。十八日，免除绍兴二年和买帛。二十日，吕颐浩等因早灾请求罢去职务，高宗赐给诏书说：“与其离开职位，倒不如君臣同心协力，共同修养，改正缺陷，想想办法怎样克服早灾带来的困难。”吕颐浩等才又开始处理政事。二十二日，朱胜非守丧未满三年，被朝廷重新起用。二十三日，泉州江水溢出，毁坏州城。二十四日，高宗派遣中使在途中催促张浚。这个月，四川接连降大雨，发生地震。八月初七，下诏岳飞到行在，留下精锐部队一万人戍守江州。翟琼率兵突出重围退奔襄阳，下诏屯驻襄阳。二十一日，罢除各路输纳禁军缺额钱。二十二日，因天气阴晴不定，苏州、湖州发生地震，下诏寻求直言。二十三日，重新设置史馆修撰、直馆检讨官，命令郎官兼任著作郎及著作佐郎。二十六日，罢除都转运司。二十七日，下诏：湖南丁米三分之二平均在民田中征取，三分之一按丁口征收。二十九日，孟庚从军队中来朝见。九月初七，吕颐浩罢职。下诏：凡是遇到水早灾害变异情况，监司、郡守就可以上奏陈述反映情况，不必隐瞒。初九，岳飞从江州来朝见。川、陕统领官吴胜在黄堆寨打败伪齐军队。十五日，任命赵鼎为江西安抚制置大使。二十一日，下诏中书舍人、给事中，凡皇帝下的命令，除非军事形势要求急速、机要，一定要先过目画押，而后宣布实行。二十三日，伪齐王彦先攻打徐、宿二州。二十四日，任命刘光世为江东、淮西宣抚使，在池州设置宣抚司；韩世忠为镇江、建康府和淮南东路宣抚使，宣抚司设在镇江府；巨燮为荆南府、岳鄂潭鼎遭黄州、汉阳军制置使，制置司设在鄂州；岳飞为江南西路、舒薪州制置使，制置司设在江州；主管殿前司郭仲荀为明州知州，兼沿海制置使；神武中军统制杨沂中兼代理殿前司主管职务。二十八日，吴胜攻克莲花城。

冬十月初二，朱胜非呈上重修吏部七司救令格鸯。初九，加官吴为检校少保。十一日，催促臼燮进兵。下诏放宽私盐重法。十三日，拒绝大理国进贡。十六日，遭兵火残破州县按户口的增加或减少确立守令考课法。十八日，禁止州县擅自增加设置收税场务。伪齐李成攻陷邓州。二十日，南丹蛮莫公晨围攻观州，焚烧宝积监，杀死知监陈烈。二十一日，伪齐军队攻逼襄阳，李横因军粮断绝弃城退奔荆南，随州知州李道也弃城逃走。二十三日，臼剪寸伐湖贼，在鼎口交战，没获胜利。伪齐军攻陷即州，守臣李简弃城逃走。重申禁止私自役使战士的命令。二十六日，命令三省除掉锉曹选任官吏的奸弊。戊辰日，罢除各路类省试。统制石世达和杜湛联合出兵在龙阳洲大败洞庭湖贼黄诚。二十九日，重新设置宗正少卿及寺监各承。这个月，王彦先率军到北寿春，准备渡过淮河。刘光世驻军建康，控扼马家渡；又派遣哪琼驻兵无为军，作为庐州、壕州的声援力量。伪齐军才退回。

十一月初八，任命右文殿修撰王伦为都督府参议官。十二日，下诏监司、帅守观察朝廷内外宗室子弟为害百姓和政治的情况报告朝廷。崔增、吴全在阳武口与洞庭湖贼相遇，战死。十三日，韩肖青等出使回国。十四日，禁止沿淮各寨民兵擅自侵人伪齐境内。十九日，临安府发生火灾。二十三日，禁止掠买人口到蛮夷溪酮及铜钱出境。二十四日，恢复元十科举士法。二十六日，命令宾、横、宜、观四州买战马。二十七日，臼燮从鼎州率兵退还鄂州，留下统领王握等四军听从程昌辨指挥。二十八日，免除南剑州所欠负民间的献纳钱十六万络。减少淮南州县文武官员。

十二月初一，发布命令抚谕吴及少11、陕将士。初五，临安府发生火灾。初八，又一次发生火灾。朱胜非因多次火灾请求罢职，没有得到允许。十六日，王似秉承朝命废罢通远军。二十九日，金国元帅府派遣李永寿、王诩来朝见。这一年，海寇黎盛攻打潮州，焚烧百姓房屋、毁坏州城退走。

绍兴四年（1134）春正月初一，高宗在临安，率文武百官遥拜徽、钦二帝。初五，增加淮、浙路盐钞贴纳钱。派遣章谊等人为金国通问使。初九，程昌辨派遣杜湛、王握进攻杨太皮真寨，攻破它。十九日，下诏告诫王似、卢法原、吴，要通力合作。金军攻打宕昌、临江寨及花石峡，关师古派遣统领刘哉分兵打退金军。二十日，下诏各路将帅不要因为宋、金两国有使臣往还就放松边防的准备，淮南州郡各地的渡口尤其要重视侦察。二十四日，罢除州县新设置的弓手。二十五日，免除循、梅、潮、惠四州遭受兵火家的租赋。二十六日，再次命令三省、枢密院，授官一律遵循原来的典章制度，不要互相抵触紊乱，授官、罢免都要明确指出升降罢免的理由。二十八日，金军攻打神璧寨，沿北岭至大散关一线侵犯。临安府发生火灾。二十九日，韩肖青罢职。二月初二，下诏：贪赃罪被处死的还要籍没赃物。初三，建造建康府行宫。席益被罢免。初五，任命徐俯兼参知政事。初六，禁止川、陕各位将领招纳金军士兵。湖北军贼檀成攻打长阳县，解潜派遣统领胡勉捕获斩杀。群盗田政从襄阳进犯峡州。初九，解潜派遣统制王烙击败田政，斩杀田政。初十，金军攻打两当县。十五日，下诏孟庚前往行在。十九日，下诏三衙管军及将帅观察使以上官员，推举忠勇智略可以代替自己职位的人才一名。二十一日，金军攻打仙人关。二十三日，下诏用射殿代替景灵宫，一年四季设立神位祭祀。

三月二十六日，任命王似为资政殿学士、川陕宣抚使，卢法原为端明殿学士，与吴一起担任宣抚副使，关师古为熙河兰廓路安抚制置使。

夏四月初一，命令赵开再次担任总领四川财赋。下诏告谕川、陕官吏兵民，因张浚指挥措施失当本应该流放远方，但考虑到他所任用的吴能抗御金军，忠心为国，所以只是从轻发落。还命令宣抚司注意听取意见，凡是骚扰民众的事，迅速改正。初四，刘子羽贬为白州安置。初六，下诏明堂祭礼采用皇典礼，兼祭祀天皇大帝、神州地抵以下各神。初七，吴打败金军，收复凤、秦、陇州。下诏：特别下达命令，情法不相当而被判处死刑的，允许大理寺上奏复审。免除淮南州军上供钱一年。十一日，在临安府设置繁殖牧马监。十五日，罢除广西提举茶盐司。关师古叛变，据姚、山民二州投降伪齐，吴合并关师古军队。十六日，下诏各路每年上报户口。十八日，罢除各州回易库。二十一日，命令刘光世派遣士兵巡视边境。二十二日，保静州夷人来进贡。二十七日，徐俯罢职。这个月，王似秉承朝廷命令废罢符阳军。寿春知府罗兴叛降伪齐。

五月初一，任命岳飞兼黄、复二州和汉阳军、德安府制置使。初四，任命范冲为宗正少卿兼直史馆，重新修撰神宗、哲宗证史、侠录。初五，下诏淮南帅臣兼营田使，守令以下兼管营田。岳飞收复即州，斩杀伪齐守将荆超。十五日，任命孟庚兼任代理枢密院事。十六日，赐给李横军队一万匹绢。十七日，李成放弃襄阳退走，岳飞收复襄阳。金军攻打金州，镇抚使王彦派遣统制许青等在汉阴与金军交战，打败金军。罢废各县武尉。二十三日，裁省三省、枢密院繁琐事务，责成六曹正副长官专门处理。二十四日，以国史日历所为史馆。伪齐收李成余兵，又增加一些士兵，屯驻新野，岳飞与配合作战的将领王万出兵夹攻，又大败伪齐军。二十六日，王彦在询阳县多次打败金军。二十七日，又挑选宗室子彦的儿子伯玖在皇宫内养育。

六月壬申日，又命令川、陕举行类省试。十七日，太白星白天出现，历时整整一天。二十日，下诏神武军、神武副军统制、统领官一律隶属枢密院。二十二日，因长期连续降大雨，罢除不急需的劳作工程。二十四日，下诏三省、枢密院，凡是遇到出自个人所求而请更改皇帝诏命，允许执奏不予实行。设置史馆校勘官。在教场修建明堂行礼殿。二十六日，禁止各军强行刺配平民充军，已经刺配的都释放。吴请求辞职任宫观，没有得到允许。这个月，荧惑星侵犯南斗星。岳飞军将领牛皋收复随州，俘获伪齐守官王篙，将他碎尸万段。

秋七月初一，因特殊情况赦免虔州。任命吏部尚书胡松年为签书枢密院事。初三，任命湖南安抚使席益为安抚制置大使。建昌军士卒修达等人叛乱，杀死守臣刘谤，江西制置使胡世将派遣参谋官侯意、统制丘贾讨伐修达。初五，命令吴与夏国通信。初六，洞庭湖贼杨钦等人攻破社木寨，官军败退，小将许荃战死。初九，奖赏仙人关战役战功，任命吴为检校少师、奉宁保静军节度使，吴瞒、杨政以下将官都得到不等的奖赏。初十，命令左右司每年考核郎官功过治绩情况作为赏罚的根据。十三日，恢复曲端、赵哲官职。十五日，岳飞派遣统制王贵、张宪在邓州之西打败李成和金军，收复邓州，俘获将领高仲。十九日，侯意率兵进人建昌军，俘获并斩杀修达等十三人。罢除建州腊茶纲。下诏江东安抚司招收水军一千五百人。二十二日，洞庭湖贼一万多人到鼎、遭二州投降。刘光世来朝见高宗。二十三日，王贵、张宪打破金、伪齐联军，收复唐州和信阳军，襄汉地区全部收复。二十四日，章谊、孙近出使金国回国朝见高宗，粘罕致书宋朝，要求不在淮南屯驻军队。八月初三，任命赵鼎为知枢密院事，担任川陕宣抚处置使。洞庭湖贼夏诚攻打枝江县，解潜派遣将领蒋定舟与夏诚交战，打败夏诚。初四，吴派遣统领姚仲进攻陇城县，攻克县城。初五，王镬因讨伐盗贼无功，贬降为光州观察使。十一日，改命赵鼎都督川、陕、荆、襄地区军事。十八日，派遣魏良臣等担任金国通问使。十九日，毁掉封王安石为舒王的浩命。二十二日，周十隆出降，为官军攻掠，又逃走，攻打汀、循州。二十五日，王似被罢免。任命岳飞为清远节度使、湖北荆襄潭州制置使，代替王镬讨伐洞庭湖贼。二十六日，以襄阳府、随即唐邓州、信阳军六郡建为襄阳府路。九月初二，减去淮、浙路盐钞所增贴纳钱。初六，夏诚派遣将领李全功攻打公安军，解潜派遣统制杜闰等人出击，斩杀了李全功。安定郡王令逝世。十五日，在明堂合祭天地，大赦，免除襄阳等六郡三年租税。二十四日，朱胜非被罢免。金、伪齐联合出兵从淮阳分道来进攻。二十六日，联军渡过淮河，楚州守臣樊叙弃城逃走。韩世忠从承州退保镇江府。二十七日，任命赵鼎为尚书右仆射、同中书门下平章事兼知枢密院事，吏部尚书沈与求为参知政事。

冬十月初一，高宗与赵鼎制定亲征规划，命令张俊率军救援淮东，刘光世把军队迁移到建康，高宗车驾等选好日子就出发。初二，任命孟庚为行宫留守，留下统制王进一军及神武中军五百人隶属孟庚。有关部门不参与军事战争的允许自由地回避战火。初四，韩世忠从镇江率兵又到扬州。金军攻打滁州。任命张俊为浙西、江东宣抚使。金军围攻毫州。席益派遣统制吴锡率兵讨伐瑶贼杨再兴，大败杨再兴。初七，伪齐军队攻打安丰县。初八，重新任命张浚为资政殿学士、提举万寿观兼侍读。初九，重新任命王镬为建武军承宣使、江西沿江制置使。十一日，命令胡松年到长江上与各位将领一起商议出兵事宜。十三日，韩世忠在大仪镇阻击金军，打败金军，又派遣将领董寞在天长县鸦口桥打败金军。十四日，金军攻打承州，韩世忠派将领成阂、解元联合出兵在城北门抵抗金军，打败金军。金军围攻壕州。十九日，派遣秘书正字杨晨带着诏书抚谕四川。派遣侍御史称乙、监察御史田如鳌到刘光世、张俊军中商议军事情况，刘光世开始移军到太平州。二十一日，命令后宫从温州涉海到泉州。金军攻陷壕州，守臣寇宏弃城逃走。二十二日，下诏州县集中教阅训练弓手、土兵。二十三日，高宗船从临安出发，刘锡、杨沂中率领禁兵护卫跟随。二十四日，韩世忠军捷报送到朝廷，命令收埋战死士兵尸体，还命令胡松年前往祭奠。二十五日，张俊率兵从镇江出发，到达建康。二十七日，高宗停留平江。加赠陈东、欧阳澈秘阁修撰官，他们的子孙二人各赐给十顷土地，而且追贬汪伯彦观文殿学士，黄潜善更不追复。命令韩世忠、杨沂中分兵控制沿海要地。二十八日，焚烧开决淮东闸堰。赐给启从各军钱。三十日，仇昵派遣将领孙晖在寿春攻击金军，打败金军，收复霍丘、安丰二县。这个月，借江、浙坊场钱一界，用来准备军费。

十一月初三，太白星白天出现。初五，奖赏承州水寨首领徐康等人阻击金军之功，升官不等，并且免除承、楚、泰州水寨民兵赋役十年。在沿江设置烽火台，除放浙东各郡防守城市丁夫。初七，开始下诏声讨刘豫叛逆罪行，宣布亲自讨伐的旨意，用来激励六军。吴派遣统制杨从仪等率兵在腊家城打败金军。初八，吴请求纳还朝廷赐给自己的族节用来赎刘子羽之罪，于是命令给刘子羽自由。金军进人光州。初九，伪齐光州知州许约攻破石额山寨，于是占据此寨。初十，韩世忠派兵在承州夜劫金军军营，获得成功。金军攻打六合县。十一日，金军攻掠全椒县三城湖。十二日，戒令除去各路大小臣僚借贷催科、纵容官吏骚扰百姓的奸弊，以及必须杜绝盗贼发生的蛛丝马迹。命令董寞、赵康直总领淮东水寨。十三日，任命胡松年兼代理参知政事。金军攻陷滁州。刘光世移军建康，韩世忠移军镇江，张俊移军常州。十四日，重新任命张浚为知枢密院事，因为他对朝廷竭尽忠诚，下诏向朝廷内外宣布。十五日，设宴搞赏守江士兵、将领。十八日，刘光世派统制王德在滁州的桑根击败金军。张贴黄榜招谕洞庭湖贼。十九日，命令滁、和各州迁移州治保存力量，聚积财物。二十日，金军攻打滁口。二十四日，刘光世派遣统制王师晨等人率兵进人南寿春府夜袭金军，获得成功，俘虏伪齐知府王靖。广贼区稠围攻韶州乐昌县，铃辖韩京派兵击杀区稠。下诏张浚到长江视察军队。

十二月初一，魏良臣、王绘从泅州军前来朝见高宗。初四，命令都督府右军统制李贵率兵屯控福山镇。初七，命令中军统制王进屯兵泰州，防守通、泰州。初八，任命枢密都承旨马扩为江西沿江制置副使。十二日，吴伦派兵攻打腊家城，攻破它。十三日，允许两淮回避兵火的百姓耕种所在地区的荒闲田地。十八日，金、伪齐军逼近庐州，仇昵据城坚守，岳飞派遣统制徐庆、牛皋率领的援兵恰好赶到，打退金、伪齐联军。刘光世也派统制靳赛在慎县作战。张俊派统制张宗颜在六合击败金军。下诏江、浙、荆湖十四郡分别招募水军五百人，称作横江军。两浙十郡沿江海州县招捕巡检土军。二十日，程昌辨派杜湛、彭箔联合攻击杨钦，打败杨钦。二十五日，因第二年正月一日有日食出现，下诏修治缺政，寻求直言。二十六日，金军退兵。二十七日，下诏埋葬、祭奠浙西、江东二军为国捐躯的士兵。二十八日，罢除淮南转运司。派遣胡松年前往常熟县、江阴军沿江，商议军事。二十九日，金军离退滁州。

上一篇：本纪·卷二十六

下一篇：本纪·卷二十八

全   文：宋史

