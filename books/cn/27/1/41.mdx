---
---
---
title: ○理宗一
---

理宗建道备德大功复兴烈文仁武圣明安孝皇帝，讳昀，太祖十世孙。父希卢，追封荣王，家于绍兴府山阴县，母全氏。以开禧元年正月癸亥生于邑中虹桥里第。前一夕，荣王梦一紫衣金帽人来谒，比寤，夜漏未尽十刻，室中五采烂然，赤光属天，如日正中。既诞三日，家人闻户外车马声，亟出，无所睹。幼尝昼寝，人忽见身隐隐如龙鳞。是时，宁宗弟沂靖惠王薨，无嗣，以宗室希瞿子赐名均为沂王后，寻改赐名贵和。嘉定十三年八月，景献太子薨，宁宗以国本未立，选太祖十世孙年十五以上者教育，如高宗择普安、恩平故事，遂以十四年六月丙寅立贵和为皇子，改赐名竑，而以帝嗣沂王。六月乙亥，补秉义郎。八月甲子，授右监门卫大将军，赐名贵诚。十五年五月丁巳，以竑为检校少保，进封济国公。己未，以帝为邵州防御使。帝性凝重寡言，洁修好学，每朝参待漏，或多笑语，帝独俨然。出入殿庭，矩度有常，见者敛容。会济国公竑与丞相史弥远有违言，弥远日谋媒蘖其失于宁宗，属意于帝而未遂。

十七年八月丙戌，宁宗违豫，自是不视朝。壬辰，疾笃，弥远称诏以贵诚为皇子，改赐名昀，授武泰军节度使，封成国公。

闰月丙申，宁宗疾甚，丁酉，崩于福宁殿。弥远使杨谷、杨石入白杨皇后，称遗旨以皇子竑开府仪同三司，进封济阳郡王、判宁国府，命子昀嗣皇帝位。大赦。尊杨皇后曰皇太后，同听政。封竑为济王，赐第湖州，以醴泉观使就第。癸亥，诏宫中自服三年丧。

九月乙亥，诏褒表老儒，以傅伯成为显谟阁学士，杨简宝谟阁直学士，并提举南京鸿庆宫。柴中行叙复元职，授右文殿修撰、主管南京鸿庆宫。戊寅，诏兄济王妻卫国夫人吴氏封许国夫人。己卯，皇太后、皇帝御便殿垂帘。诏以先圣四十九代孙行可为迪功郎，授判、司、簿、尉；以礼部侍郎程珌、吏部侍郎朱着、中书舍人真德秀兼侍读；工部侍郎葛洪、起居郎乔行简、宗正少卿陈贵谊、军器监王塈兼侍讲。壬午，葛洪权工部尚书，升兼侍读。辛卯，祀明堂，大赦。

冬十月戊戌，诏诸路提点刑狱以十一月按理囚徒。己亥，嗣秀王师嵓薨。壬子，诏百官奉按月给。

十一月甲子，右正言麋溧请承顺东朝，继志述事，壹以孝宗为法，而新政之切者，曰畏天、悦亲、讲学、仁民。上嘉纳焉。癸未，以五月十六日为皇太后寿庆节。丁亥，诏改明年为宝庆元年。戊子，以葛洪为端明殿学士、同签书枢密院事。己丑，诏以生日为天基节。十二月甲午，雪寒，免京城官私房赁地、门税等钱。自是祥庆、灾异、寒暑皆免。癸丑，开经筵，诏辅臣观讲。诏太后所居殿号曰慈明。辛酉，请大行皇帝谥号于南郊，谥曰仁文哲武恭孝皇帝，庙号曰宁宗。

宝庆元年春正月壬戌朔，诏举贤良。庚午，湖州盗潘壬、潘丙、潘甫谋立济王竑，竑闻变，匿水窦中，盗得之，拥至州治，以黄袍加其身，守臣谢周卿率官属入贺。初，壬等伪称李全以精兵二十万助讨史弥远擅废立之罪，比明视之，皆太湖渔人及巡尉兵卒，竑乃遣王元春告于朝，而率州兵诛贼。弥远奏遣殿司将彭任讨之，至则盗平。又遣其客秦天锡托宣医治竑疾，谕旨逼竑死，寻诏贬为巴陵郡公。辛未，诏保宁军节度使师弥为检校少保。诏以皇太后弟奉国军节度使杨谷、保宁节度杨石并开府仪同三司。丙戌，济王竑讣闻，特辍视朝。己丑，上宁宗谥册、宝。

二月甲午，诏故太师、武胜定国军节度使、鄂王岳飞谥忠武。丙申，诏师弥检校少师、嗣秀王。丙辰，楚州火。戊午，发廪振在京细民，给犒马步军、皇城司守卫军有差。

三月癸酉，葬宁宗于会稽永茂陵。

夏四月辛卯朔，宁宗祔庙。壬辰，诏皇兄竑赠少师、保静、镇潼军节度使，直舍人院王塈等缴奏命，遂寝。丁酉，皇太后手书：“多病，自今免垂帘听政。”壬寅，帝两请皇太后垂帘，不允。辛亥，发廪振在京细民。

五月甲子，诏：“内外文武大小之臣，于国政有所见闻，封章来上，毋或有隐。”丙寅，诏不熄为保康军承宣使、嗣濮王。

六月辛卯，太白昼见。丁未，诏史弥远为太师，依前右丞相兼枢密使，进封魏国公。弥远辞免太师。

秋七月丁丑，滁州大水，诏振恤之。乙酉，诏行大宋元宝钱。

八月壬寅，以司农丞姚子才封事切直，诏进一秩，授秘书郎。癸卯，诏知袁州赵{政}夫直秘阁、福建提点刑狱，以旌廉吏。丙午，诏侍从、给谏、卿监、郎官，并在外前执政、侍从、帅臣、监司，各举廉吏三人。戊申，诏侍从、两省、台谏、三衙、知阁、御带、环卫官，在外前执政、侍从，帅臣、监司、都副都统制及屯戍主将，其各举堪充将帅三人。己酉，地震。壬子，张九成赠太师，追封崇国公，谥文忠。甲寅，以程颐四世孙源为籍田令。乙卯，莫泽言真德秀舛论纲常，简节上语，曲为济王地。诏德秀焕章阁待制、提举玉隆万寿宫。丁巳，诏戒贪吏。

九月丙寅，着作佐郎陶崇上保业、慎独、谨微、持久四事，帝嘉纳之。

冬十月癸巳，有流星大如太白。甲寅，诏会稽欑宫所在，税赋尽免折科，山阴县权免三年。十一月癸亥，宣缯兼同知枢密院事，薛极参知政事，葛洪签书枢密院事。诏邵州潜藩，可升为宝庆府。筠州与御名音相近，改为瑞州。壬午，雪寒，在京诸军给缗钱有差，出戍之家倍之。自是祥庆、灾异、霪雨、雪寒咸给。甲申，朱端常言魏了翁封章谤讪，真德秀奏札诬诋。诏魏了翁落职，夺三秩、靖州居住；真德秀落职罢祠。

十二月甲辰，诏删修敕令。是岁，两浙路户一百九十七万五千九百九十六，口二百八十二万二千三十二。福建路户一百七十万四千一百八十六，口二百五十五万三千七十九。

二年春正月癸亥，诏赠沈焕、陆九龄官，焕谥端宪，九龄谥文达。录张九成、吕祖谦、张栻、陆九渊子孙官各有差。癸酉，诏布衣李心传赴阙。戊寅，荧惑入氐。壬午，太白、岁星、填星合于女。

二月辛卯，临察御史梁成大言真德秀有大恶五，仅褫职罢祠，罚轻。诏削二秩。

三月癸酉，以久雨，诏大理寺、三衙、两浙运司、临安府诸属县榷酒所，凡赃赏等钱，罪已决者，一切勿征，毋锢留妻子。自是霖潦、寒暑皆免。戊寅，诏太常寺建功臣阁，以“昭勋崇德”为名。己卯，蕲州火。

夏四月己丑，诏辅臣奉薄，其以《隆兴格》为制。辛亥，有流星大如太白。

六月丙申，御后殿，赐进士王会龙以下九百八十九人及第、出身有差。壬寅，诏以孔子五十二代孙万春袭封衍圣公。

秋七月戊辰，雷电、雨，昼晦，大风。遂安、休宁两县界山裂，洪水坏公宇、民居、田畴。八月乙巳，济王竑追降巴陵县公。辛亥，卫泾薨。

九月庚申，雷。

冬十月甲申，诏《宁宗御集》阁以“宝章”为名，仍置学士、待制员。辛丑，又雷。辛亥，荧惑、岁星、填星合于女，荧惑犯填星。改湖州为安吉州。

十一月甲寅，修祚德庙，以严程婴、公孙杵臼之祀。丙辰，始御紫宸殿。辛酉，荧惑犯岁星。丙子，日南至，上诣慈明殿。十二月癸卯，亲享太庙。

三年春正月辛亥朔，上寿明皇太后尊号册、宝于慈明殿。壬子，史弥远二秩。辛酉，以杨谷、杨石并为少傅。知楚州姚翀朝辞，奏淮楚忠义军事，上曰：“南北皆吾赤子，何分彼此，卿其为朕抚定之。”己巳，诏：“朕观朱熹集注《大学》、《论语》、《孟子》、《中庸》，发挥圣贤蕴奥，有补治道，朕励志讲学，缅怀典刑，可特赠熹太师，追封信国公。”三月庚戌朔，诏郡县长吏劝农桑，抑末作，戒苛扰。工部侍郎朱在进对，奏人主学问之要，上曰：“先卿《中庸序》言之甚详，朕读之不释手，恨不与同时。”辛亥，以皇太后尊号册、宝礼成，侄孙杨凤孙以下推恩有差。

夏四月戊戌，宣引前丞相谢深甫孙女谢氏诣慈明殿进见。

五月壬子，诏岳珂户部侍郎，依前淮东总领兼制置使。

闰月己卯朔，诏：郡县系囚不实书历，未经结录，守臣辄行特判，宪司其详覆所部狱案，岁月淹延者重置于宪。

六月戊申朔，日有食之。

秋七月乙酉，太阴犯心。丁酉，诏振赡被水郡县，其竹木等税勿征。丙午，史弥远乞归田里，诏不允。

八月庚戌，诏谢氏特封通义郡夫人。癸亥，诏凡试邑两经罢黜，更勿授知县、县令。甲戌，太白、荧惑合于翼。丙子，城太平州，诏知州綦奎进中奉大夫，余推恩有差。

九月癸未，故观文殿大学士、魏国公、赠太师留正谥忠宣。丙午，追上宁宗徽号曰法天备道纯德茂功仁文哲武圣睿恭孝皇帝。

冬十月甲子，右监门卫大将军与奭改赐名贵谦，授宜州观察使，继沂王后。右千牛卫将军孟杓改赐名乃裕，授和州防御使，继景献太子后。甲戌，赵范江东提刑兼知池州，节制防江水步军、池州都统司军马。

十一月戊寅，奉上宁宗徽号册宝于太庙。辛巳，日南至，郊，大赦。改明年为绍定元年。十二月己酉，日旁有气如珥。壬申，发廪振赡京城细民。大元兵破关外诸隘，四川制置郑损弃三关。

绍定元年春正月丙子朔，上寿明慈睿皇太后尊号册宝于慈明殿。杨谷、杨石并升少师。

六月壬寅朔，日有食之。己酉，流星昼陨。

秋七月戊戌，荧惑犯南斗。

冬十月戊申，荧惑犯壁垒阵星。丁巳，荧惑、填星合于危。甲子，荧惑犯填星。

十一月癸酉，荧惑入羽林。庚辰，雷。丁酉，诏申严皇城司给符之制，照阑入法。十二月辛亥，以薛极知枢密院事兼参知政事，葛洪参知政事，袁韶同知枢密院事，郑清之端明殿学士、签书枢密院事。

二年春正月庚辰，大理司直张衍上检验、推鞠四事。诏刑狱人命所关，其令有司究行之。丁亥，荧惑、岁星合于娄。

二月庚戌，诏岁举廉吏或犯奸赃，保任同坐，监司、守臣其申严觉察。

三月辛卯，诏郡县系囚多瘐死狱中，宪司其具狱官姓名以闻，黜罢之。

夏四月庚申，诏郡县官阙，毋令艺术人、豪民、罢吏借补权摄。

五月，诏成都、潼川路岁旱民歉，制司、监司其亟振恤，仍察郡县奉令勤惰以闻。辛巳，赐进士黄朴以下五百五十七人及第、出身有差。诏户绝者许立嗣，毋妄籍没。

六月丁巳，诏通义郡夫人谢氏进封美人。

九月丁卯，台州大水。壬辰，有流星大如太白。

冬十月壬戌，诏台州水灾，除民田租及茶、盐、酒酤诸杂税，郡县抑纳者监司察之。

十一月己丑，荧惑入氐。

三年春正月甲申，诏故皇子缉赠保信、奉国军节度使，开府仪同三司，追封永王，谥冲安。壬辰，知枣阳军史嵩之创置屯田，以劳赏官两转。

二月丙申，日有背气。戊戌，诏汀、赣、吉、建昌蛮獠窃发，经扰郡县复赋税一年。庚戌，诏赵范起复，依前知镇江府、节制防江水步并本州在砦军马；赵葵起复，依前知滁州、节制本州屯戍军马。壬子，诏故皇子绎赐忠正、保宁军节度使、开府仪同三司，追封昭王，谥冲纯。

闰月癸酉，逃卒穆椿夜窃入皇城，烧毁甲仗，卫士捕得之，诏磔于市。乙酉，太白、岁星合于毕。

三月丁酉，雨土。戊申，奉国军节度使不忄冬薨，赠少傅，追封乐平郡王。

夏四月己卯，漳州、连城盗起，知龙岩县庄梦诜、尉钟自强不能效死守土，诏各削二秩罢。

五月甲寅，检校少保李全授彰、化保康军节度使，开府仪同三司、京东镇抚使，依旧京东忠义诸军都统制。戊午，李全左右金吾卫上将军，职任仍旧。

六月乙酉，岁星入井。

秋七月丁酉，汀州宁化县曾氏寡妇晏给军粮御漳寇有功，又全活乡民数万人，诏封恭人，赐冠帔，官其子承信郎。

九月辛丑，祀明堂，大赦。丙午，美人谢氏进封贵妃。冬十月己巳，荧惑、填星合于室。

十一月丁酉，有星孛于天市垣。丁未，流星昼陨。十二月庚申，诏录用孔子四十九代孙灿补官。李全叛。壬戌，淮东官兵王青力战，死之，赠右武大夫、蕲州防御使。甲子，诏：“逆贼李全，反形日着，今乃肆为不道，已敕江、淮制臣率兵进讨，有能擒斩全以降者，加以不次之赏。”乙丑，诏免明年元会礼。以郑清之参知政事兼签书枢密院事，乔行简端明殿学士、同签书枢密院事。诏：“史弥远敷奏精敏，气体向安，朕未欲劳以朝谒，可十日一赴都堂治事。”丁卯，册命贵妃谢氏为皇后。己卯，慈明殿出缗钱百五十万犒诸军，振赡在京细民。癸未，上寿明仁福慈睿皇太后尊号册宝。

四年春正月戊子，皇太后年七十有五，上诣慈明殿行庆寿礼，大赦，史弥远以下进秩有差。赐李心传同进士出身。壬寅，赵范、赵葵等诛李全于新塘，诏各进两秩，余推恩有差。

二月戊午朔，诏：雄边军统制、总辖范胜、谷汝砺等诛逆着劳，各官五转，将士立功者，趣具等第、姓名来上。丙子，诏起复孟珙从义郎、京西路分，枣阳军驻扎。

夏四月戊辰，赵范、赵葵并进中大夫、右文殿修撰，赐紫章服、金带。丁丑，以郑清之兼同知枢密院事；乔行简签书枢密院事；赵善湘兵部尚书、江淮制置大使、知建康府，依旧安抚使；赵范权兵部侍郎、淮东安抚副使、知扬州兼江淮制司参谋官；赵葵换福州观察使、右骁卫大将军、淮东提刑、知滁州兼大使司参议官。

五月丙午，宗室司正检校少傅、安德军节度使、天水郡公，加食邑五百户；贵谦承宣使；乃裕观察使。

六月己未，诏魏了翁、真德秀、尤焴、尤龠并叙复元官职祠禄。

七月己丑，日生承气。丁酉，贾涉女侍后宫，诏封文安郡夫人。庚戌，葛洪资政殿学士、知绍兴府。有流星大如太白。

八月己未，大元兵破武休，入兴元，攻仙人关。辛酉，洪咨夔叙复元官祠禄。辛未，文安郡夫人贾氏封才人。

九月丙戌夜，临安火，延及太庙，统制徐仪、统领马振远坐救焚不力，贬削有差。上素服视朝，减膳彻乐。庚子，建昌军火。甲辰，流星昼陨。

冬十月戊午，太常少卿度正、国史院编修官李心传各疏言：宗庙之制，未合于古，兹缘灾异，宜举行之。诏两省、侍从、台谏集议以闻。甲子，以余天锡为户部侍郎兼知临安府、浙西安抚使。癸酉，大元兵破蜀口诸郡，御前中军统制张宣战青野原有功，诏授沔州都统。戊寅，以李为焕章阁直学士、四川制置使、知成都府，赵彦呐直龙图阁、四川安抚制置副使、知兴元府、利路安抚使，安癸仲户部郎中、总领四川财赋。

十一月乙酉，诏忠义总管田遂力战而殁，赠武节大夫、忠州刺史，加封立庙。十二月乙亥，以史嵩之为大理少卿兼京湖制置副使。

五年春正月己丑，以孟珙为京西路兵马钤辖、枣阳军驻扎。庚寅，诏：李全之叛，淮东提刑司检法吴澄等出泰州城谒贼，各追官勒停。其不出见贼者高梦月、刘宾云循升二资。骂贼而死者海陵簿吴嚞，特赠朝奉郎，官其一子将仕郎。”壬辰，史嵩之进大理卿、权刑部侍郎、京湖安抚制置使、知襄阳府。壬寅，新作太庙成。

二月癸丑，帝谒太庙。

三月乙酉，诏京城内外免征商三月。丁酉，日后抱气、承气。

夏四月癸亥，以宝章阁直学士桂如渊顷帅蜀日，北兵攻城，不能合谋死守而遁，致军民罹殃，反以捷闻，诏褫职罢祠。丁卯，起魏了翁以集英殿修撰知遂宁府。

五月己丑，诏：“昨郁攸为灾，延及太室，罪在朕躬，而二三执政，引咎去职。今宗庙崇成，神御妥安，薛极、郑清之、乔行简并复元官。”辛卯，臣僚言：“积阴霖霪，历夏徂秋，疑必有致咎之征。比闻蕲州进士冯杰，本儒家，都大坑冶司抑为炉户，诛求日增，杰妻以忧死，其女继之，弟大声因赴诉，死于道路，杰知不免，毒其二子一妾，举火自经而死。民冤至此，岂不上干阴阳之和？”诏都大坑冶魏岘罢职。癸巳，太白经天，昼见。戊戌，诏今后齐民有罪，监司、守臣毋辄籍没其家，必具闻俟命。

六月乙丑，荧惑、填星合于娄，荧惑顺行犯填星。丙子，诏诸狱官不理他务。

秋七月甲申，诏：“近岁北兵再入利、阆，迫近顺庆，承奉郎胡元琰摄郡事，能收散卒，定居民，谕叛将，以全阖郡，以功特转官三资。”太白入井。丙戌，监楚州大军仓富起宗军变死难，诏赠宣教郎，官一子文林郎。张焕同时被创，害及其家，诏转官一资。丁酉，以吴潜为太府少卿、总领淮西财赋，陈贵谊端明殿学士、同签书枢密院事。

八月乙卯，起真德秀为徽猷阁待制、知泉州。丁巳，泗州路分刘虎、副都统董琳焚断盱泗桥遏金兵。己未，魏了翁以宝章阁待制、潼川安抚使知泸州。乙丑，赐进士徐元杰等四百九十三人及第、出身有差。壬申，太白、岁星合于张。甲戌，新作玉牒殿，奉安累朝玉牒。

九月乙巳，雨雹，雷。

闰月己酉，有流星大如太白。庚戌，彗星出于角。戊辰，史弥远乞归田里，诏不允。

冬十月戊子，以星变，大赦。金将以盱眙军来降，赦盱眙，改为招信军。

十一月己巳，乔行简累疏乞归田，诏不允。十二月丙子朔，进封才人贾氏为贵妃。辛巳，皇太后不豫。壬午，大赦。皇太后崩。癸卯，群臣凡七表请听政，从之。诏：外朝大典，不敢轻改，宫中自服三年丧。时宋与大元兵合围汴京，金主奔归德府，寻奔蔡州，大元再遣使议攻金，史嵩之以邹伸之报谢。

六年春正月己酉，以少傅、保宁军节度使、嗣秀王师弥判大宗正事，赵善湘光禄大夫、江淮制置大使兼知建康府、行宫留守，加食邑四百户。戊辰，史弥远加食邑千户。

二月丁丑，上大行皇太后谥曰恭圣仁烈皇后。以赵范为工部侍郎兼中书门下省检正公事，赵葵秘书监兼侍讲，余天锡礼部侍郎兼侍读。癸卯，荧惑犯东井。

三月丙辰，大雨、雹。

夏四月壬寅，葬恭圣烈皇后于永茂陵。

五月庚戌，太白、荧惑合于柳。邓州移剌以城来降。

六月丁酉，史嵩之刑部侍郎兼京湖安抚制置使兼知襄阳府。

秋七月，败武仙于浙江。

八月，拔唐州。

九月壬寅朔，日有食之。辛亥，祀明堂，大赦。辛酉，经筵官请以御制敬天、法祖、事亲、齐家四十八条及缉熙殿榜、《殿记》宣付史馆。

冬十月，江海领襄军从大元兵合围金主于蔡州。甲申，史宅之太府少卿，史宇之将作少监，并赐同进士出身。丙戌，史弥远进太师、左丞相兼枢密使、鲁国公，加食邑一千户；郑清之光禄大夫、右丞相兼枢密使，加食邑一千户。丁亥，史弥远保宁、昭信军节度使，充醴泉观使，进封会稽郡王，仍奉朝请，加食邑封。以薛极为枢密使，乔行简参知政事兼同知枢密院事，陈贵谊参知政事兼签书枢密院事。诏：“史弥远有定策大功，勤劳王室，今以疾解政，宜加优礼。长子宅之权户部侍郎兼崇政殿说书，次子宇之直华文阁、枢密院副都承旨，长孙同卿直宝章阁，次孙绍卿、良卿、会卿、晋卿并承事郎，女夫赵汝禖军器少监，孙女夫赵崇榟官一转。”己丑，诏崔与之、李、郑性之赴阙。庚寅，以显谟阁待制、知福州真德秀兼福建安抚使。乙未，史弥远薨，赠中书令，追封卫王，谥忠献。诏戒贪吏。

十一月乙巳，给事中莫泽等言，差提举千秋鸿禧观梁成大暴狠贪婪，苟贱无耻，诏夺成大祠禄。丙午，诏改明年为端平元年。己未，以魏了翁为华文阁待制、知泸州、潼川安抚使，赐金带。癸亥，进赵葵兵部侍郎、淮东制置使兼知扬州。甲子，台臣劾刑部尚书莫泽贪淫忮害，罢之。丙寅，权工部尚书赵范言：“宣和海上之盟，厥初甚美，迄以取祸，其事不可不鉴。”帝嘉纳之。丁卯，诏赵葵任责防御。戊辰，礼部郎中洪咨夔进对：今日急务，进君子，退小人，如真德秀、魏了翁当聚之于朝。帝是其言，命咨夔洎王遂同为监察御史。己巳，赵葵入见，帝问以金事，对曰：“今国家兵力未赡，姑从和议。俟根本既壮，雪二帝之耻，以复中原。”十二月戊寅，史宅之缴纳赐第，诏给赐本家，仍奉家庙。庚辰，以薛极为观文殿大学士、知绍兴府兼浙东安抚使。甲申，吴潜太府卿，仍淮西总领财赋，暂兼沿江制置、知建康府。戊申，洪咨夔言：“资政殿学士、提举洞霄宫袁韶，仇视善类，谄附弥远，险忮倾危。”诏袁韶夺职、罢祠禄。壬辰，台臣言：“赵善湘、陈晐、郑损纳赂弥远，怙势肆奸，失江淮、荆襄、蜀汉人心，罪状显着。”诏赵善湘有讨李全功，特寝免；陈晐与祠，郑损落职与祠。

端平元年春正月庚子朔，诏求直言。侍从、卿监、郎官，在外执政、从官，举堪为监司、守令者各二人。三衙、统帅、知阁、御带、环卫官，在外总管、军帅，举堪为将帅者各二人。钟震、陈公益、李性传、张虙并兼侍读。徐清叟、黄朴、李大同、叶味道并兼崇政殿说书。辛丑，赵范依前沿江制置副使，权移司知黄州，史嵩之权京湖安抚制置使兼知襄阳府，陈韡华文阁待制，仍知隆兴府、江西安抚使。诏德安三关使彭哲，去年十月北兵至，弃关遁，削二秩勒停。乙巳，赐故少傅、权参知政事任希夷谥宣宪。丙午，诏赵范兼淮西制置副使，任责防御。太白、荧惑合在斗。戊申，金主完颜守绪传位于宗室承麟。己酉，城破，守绪自经死，承麟为乱兵所杀，执其参知政事张天纲。丙寅，诏：“太师、中书令荣王已进王爵，宜封三代，曾祖子奭赠太师、吴国公，祖伯旴赠太师、益国公，父师意赠太师、越国公。”戊辰，以枢密院言，诏：“京西忠顺统制江海、枣阳同统制郭胜，向因所部兵行劫，坐不发觉，除名、广州拘管。遇赦还军前自效有功，并叙复元受军职。”史嵩之露布告金亡，谨遣郭春按循故壤，诣奉先县汛扫祖宗诸陵。还师屯信阳。命王旻守随州，王安国守枣阳，蒋成守光化，杨恢守均，并益兵饬备，经理唐、邓屯田。

二月辛未，监察御史洪咨夔言：“上亲政之始，斥逐李知孝、梁成大，其谄事权奸，党私罔上，倡淫黩货，罪大罚轻。”诏李知孝削一秩，罢祠；梁成大削两秩。壬申，以赵彦呐为四川安抚制置使兼知兴元府。丁亥，诏端平元年正月以前诸命官贬窜物故者，许令归葬。

三月己酉，以贾涉子似道为籍田令。辛酉，诏遣太常寺主簿朱扬祖、阁门祗候林拓诣洛阳省谒八陵。

四月辛未，诏遣朱复之诣八陵，相度修奉。丁丑，诏：“比年宗亲贫窭，或致失所。甚非国家睦族之意。大宗正司、南外西外宗正司，其申严州郡，以时赡给，违者有刑。”监察御史王遂言：“史嵩之本不知兵，矜功自侈，谋身诡秘，欺君误国，留之襄阳一日，则有一日之忧。”不报。戊寅，岁星守太微垣上相星。壬午，监察御史洪咨夔言：“今残金虽灭，邻国方强，益严守备犹恐不逮，岂可动色相贺，涣然解体，以重方来之忧？”上嘉纳。甲申，日生赤晕。丙戌，以灭金获其主完颜守绪遗骨告太庙，其玉宝、法物并俘囚张天纲、完颜好海等命有司审实以闻。庚寅，诏授孟珙带御器械，京、襄部押官属陈一荐、江海官两转，余论功行赏。金降人夹谷奴婢改姓同名鼎，王闻显、呼延实、来伯友、石大瑞、白华各授官有差。丁酉，臣僚言：“江淮、荆襄诸路都大提点坑冶吴渊，恃才贪虐，籍人家赀以数百万计，掩为己有，其弟潜违道干誉，任用非类。”诏吴渊落右文殿修撰，吴潜落秘阁修撰，并放罢。

五月庚子，薛极卒，赠少师。戊申，太平州螟。己酉，太阴入氐。乙卯，诏李知孝瑞州居住，梁成大潮州居住，莫泽南康军居住，并再降授官，寻尽追爵秩。诏魏了翁赴阙。丙辰，以赵范为两淮制置使、节制军马兼沿江制置副使。壬戌，以崔与之为端明殿学士、提举西京嵩山崇福宫，陈韡权工部尚书、知隆兴府、江西安抚使。丙寅，诏：“黄干、李燔、李道传、陈宓、楼昉、徐宣、胡梦昱皆厄于权奸，而各行其志，没齿无怨，其赐谥、复官、优赠、存恤，仍各录用其子，以旌忠义。戴野，其复元资，以励士风。”建阳县盗发，众数千人，焚劫邵武、麻沙、长平。

六月戊辰朔，郑清之等进奏选德殿柱有金书六字曰：“毋不敬，思无邪。”上曰：“此坐右铭也。”庚午，荧惑、填星合于胃。壬申，诏蠲漳、泉、兴化三州丁米钱。丙子，以李鸣复为侍御史兼侍讲。戊寅，以乔行简知枢密院事，曾从龙参知政事，郑性之签书枢密院事，陈贵谊兼同知枢密院事。己卯，诏：“故巴陵县公竑可尽复本身官爵，有司其检视墓域，以时致祭。妻吴昨自请为尼，特赐慧净法空大师，绍兴府月给衣资缗钱。”诏殿司选精锐千人，命统制娄拱、统领杨辛讨捕建阳县盗。幸巳，诏故端明殿学士、开府仪同三司史弥远赠资政殿大学士，谥忠宣。荧惑犯填星。丙戌，有流星大如太白。戊子，日晕不匝，生格气。癸巳，史嵩之进兵部尚书。禁毁铜钱作器用并贸易下海。

秋七月乙巳，诏嘉兴县王临年百二岁，补迪功郎致仕。

八月癸酉，诏：“河南新复郡县，久废播种，民甚艰食，江、淮制司其发米麦百万石往济归附军民，仍榜谕开封、应天、河南三京。”甲戌，朱扬祖、林拓朝谒八陵回，以图进，上问诸陵相去几何及陵前涧水新复，扬祖悉以对，上忍涕太息。乙亥，以赵范为京河关陕宣抚使、知开封府、东京留守，赵葵京河制置使、知应天府、南京留守，全子才关陕制置使、知河南府、西京留守。甲午，权邵武军王野以平建阳寇有功，官两转，余推赏有差。

九月庚子，赵范依旧京西、湖北安抚制置大使、知襄阳府。辛丑，荧惑入井。壬寅，赵范言：“赵葵、全子才轻遣偏师复西京，赵楷、刘子澄参赞失计，师退无律，致后阵败覆。”诏赵葵削一秩，措置河南、京东营田边备；全子才削一秩，措置唐、邓、息营田边备；刘子澄、赵楷并削三秩放罢。又言：“杨义一军之败，皆由徐敏子、范用吉怠于赴援，致不能支。”诏范用吉降武翼郎，徐敏子削三秩放罢，杨义削四秩，勒停自效。己酉，真德秀言：权臣罔上，讲筵官亦傅会其言，今承其弊，有当虑者五事，并及泉、漳寇盗、盐法之弊。帝嘉纳之。诏：进士何霆编类朱熹解注文字，有补经筵，授上文学。

冬十月己卯，真德秀进《大学衍义》。辛卯，陈贵谊薨，赠少保。

十一月壬子，京、湖制司创镇北军，诏以襄阳府驻扎御前忠卫军为名。壬戌，太白经天。十二月己卯，大元遣王楫来。戊子，王楫辞于后殿。辛卯，遣邹伸之、李复礼、乔仕安、刘溥报谢，各进二秩。

关键词：宋史,本纪

解释翻译[挑错/完善]

理宗建道备德大功复兴烈文仁武圣明安孝皇帝，名晌，宋太祖第十世孙。父亲赵和笋，追封为荣王，家住绍兴府山阴县，母亲全氏。开禧元年（1205）正月初五生于县中虹桥家中。出生前一天晚上，荣王梦见一个穿戴紫衣金帽之人来拜访；等醒来，夜漏十刻没到，室中五彩灿烂，赤光照天，如日正中。出生三天后，家人听到屋外面有车马声，急忙赶出来看，什么也没看见。小时候曾经白天睡觉，人家忽然看见他身上隐隐像龙鳞。这时，宁宗弟沂靖惠王逝世，没有后代，以宗室赵希瞿子赐给名均为沂王后代，不久改赐为赵贵和。嘉定十三年（1220)八月，景献太子去世，宁宗以国家的根本没有立稳，选择太祖十世孙十五岁以上的人进行教育，像高宗选择普安、恩平故事，于是在嘉定十四年六月十三日立赵贵和为皇子，改赐名，而以理宗为沂王后代。六月二十二日，补为秉义郎。八月十三日，授为右监门卫大将军，赐名赵贵诚。嘉定十五年五月初十，以为检校少保，进封为济国公。十二日，任命理宗为邵州防御使。理宗生性凝重寡言，洁修好学，每次早晨人朝等待参见皇帝，其他人大多欢声笑语，理宗独自俨然站立在那里，不苟言笑。出人殿廷，都遵守宗室规矩，见者敛容，恰逢济国公赵与承相史弥远有矛盾，史弥远每天在宁宗面前构陷诬害赵，有意立理宗为皇太子而没有得逞。

嘉定十七年（1224）八月二十一日，宁宗身体不适，从此不上朝处理政事。二十七日，宁宗病危，史弥远称诏以赵贵诚为皇子，改赐名晌，授为武泰军节度使，封为成国公。

闰八月初二，宁宗病情加重，初三，在福宁殿逝世。史弥远命令杨谷、杨石告诉杨皇后，按照遗诏任命皇子赵为开府仪同三司，进封为济阳郡王，判宁国府，命令皇子赵晌即皇帝位。大赦全国。尊杨皇后为皇太后，代理主管国政。封赵为济王，赐给湖州宅第，以醛泉观使前往居住。二十九日，下诏宫中各自服丧三年。

九月十二日，下诏褒扬老儒，以傅伯成为显漠阁学士，杨简为宝漠阁直学士，二人都为提举南京鸿庆宫；柴中行恢复原职，授为右文殿修撰，主管南京鸿庆宫。十五日，下诏封兄济王妻卫国夫人吴氏为许国夫人。十六日，皇太后、理宗到便殿垂帘听政。下诏任命先圣四十九代孙孔行可为迪功郎，授判、司、簿、尉；任命礼部侍郎韵孙、吏部侍郎朱著、中书舍人真德秀兼侍读；工部侍郎葛洪、起居郎乔行简、宗正少卿陈贵谊、军器监王兼侍讲。十九日，葛洪代理工部尚书，升兼侍读。二十八日，祭祀明堂，大赦全国。

冬十月初五，下诏各路提点刑狱在十一月视察处理囚犯。初六，嗣秀王赵师莆去世。十九日，下诏文武百官棒禄按月供给。

十一月初二，右正言康漂请求承顺东朝，继志述事，以孝宗为榜样，而新政之急切者，就是畏天、悦亲、讲学、仁民。理宗高兴地采纳了这一建议。二十一日，以五月十六日为皇太后寿庆节。二十五日，下诏改明年为宝庆元年。二十六日，任命葛洪为端明殿学士、同签书枢密院事。二十七日，下诏以生日为天基节。

十二月初一，降雪寒冷，免除京城官私房屋租地、门税等钱。从此，样庆、灾异、寒暑皆免。二十一日，开经筵，下诏辅臣观讲。下诏太后所居殿为慈明殿。二十九日，到南郊请大行皇帝宁宗溢号，溢号为仁文哲武恭孝皇帝，庙号宁宗。宝庆元年（l225）春正月初一，下诏举荐贤良。初九，湖州盗贼潘壬、潘丙、潘甫阴谋立济王赵为帝，赵听说此事，躲到水洞中，盗贼得到后，拥至州治，把黄袍披在赵身上，守臣谢周卿率官属朝贺。起初，潘壬等伪称李全率精兵二十万助讨史弥远擅自废立的罪行，等天明观看，他们都是太湖渔民和巡尉士卒，赵于是派遣王元春报告朝廷而自己亲率州兵诛讨盗贼。史弥远奏请殿司将领彭任讨伐，刚到达，盗贼就平定了。又派遣其客秦天锡假托朝廷命令治赵的病，逼迫赵死，不久贬降为巴陵郡公。初十，下诏保宁军节度使赵师弥为检校少保。下诏以皇太后弟奉国军节度使杨谷、保宁节度杨石为开府仪同三司。二十五日，济王赵逝世消息传到朝廷，理宗特停止上朝处理政事。二十八日，呈上宁宗溢号、册宝。

二月初三，下诏已故太师、武胜定国军节度使、鄂王岳飞溢号为忠武。初三，下诏赵师弥为检校少师、嗣秀王。二十三日，楚州发生火灾。二十五日，开仓发米贩济京城小民，供给搞赏马步军、皇城司守卫军队不等。

三月十三日，葬宁宗于会稽永茂陵。夏四月初一，在太庙撇祭宁宗。初二，下诏皇兄赵赠为少师、保静镇撞军节度使，直舍人院王等缴还奏命，于是收回成命。初七，皇太后手书：“多病，从此不垂帘听政。”十二日，理宗两次请皇太后垂帘听政，没有应允。二十一日，发仓库米贩济在京小民。

五月初四，下诏：“内外文武大小臣僚，对国家政事有什么意见，呈上密封奏章，不要有所隐瞒。”初六，下诏赵不熄为保康军承育使、嗣攫王。

六月初二，太白星白天出现。十八日，下诏史弥远为太师，依照前例右承相兼枢密使，进封为魏国公。史弥远辞免太师。

秋七月十八日，滁州发大水，下诏贩济抚恤灾民。二十六日，下诏流通大宋元宝钱。

八月十四日，因司农承姚子才所上密封章奏切直，下诏进秩一级，授为秘书郎。十五日，下诏袁州知州赵硕夫为直秘阁、福建提点刑狱，用以表彰廉吏。十八日，下诏侍从、给谏、卿监、郎官，以及在外前任执政、侍从、帅臣、监司，各自举荐廉吏三人。二十日，下诏侍从、两省、台谏、三衙、知阎、御带、环卫官，在外前任执政、侍从、帅臣、监司、都副都统制和屯戍主将，各自举荐可以担任将帅者三人。二十一日，地震。二十四日，赠张九成为太师，追封为崇国公，溢号文忠。二十六日，任命程颐四世孙程源为籍田令。二十七日，莫泽议论说真德秀怜论纲常，简节皇上的话，为济王赵辩解。下诏真德秀为焕章阁待制、提举玉隆万寿宫。二十九日，下诏告诫贪吏。

九月初八，著作佐郎陶崇呈上保业、慎独、谨微、持久四项建议，理宗高兴地采纳。

冬十月初六，有流星比太白星还要大。二十七日，下诏：会稽殡宫所在，税赋尽免折科，山阴县暂免三年。

十一月初六，宣增兼同知枢密院事，薛极为参知政事，葛洪为签书枢密院事。下诏说：“邵州曾是潜藩所在，可升为宝庆府。箔州的箔与理宗名字音相近，避讳改为瑞州。”二十五日，雪寒，在京各军供给络钱不等，出戍士兵之家加倍。从此样庆、灾异、霍雨、雪寒都给络钱。二十七日，朱端常上奏说魏了翁封章谤汕，真德秀奏札诬低。下诏魏了翁免职，削夺三官，靖州居住；真德秀免职罢祠。十二月十八日，诏令删修救令。这一年，两浙路户数为一百九十七万五千九百九十六，口数为二百八十二万二千零三十二。福建路户数为一百七十万四千一百八十六，口数为三百五十五万三千零七十九。

宝庆二年春正月初七，下诏赠沈焕、陆九龄官，溢号分别为端宪、文达。录用张九成、吕祖谦、张试、陆九渊子孙官不等。十七日，召布衣李心传到朝廷。二十二日，荧惑星进人氏宿。二十六日，太白星、岁星、填星合于女宿。二月初六，监察御史梁成大说真德秀有大恶五项，仅仅被革去官职，罢除祠官，处罚轻了。下诏削二官。三月十八日，因久雨不晴下诏大理寺、三衙、两浙运司、临安府各属县榷酒所，凡赃赏等钱，罪犯已被处理断案者，一切不要再追究，不得拘留妻子儿女。从此水早、寒暑皆免。二十三日，下诏太常寺建造功臣阁，名称为“昭勋崇德”。二十四日，薪州发生火灾。

夏四月初五，下诏辅臣棒薄，以《隆兴格为制度。二十七日，有流星大如太白星。

六月十三日，到后殿，赐进士王会龙等九百八十九人及第、出身不等。十九日，下诏以孔子五十二代孙孔万春袭封衍圣公。

秋七月十五日，雷电雨交相发作，白天阴晦，刮大风。遂安、休宁两县界山裂；洪水冲坏公宁、民居、田畴。

八月二十二日，济王赵追降为巴陵县公。二十八日，卫径去世。

九月初八，打雷。

冬十月初二，下诏泞宗御集阁名称为“宝章”，仍设置学士、待制官员。十九日，又打雷。二十九日，荧惑星、岁星、填星合于女宿，荧惑星侵犯填星。改湖州为安吉州。

十一月初三，修建柞德庙，严格程婴、公孙柞臼的祭祀。初五，始到紫哀殿。初十，荧惑星侵犯岁星。二十五日，冬至，理宗到慈明殿。

十二月二十二日，理宗亲自祭太庙。宝庆三年春正月初一，到慈明殿呈上寿明皇太后尊号册宝。初二，史弥远进官二级。十一日，任命杨谷、杨石为少傅。楚州知州姚是到朝廷告辞，奏疏淮、楚忠义军事，理宗说：“南北都是我大宋赤子，何必分彼此，你去替我抚定他们。”十九日，下诏：“肤观朱熹集注大学、论语、孟予、冲庸，发挥圣贤思想，有益治道。肤立志学习，追念典刑，可以特赠朱熹为太师，追封为信国公。”三月初一，下诏郡县长吏劝督农桑，抑制从商，严诫苛扰。工部侍郎朱在进对，奏疏皇帝学问之要，理宗说：“先卿冲庸序言之甚详，肤爱不释手，恨不能与其同时。”初二，因皇太后尊号册宝礼成，侄孙杨凤孙以下施予恩赏不等。夏四月十九日，皇上宣召要前承相谢深甫孙女谢氏到慈明殿进见。五月初四，诏令岳坷为户部侍郎，依前淮东总领兼制置使。

闰五月初一，下诏：郡县在押囚犯不真实书写经历，没有经过讯问核实，守臣就实行特判，宪司详细审查所部狱案，拖欠推诱者重置典刑。

六月初一，日食。

秋七月初八，月亮侵犯心宿。二十日，下诏贩济遭水灾的郡县，竹木等不征税。二十九日，史弥远请求归故乡，下诏不准。

八月初四，下诏谢氏特封为通义郡夫人。十七日，下诏：凡试邑两次被罢除，再不授为知县、县令。二十八日，太白星、荧惑星合于翼宿。三十日，在太平州建城，下诏知州纂奎进升为中奉大夫，其余施加恩惠不等。

九月初七，已故观文殿大学士、魏国公、赠太师留正溢号为忠宣。三十日，追上宁宗徽号为法天备道纯德茂功仁文哲武圣睿恭孝皇帝。

冬十月十八日，右监门卫大将军赵与改赐名贵谦，授为宜州观察使，继为沂王后代。右千牛卫将军孟构改赐名乃裕，授为和州防御使，继为景献太子后代。二十八日，江东提刑赵范兼池州知州，主管调遣防江水步军、池州都统司军马。

十一月初三，到太庙奉上宁宗徽号册宝。初六，冬至，到南郊举行祭祀，大赦全国。改明年为绍定元年。十二月初四，太阳边有气像光圈。二十七日，开仓发米贩济京城小民。大元军队攻破关外各关隘，四川制置使郑损放弃三关。

绍定元年（l228）春正月初一，到慈明殿奉上寿明慈睿皇太后尊号册宝。杨谷、杨石都升为少师。

六月初一，日食。初八，流星白天坠落。

秋七月二十七日，荧惑星侵犯南斗星。

冬十月初八，荧惑星侵犯壁垒阵星。十七日，荧惑星、填星合于危宿。二十四日，荧惑星侵犯填星。

十一月初三，荧惑星进人羽林。初十，打雷。二十七日，下诏申严皇城司给符制度，违者按擅人法处罚。

十二月十二日，任命薛极为知枢密院事兼参知政事，葛洪为参知政事，袁韶为同知枢密院事，郑清之为端明殿学士、签书枢密院事。

绍定二年春正月十一日，大理司直张衍奏上检验、推讯四事。下诏：刑狱关系人命，命令有关部门研究实行。十八日，荧惑星，岁星合于娄宿。

二月十一日，下诏：每年被举荐的廉吏，如果有犯贪赃罪的，保任同坐，监司守臣申严觉察。

三月二十三日，下诏：郡县在押囚犯有很多饿死在狱中的，宪司开列这些狱官的姓名上报朝廷，罢除这些狱官。夏四月二十三日，下诏：郡县官缺乏，不得令艺术人、豪民、罢吏借补权摄郡县官。

五月，下诏：成都、撞川路岁早民歉，制司、监司要尽最大努力进行贩济，并且考察郡县执行命令好坏上报朝廷。十四日，赐给进士黄朴以下五百五十七人及第、出身不等。下诏：“户绝者允许立继承人，不得妄为籍没财产。”

六月二十一日，下诏通义郡夫人谢氏进封为美人。

九月初三，台州发大水。二十八日，有流星大如太白星。

冬十月二十八日，下诏：台州水灾，免除民田租税和茶、盐、酒酣各项杂税，郡县强制收取者，由监司负责查处。十一月二十五日，荧惑星进人氏宿。绍定三年春正月二十一日，下诏追赠已故皇子赵缉为保信、奉国军节度使、开府仪同三司，追封永王，溢号冲安。二十九日，枣阳知军史篙之创置屯田，因此功劳转任两官。

二月初三，太阳上有背气。初五，下诏：汀、赣、吉、建昌蛮撩人暗暗起来反抗，遭受骚扰郡县免除赋税一年。十七日，下诏起复赵范，依前知镇江府、节制防江水步军和本州在碧军马；起复赵葵，依前知滁州、节制本州屯戍军马。十九日，下诏：已故皇子赵绎赐为忠正、保宁军节度使、开府仪同三司，追封为昭王，溢号冲纯。

闰二月初十，逃卒穆椿夜晚偷偷进人皇城，烧毁甲仗，被卫士捕捉，下诏在闹市碎尸。二十二日，太白星、岁星合于毕宿。

三月初五，降土。十六日，奉国军节度使赵不J冬逝世，追赠少傅，追封为乐平郡王。

夏四月十八日，漳州、连城盗贼兴起，知龙岩县庄梦洗、县尉钟自强不能效死守土，下诏各自削夺二官。五月二十三日，检校少保李全授为彰化保康军节度使、开府仪同三司、京东镇抚使，并且依旧担任忠义各军都统制。二十七日，李全授左右金吾卫上将军，职任仍旧。

六月二十五日，岁星进人井宿。秋七月初八，汀州宁化县曾氏寡妇晏氏给军粮抵御漳州寇盗有功，又保全乡民数万人，下诏封为恭人，赐给冠裙，任其子为承信郎。

九月十三日，祭祀明堂，大赦。十八日，美人谢氏进封贵妃。

冬十月十一日，荧惑星、填星合于室宿。

十一月初十，有彗星出现天市垣。二十日，流星白天陨落。

十二月初三，下诏录用孔子四十九代孙孔灿补官。李全反叛。初五，淮东官兵王青力战，战死，赠右武大夫、薪州防御使。初七，下诏：“逆贼李全，反形日著，现在肆为不道，已经命令江、淮制臣率兵进讨，有能擒斩李全或使之投降者，加以赏赐。”初八，下诏免除明年元会礼。任命郑清之为参知政事兼签书枢密院事，乔行简为端明殿学士、同签书枢密院事。下诏：“史弥远敷奏精敏，气体向安，肤不想劳以朝拜，可十日一赴都堂处理政事。”初十，册命贵妃谢氏为皇后。二十二日，慈明殿出络钱一百五十万搞赏诸军，贩济在京小民。二十六日，奉上寿明仁福慈睿皇太后尊号册宝。

绍定四年春正月初一，皇太后七十五岁，理宗到慈明殿行庆寿礼，大赦，史弥远以下官员进升不等。赐李心传为同进士出身。十五日，赵范、赵葵等在新塘诛杀李全，下诏各进官二级，其余人施赏不等。

二月初一，下诏：雄边军统制、总辖范胜、谷濒厉等诛杀叛逆有功劳，各转五官，将士立功者，督促开列等第、姓名上报。十九日，下诏重新起用孟琪为从义郎、京西路分都监、枣阳军驻扎。夏四月十二日，赵范、赵葵都进为中大夫、右文殿修撰，赐给紫章服、金带。二十一日，任命郑清之兼同知枢密院事；乔行简为签书枢密院事；赵善湘为兵部尚书、江淮制置大使、建康知府，依旧任安抚使；赵范代理兵部侍郎、淮东安抚副使、知扬州兼江淮制置司参谋；赵葵换为福州观察使、右晓卫大将军、淮东提刑、知滁州兼大使司参议官。

五月二十一日，宗室赵司正为检校少傅、安德军节度使、天水郡公，加食邑五百户，赵贵谦为承宣使，赵乃裕为观察使。

六月初四，下诏魏了翁、真德秀、尤婚、尤抓都重新起用，官职棒禄予以恢复。

七月初五，太阳生出承气。十三日，贾涉女儿侍奉后宫，下诏封为文安郡夫人。二十六日，葛洪为资政殿学士、绍兴知府。有流星如太白星。

八月初六，大元兵攻破武休，进人兴元，进攻仙人原。初八，洪咨夔恢复原官祠禄。十八日，文安郡夫人贾氏封为才人。

九月初三夜晚，临安府发生火灾，延及太庙，统制徐仪、统领马振远因救火不力，贬降削夺官职不等。理宗素服上朝处理政事，减膳撤乐。十七日，建昌军发生火灾。二十一日，流星白天陨落。冬十月初六，太常少卿度正、国史院编修官李心传分别上疏说：宗庙之制，不符古礼，现在遇上灾异，应该按古礼实行。下诏两省、侍从、台谏官一起讨论上报。十二日，任命余天锡为户部侍郎兼临安知府、浙西安抚使。二十一日，元军攻破蜀口各郡，御前中军统制张宣在青野原战斗有功，下诏授为洒州都统。二十六日，任命李皇为焕章阁直学士、四川制置使、成都知府，赵彦呐为直龙图阁、四少11安抚制置副使、兴元知府、利路安抚使，安葵仲为户部郎中、总领四川财赋。十一月初三，下诏：忠义总管田遂力战而死，赠武节大夫、忠州刺史，加封六庙。

十二月二十四日，任命史篙之为大理少卿兼京湖制置副使。

绍定五年春正月初八，任命孟琪为京西路兵马铃辖，枣阳军驻札。初九，下诏：“李全之叛，淮东提刑司检法吴澄等出泰州城拜见叛贼，分别追官勒停。没有出来拜见者高梦月、刘宾云进升二级。骂贼而死者海陵簿吴哲，特赠朝奉郎，任命其子一人为将仕郎。”十一日，史篙之进为大理卿和代理刑部侍郎、京湖安抚制置使、襄阳知府。二十一日，新建太庙竣工。

二月初二，理宗朝拜太庙。

三月初四，下诏京城内外免征商税三个月。十六日，太阳生出抱气、承气。夏四月十三日，因宝章阁直学士桂如渊前不久统帅蜀期间，元兵攻城，不能合力死守而逃跑，致使军民遭殃，反而向朝廷上报战胜元军，下诏革职罢祠。十七日，起用魏了翁，以集英殿修撰知遂宁府。

五月初九，下诏：“昨日临安发生火灾，波及太庙，罪在肤自己，但二三个执政大臣，因而引咎去职。今天新宗庙已经修成，神主安妥，薛极、郑清之和乔行简都恢复原官。”十一日，臣僚说：“接连阴雨连绵，从夏到秋，可能有致咎的征兆。近来听说薪州进士冯杰，本是儒家，都大坑冶司抑为笋户，诛求日增，冯杰妻子因忧而死，其女继之而死，弟弟冯大声因上访申诉死于途中，冯杰知道自己难免于死，毒死他的两个儿子和妾一人，投火自杀而死。民冤至此，难道不影响阴阳调和吗了？下诏都大坑冶瑰见罢职。十三日，太白星白天显现。十八日，下诏：“今后百姓有罪，监司、守臣不得动不动就籍没其家，必须上报待命。”六月十六日，荧感星、填星合于娄宿，荧惑星顺行侵犯填星。二十七日，下诏各狱官不管理其他事务。秋七月初五，下诏：“近年元兵两次进人利州、间州，逼近顺庆，承奉郎胡元淡代管郡事，能够收集散卒，安定居民，招谕叛将，保全郡土，因功劳特转官三资。”太白星进人井宿。初七，监楚州大军仓富起宗因军士叛变而死，下诏赠宣教郎，任其一子为文林郎。张焕同时被创，害及其家，诏令转官一级。十八日，任命吴潜为太府少卿，总领淮西财赋，陈贵谊为端明殿学士、同签书枢密院事。八月初七，起用真德秀为徽酞阁待制，为泉州知州。初九，泅州路分都监刘虎、副都统董琳焚断盯泅桥来遏制金兵。十一日，魏了翁任命宝章阁待制、撞川安抚使、知沪州。十七日，赐进士徐元杰等四百九十三人及第、出身不等。二十四日，太白星、岁星合于张宿。二十六日，新作玉碟殿，恭敬安放历朝玉碟。九月二十八日，降冰雹，打雷。闰九月初二，有流星大如太白星。初三，彗星出现在角宿。二十一日，史弥远请求回归故里，下诏不允。

冬十月十二日，因星变大赦。金将以盯胎军来投降，赦免盯胎，改为招信军。

十一月二十三日，乔行简多次请求回归故里，下诏不允。

十二月初一，进封才人贾氏为贵妃。初六，皇太后染病。初七，大赦。皇太后逝世。二十八日，大臣共七次上表请理宗亲政，理宗同意。下诏：外朝大典，不敢轻易改变，宫中自服三年丧。当时宋与大元兵联合围攻汁京，金主逃向归德府，不久逃回蔡州，大元军再次派遣使臣商议进攻金兵，史篙之派邹伸之答谢。绍定六年春正月初四，以少傅、保宁军节度使、嗣秀王赵师弥判大宗正事，光禄大夫、江淮制置大使赵善湘兼知建康府、行宫留守，加食邑四百户。二十三日，史弥远加食邑千户。

二月初二，上大行皇太后溢号为恭圣仁烈皇后。任命赵范为工部侍郎兼中书门下省检正公事。赵葵为秘书监兼侍讲，余天锡为礼部侍郎兼侍读。二十八日，荧惑星侵犯东井。

三月十二日，降大冰雹。

夏四月二十八日，葬恭圣仁烈皇后于永茂陵。

五月初六，太白星、荧惑星合于柳宿。邓州移刺投降。

六月二十四日，史篙之为刑部侍郎、兼京湖安抚制置使兼襄阳知府。

秋七月，在浙江打败武仙。

八月，攻拔唐州。

九月初一，日食。初十，祭祀明堂，大赦。二十日，经筵官请求用御制敬天、法祖、事亲、齐家四十八条和辑熙殿榜、溅主己给付史馆。

冬十月初五，江海率领襄军随大元军在蔡州联合围金主。十三日，史宅之为太府少卿，史宁之为将作少监，都赐同进士出身。十五日，史弥远升太师、左承相兼枢密使、鲁国公，加食邑一千户；郑清之为光禄大夫、右承相兼枢密使，加食邑一千户。十六日，史弥远为保宁、昭信军节度使，担任醛泉观使，进封会稽郡王，并且逢一日、五日朝见皇帝，加食邑封。任命薛极为枢密使，乔行简为参知政事兼同知枢密院事，陈贵谊为参知政事兼签书枢密院事。下诏：史弥远有定策大功，勤劳王室，今因疾病解除政职，应该加以优礼。长子史宅之代理户部侍郎兼崇政殿说书。次子史宁之直华文阁、枢密院副都承旨，长孙史同卿直宝章阁，次孙史绍卿、史会卿、史晋卿为承事郎，女婿赵汝葆为军器少监，孙女夫赵崇梓转一官。十八日，下诏崔与之、李皇、郑性之到朝廷。十九日，任命显漠阁待制、知福州真德秀兼福建安抚使。二十四日，史弥远去世，赠中书令，追封为卫王，溢号忠献。下诏警告贪吏。十一月初五，给事中莫泽等说，差提举千秋鸿禧观梁成大暴狠贪婪，苟贱无耻，诏令削夺梁成大祠禄。初六，诏令改明年为端平元年。十九日，任命魏了翁为华文阁待制、知沪州、撞川安抚使，赐给金带。二十三日，升赵葵为兵部侍郎、淮东制置使兼知扬州。二十四日，台臣弹勃刑部尚书莫泽贪婪淫恶，怀奸害人，罢除。二十六日，代理工部尚书赵范说：“宣和海上之盟，其初甚坚，最后以取祸告终，其事不可不借鉴。”理宗高兴地采纳了。二十七日，下诏赵葵担任防御大任。二十八日，礼部郎中洪咨夔进对说：“今日急务，进君子，退小人，像真德秀、魏了翁应当聚之于朝廷。”理宗认为他说得很对，命令洪咨夔到王遂都为监察御史。二十九日，赵葵朝见皇上，理宗询问金国的事情，赵葵回答说：“今天国家兵力不强大，姑且采取和议策略，等国家根本强壮，再雪徽、钦二帝之耻，恢复中原诸地。”

十二月初八，史宅之缴纳赐宅，下诏给赐本家，仍奉家庙。初十，任命薛极为观文殿大学士、知绍兴府兼浙东安抚使。十四日，吴潜为太府卿，仍旧为淮西总领财赋，暂兼沿江制置、建康知府。戊申日，洪咨夔说：“资政殿学士、提举洞霄宫袁韶，仇视君子好人，馅附小人史弥远，阴险毒辣。”下诏削夺袁韶官职罢除祠禄。二十二日，台臣说：“赵善湘、陈歇&#8226;郑损纳贿史弥远，依仗史弥远的势力肆意为奸，失掉江淮、荆襄、蜀汉人心，罪状显著。”下诏赵善湘有讨伐李全之功，特免罪；陈歇为祠禄官，郑损免职为祠禄官。

端平元年（1234）春正月初一，下诏寻求直言；侍从、卿监、郎官，在外执政、从官，推举可以担任监司、守令者各二人；三衙、统帅、知阎、御带、环卫官，在外总管、军帅，举荐可以担任将帅者各二人。钟震、陈公益、李性传、张虑都兼侍读。徐清雯、黄朴、李大同、叶味道都兼崇政殿说书。初二，赵范依前为沿江制置副使，暂移司知黄州，史篙之代理京湖安抚制置使兼襄阳知府，陈擎为华文阁待制，仍知隆兴府、江西安抚使。下诏：德安三关使彭哲，去年十月元兵到达，弃关逃跑，削夺二官勒令停职。初六，赐已故少傅、代理参知政事任希夷溢号宣宪。初七，下诏赵范兼淮西制置副使，担任防御敌军大任。太白星、荧惑星合在斗宿。初九，金主完颜守绪传位给宗室完颜承麟。初十，城被攻破，完颜守绪自杀而死，完颜承麟为乱兵杀死，俘获参知政事张天纲。二十七日，下诏：“太师、中书令荣王已经进封王爵，宜封三代，曾祖子赐太师、吴国公，祖伯即赠太师、益国公，父师意赠太师、越国公。”二十九日，采纳枢密院建议，下诏：“京西忠顺统制江海、枣阳同统制郭胜，从前因所率兵劫掠，因没能发觉被除名，广州拘管。遇到赦免回到军前效力有功，都可恢复原授军职。”史篙之用没封口的文书向朝廷报告金国亡国的消息，谨派郭春视察故壤，到奉先县汛扫祖宗诸陵。回师屯信阳。命王守卫随州，王安国守卫枣阳，蒋成守卫光化，杨恢守卫均州，都增兵防备，经理唐、邓州屯田。

二月初二，监察御史洪咨夔说：“皇上亲政之始，斥逐李知孝、梁成大，他们馅事权奸，党私同上，倡淫默货，罪大罚轻。”诏令李知孝削夺一官，罢祠禄；梁成大削夺二官。初三，任命赵彦呐为四川安抚制置使兼兴元知府。十八日，下诏：端平元年正月以前各命官因政事贬窜者，允许归葬。

三月十一日，任命贾涉子贾似道为籍田令。二十三日，诏令派遣太常寺主簿朱扬祖、间门抵侯林拓到洛阳朝拜八陵。

四月初三，诏令派遣朱复之到洛阳八陵，相度修缮。初九，下诏：“近年宗室贫穷，或致失所，甚非国家睦族之意。大宗正司、南外西外宗正司，申严州郡，按时赡给，违者处罚。”监察御史王遂说：“史篙之本不知兵，矜功自侈，谋身诡秘，欺君误国，留在襄阳一天，就有一天的忧虑。”没有得到回答。初十，岁星守太微垣上相星。十四日，监察御史洪咨夔说：“今天残金虽然消灭，邻国元朝正日益强盛，加强守备还恐怕来不及，怎么可以喜色庆贺，涣然解体，来增加将来的忧患呢了理宗称许采纳。十六日，太阳有赤色光晕。十八日，以灭亡金国俘获金主完颜守绪遗骨报告太庙，玉宝、法物和俘囚张天纲、完颜好海等命令有关部门审查核实上报。二十二日，诏令授孟琪带御器械，京、襄部押官属陈一荐、江海转两官，其余人论功行赏。金国降人夹谷奴婶改姓同名鼎，王闻显、呼延实、来伯友、石天瑞、白华各授官不等。二十九日，臣僚说：“江淮、荆襄各路都大提点坑冶吴渊，恃才贪虐，籍没人家资产以数百万计，据为己有，其弟吴潜违道干誉，任用非类。”诏令吴渊免除右文殿修撰，吴潜免除秘阁修撰，都被放罢。

五月初二，薛极去世，赠少师。初十，太平州螟灾。十一日，月亮进人氏宿。十七日，诏令李知孝瑞州居住，梁成大潮州居住，莫泽南康军居住。并再次降所授官，不久追免全部爵秩。诏令魏了翁到朝廷。十八日，任命赵范为两淮制置使、节制军马兼沿江制置副使。二十四日，任命崔与之为端明殿学士、提举西京篙山崇福宫，陈擎代理工部尚书、隆兴知府、江西安抚使。二十八日，下诏：“黄干、李播、李道传、陈必、楼意、徐宣、胡梦星都被权奸排斥，而各行其志，没齿无怨，都赐给溢号、恢复官职、优加赠爵、慰问抚恤，并且分别录用其子，以表彰忠义。戴眺，恢复原资，以励士风。”建阳县盗贼兴起，有数千之众，焚劫邵武、麻沙、长平。

六月初一，郑清之等进奏选德殿柱有金书六字为：“毋不敬，思无邪。”理宗说：“此座右铭也。”初三，荧惑星、填星合于胃宿。初五，下诏免除漳、泉、兴化三州丁米钱。初九，任命李鸣复为侍御史兼侍讲。十一日，任命乔行简为知枢密院事，曾从龙参知政事，郑性之为签书枢密院事，陈贵谊兼同知枢密院事。十二日，下诏：已故巴陵县公赵可全部恢复本身官爵，有司检视墓域，按时致祭。妻吴氏，昨天自请为尼，特赐给慧净法空大师，绍兴府每月供给衣资络钱。下诏殿司选择精锐一千人，命统制娄拱、统领杨辛讨捕建阳县盗贼。十四日，下诏已故端明殿学士、开府仪同三司史弥远赠资政殿大学士，溢号忠宣。荧惑星侵犯填星。十九日，有流星大如太白星。二十一日，史篙之升兵部尚书。禁止焚毁铜钱制造器用物品和贸易下海。秋七月初八，诏令嘉兴县王临一百零二岁，补迪功郎退休。

八月初七，下诏：“河南新收复的郡县，很久没有播种耕种了，百姓非常缺乏粮食，江、淮制司发米麦一百万石接济归附军民，并且张榜公告开封、应天、河南三京。”初八，朱扬祖、林拓朝拜八陵回，进呈地图，理宗询问各陵相离多远和陵前涧水新复，朱扬祖一一回答，理宗忍住哭泣，然后叹息。初九，任命赵范为京河关陕宣抚使、知应天府、南京留守，全子才为关陕制置使、知河南府、西京留守。二十八日，代理邵武军王眺因平息建阳寇贼有功，转两官，其余推赏不等。九月初四，赵范依旧为京西、湖北安抚制置大使、知襄阳府。初五，荧惑星进人井宿。初六，赵范说：“赵葵、全子才轻率派兵收复西京，赵楷、刘子澄参赞大计，师退无律，致使后军失败。”下诏：赵葵削夺一官，措置邓、唐、息州营田边备；全子才削夺一官，措置河南、京东营田边备；刘子澄、赵楷都削夺三官放罢。又说：“杨义一军失败，都是由于徐敏子、范用吉怠于救援，致使杨义军不能应付局面。”下诏范用吉降为武翼郎，徐敏子降三官罢免，杨义削夺四秩，勒令停职自效。十三日，真德秀说：“权臣同上，讲筵官也附会其言，今承其弊，应当考虑者有五件事，并涉及泉漳二州寇盗、盐法的弊端。”理宗称赞采纳。下诏：进士何霆编类朱熹解注文字，有补经筵，授为上文学。

冬十月十四日，真德秀进呈大学衍必。二十六日，陈贵谊逝世，赠少保。十一月十七日，京湖制司创设镇北军，下诏以襄阳府驻扎御前忠卫军为名。二十七日，太白星白天出现。

十二月十五日，元朝派昨绪来。二十四日，昨潇：于后殿。二十七日，派遣邹伸之、李复礼、乔仕安、刘溥答谢，各进二秩。

上一篇：本纪·卷四十

下一篇：本纪·卷四十二

全   文：宋史

