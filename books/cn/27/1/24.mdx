---
---
---
title: ○高宗一
---

高宗受命中兴全功至德圣神武文昭仁宪孝皇帝，讳构，字德基，徽宗第九子，母曰显仁皇后韦氏。大观元年五月乙巳生东京之大内，赤光照室。八月丁丑，赐名，授定武军节度使、检校太尉，封蜀国公。二年正月庚申，封广平郡王。宣和三年十二月壬子，进封康王。资性朗悟，博学强记，读书日诵千余言，挽弓至一石五斗。宣和四年，始冠，出就外第。

靖康元年春正月，金人犯京师，军于城西北，遣使入城，邀亲王、宰臣议和军中。朝廷方遣同知枢密院事李棁等使金，议割太原、中山、河间三镇，遣宰臣授地，亲王送大军过河。钦宗召帝谕指，帝慷慨请行。遂命少宰张邦昌为计议使，与帝俱。金帅斡离不留之军中旬日，帝意气闲暇。二月，会京畿宣抚司都统制姚平仲夜袭金人砦不克，金人见责，邦昌恐惧涕泣，帝不为动，斡离不异之，更请肃王。癸卯，肃王至军中，许割三镇地。进邦昌为太宰，留质军中，帝始得还。金兵退，复遣给事中王云使金，以租赋赎三镇地。又以蜡书结辽降将耶律余睹，为金人所得。八月，金帅粘罕复引兵深入，陷太原。斡离不破真定。冬十月，王云从吏自金先还，言金人须帝再至乃议和。云归，言金人坚欲得地，不然，进兵取汴都。十一月，诏帝使河北，奉衮冕、玉辂，尊金主为伯，上尊号十八字。被命，即发京师。以门下侍郎耿南仲主和议，请与俱，乃以其子中书舍人延禧为参议官偕行。帝由滑、浚至磁州，守臣宗泽请曰：“肃王去不返，金兵已迫，复去何益？请留磁。”磁人以云将挟帝入金，遂杀云。时粘罕、斡离不已率兵渡河，相继围京师。从者以磁不可留，知相州汪伯彦亦以蜡书请帝还相州。

闰月，耿南仲驰至相，见帝致辞，以面受钦宗之旨，尽起河北兵入卫，帝乃同南仲募兵勤王。初，朝廷闻金兵渡河，欲拜帝为元帅。至是，殿中侍御史胡唐老复申元帅之议，尚书右仆射何拟诏书以进，钦宗遣阁门祗候秦仔持蜡诏至相，拜帝为河北兵马大元帅，知中山府陈亨伯为元帅，汪伯彦、宗泽为副元帅。仔于顶发中出诏，帝读之呜咽，兵民感动。

十二月壬戌朔，帝开大元帅府，有兵万人，分为五军，命武显大夫陈淬都统制军马。阁门祗候侯章赍蜡书至自京师，诏帝尽发河北兵，命守臣自将。帝乃下令诸郡守与诸将，议引兵渡河。乙亥，帝率兵离相州。丙子，履冰渡河。丁丑，次大名府。宗泽以二千人先诸军至，知信德府梁扬祖以三千人继至，张俊、苗傅、杨沂中、田师中皆在麾下，兵威稍振。会签书枢密院事曹辅赍蜡诏至，云金人登城不下，方议和好，可屯兵近甸，毋轻动。汪伯彦等皆信和议，惟宗泽请直趋澶渊为壁，次第解京城之围。伯彦、南仲请移军东平。帝遂遣泽以万人进屯澶渊，扬言帝在军中。自是泽不复预府中谋议。帝决意趋东平。庚寅，帝发大名。

建炎元年春正月癸巳，帝至东平。初，帝军在相州，京城围久，中外莫知帝处。及是，陈请四集，取决帅府。壬寅，高阳关路安抚使黄潜善、总管杨惟忠亦部兵数千至东平。命潜善进屯兴仁，留惟忠为元帅都统制。金人闻帝在澶渊，遣甲士及中书舍人张澂来召。宗泽命壮士射之，澂乃遁。伯彦等请帝如济州。二月庚辰，发东平。癸未，次济州。时帅府官军及群盗来归者号百万人，分屯济、濮诸州府，而诸路勤王兵不得进。二帝已在金人军中。三月丁酉，金人立张邦昌为帝，称大楚。黄潜善以告，帝恸哭，僚属欲奉帝驻军宿州，谋渡江左，帝闻三军籍籍，遂辄。承制以宗泽为徽猷阁待制。丁巳，斡离不退师，徽宗北迁。戊午，承制以汪伯彦为显谟阁待制，充元帅；潜善为徽猷阁待制，充副元帅。夏四月，粘罕退师，钦宗北迁。癸亥，邦昌尊元祐皇后为宋太后，遣人至济州访帝，又遣吏部尚书谢克家来迎。耿南仲率幕僚劝进，帝避席流涕，逊辞不受。伯彦等引天命人心为请，且谓靖康纪元，为十二月立康之兆。帝曰：“当更思之。”以知淮宁府赵子崧为宝文阁学士、元帅府参议官、东南道总管，统东南勤王兵。邦昌遣阁门宣赞舍人蒋师愈等持书诣帝，自言从权济事，及将归宝避位之意。帝亦贻诸帅书，以未得至京，已至者毋辄入。闻资政殿大学士、领开封府事李纲在湖北，遣刘默持书访之。又谕宗泽等，以受伪命之人义当诛讨，然虑事出权宜，未可轻动。泽复书谓邦昌篡乱踪迹已无可疑，宜早正天位，兴复社稷，不可不断。门下侍郎吕好问亦以蜡书来，言帝不自立，恐有不当立而立者。丁卯，谢克家以“大宋受命之宝”至济州，帝恸哭跪受，命克家还京师，趣办仪物。戊辰，济州父老诣军门，言州四旁望见城中火光属天，请帝即位于济。会宗泽来言，南京乃艺祖兴王之地，取四方中，漕运尤易。遂决意趋应天。是夕，邦昌手书上延福宫太后尊号曰元祐皇后，入居禁中，以尚书左丞冯澥为奉迎使。皇后又遣兄子卫尉少卿孟忠厚持手书遗帝。皇后垂帘听政。邦昌权尚书左仆射，率在京百官上表劝进，不许。甲戌，皇后手书告中外，俾帝嗣统。乙亥，百官再上表，又不许。丁丑，冯澥等至济州，百官三上表，许以权听国事。戊寅，命宗泽先勒兵分驻长垣、韦城等县，以备非常。东道副总管朱胜非至济州，宣抚司统制官韩世忠以兵来会。庚辰，帝发济州，鄜延副总管刘光世自陕州来会，以光世为五军都提举。辛巳，次单州。壬午，次虞城县。西道都总管王襄自襄阳来会。癸未，至应天府。皇后诏有司备法驾仪仗。乙酉，张邦昌至，伏地恸哭请死，帝慰抚之。承制以汪伯彦为显谟阁直学士，黄潜善为徽猷阁直学士。权吏部尚书王时雍等奉乘舆服御至，群臣劝进者益众，命有司筑坛府门之左。

五月庚寅朔，帝登坛受命，礼毕恸哭，遥谢二帝，即位于府治。改元建炎。大赦，常赦所不原者咸赦除之。张邦昌及应于供奉金国之人，一切不问。命西京留守司修奉祖宗陵寝。罢天下神霄宫。住散青苗钱。应死节及殁于王事者并推恩。奉使未还者，禄其家一年。应选人并循资，已系承直郎者，改次等京官。臣僚因乱去官者，限一月还任。溃兵、群资咸许自新。免系官欠负，蠲南京及元帅府常驻军一月以上州县夏税。应天府特奏名举人并与同进士出身，免解人与免省试。诸路特奏名三举以上及宗室尝预贡者，并推恩。应募兵勤王人以兵付州县主兵官，听赴行在。中外臣庶许言民间疾苦，虽诋讦亦不加罪。命官犯罪，更不取特旨裁断。蔡京、童贯、朱勔、李彦、孟昌龄、梁师成、谭稹及其子孙，更不收叙。内外大臣，限十日各举布衣有材略者一人。余如故事。以黄潜善为中书侍郎，汪伯彦同知枢密院事。元祐皇后在东京，是日彻帘。辛卯，遥尊乾龙皇帝为孝慈渊圣皇帝，元祐皇后为元祐太后。诏史官辨宣仁圣烈皇后诬谤。筑景灵宫于江宁府。壬辰，以张邦昌为太保、奉国军节度使、同安郡王，五日一赴都堂参决大事。以河东、北宣抚使范讷为京城留守。癸巳，遥尊帝母韦贤妃为宣和皇后，遥立嘉国夫人邢氏为皇后。耿南仲罢。甲午，以李纲为尚书右仆射兼中书侍郎，趣赴行在，杨惟忠为建武军节度使，主管殿前司公事。罢诸盗及民兵之为统制者，简其士马隶五军。乙未，以生辰为天申节。冯澥罢，以兵部尚书吕好问为尚书右丞。命中军统制马忠、后军统制张昪率兵万人，趣河间府追袭金人。丙申，以吕好问兼门下侍郎。丁酉，以黄潜善兼御营使，汪伯彦副之，真定府路副总管王渊为都统制，鄜延路副总管刘光世提举一行事务。王时雍黄州安置。命统制官薛广、张琼率兵六千人会河北山水砦义兵，共复磁、相。戊戌，以资政殿学士路允迪为京城抚谕使，龙图阁学士耿延禧副之。赠吏部侍郎李若水观文殿学士，谥忠愍。己亥，召太学生陈东赴行在。李纲至江宁，诛叛卒周德等。庚子，诏：以靖康大臣主和误国，责李邦彦为建宁军节度副使、浔州安置，徙吴敏柳州，蔡懋英州。李棁、宇文虚中、郑望之、李邺皆以使金请割地，责广南诸州并安置。辛丑，诏张邦昌知几达变，勋在社稷，如文彦博例，月两赴都堂。壬寅，封后宫潘氏为贤妃。以江、淮发运使梁扬祖提领东南茶盐事。癸卯，天申节，罢百官上寿。乙己，赐诸路勤王兵还营者钱，人三千。丙午，以诬谤宣仁圣烈皇后，追贬蔡确、蔡卞、邢怒、蔡懋官。以保静军节度使姚古知河南府。金人陷河中府，权府事郝仲连死之。丁未，徽宗至燕山府。庚戌，以宗泽为龙图阁学士、知襄阳府。壬子，进张邦昌太傅。丙辰，罢监察御史张所，寻责江州安置。丁巳，诏成都、京兆、襄阳、荆南、江宁府、邓、扬二州储资粮，修城垒，以备巡幸。以签书枢密院事张叔夜尝援京城力战，从徽宗北行，遥命为观文殿大学士、醴泉观使。戊午，右谏议大夫范宗尹罢。遣太常少卿周望使河北军前通问二帝。西道总管王襄、北道总管赵野坐勤王稽缓，并分司，襄阳府、青州居住。寻责襄永州、野邵州，并安置。

六月己未朔，李纲入见，上十议，曰国是、巡幸、赦令、僭逆、伪命、战、守、本政、责成、修德。以前殿前副都指挥使王宗濋引卫兵遁逃，致都城失守，责官、邵州安置。徽猷阁直学士徐秉哲假资政殿学士，为大金通问使，秉哲辞。庚申，封靖康军节度使仲湜嗣濮王。粘罕还屯云中。辛酉，命新任郎官未经上殿者并引对。御史中丞颜岐罢。徐秉哲责官、梅州安置。诏河北、京、陕、淮、湖、江、浙州军县镇募人修筑城壁。壬戌，置登闻检鼓院。癸亥，以黄潜善为门下侍郎兼权中书侍郎。张邦昌坐僭逆，责降昭化军节度副使、潭州安置。及受伪命臣僚：王时雍高州，吴开永州，莫俦全州，李擢柳州，孙觌归州，并安置。颜博文、王绍以下论罪有差。以知怀州霍安国、河东宣抚使刘韐死节，赠安国延康殿学士，韐资政殿大学士。甲子，命李纲兼御营使。乙丑，以龙神卫四厢都指挥使马忠为河北经制使，措置民兵。洪刍罢左谏议大夫，下台狱。丁卯，以祠部员外郎喻汝砺为四川抚谕，督漕计羡缗及常平钱物。罢开封、诸州、军、府司录曹掾官。州、军通判二员者省其一。权减宰执奉赐三之一。省诸路提举常平司、两浙、福建提举市舶司。贼李孝忠寇襄阳，守臣黄叔敖弃城遁。立格买马。辛未，以子旉生，大赦。籍天下神霄宫钱谷充经费。拘天下职田钱隶提刑司。还元祐党籍及上书人恩数。癸酉，诏陕西、山东诸路帅臣团结军民，互相应援。乙亥，增诸县弓手，置武尉领之。宗室叔向以所募勤王兵屯京师，或言为变，命刘光世捕诛之。戊寅，以汪伯彦知枢密院事。遣宣义郎傅雱使河东军前，通问二帝。己卯，置沿河、沿淮、沿江帅府十有九，要郡三十九，次要郡三十八，帅守兼都总管，守臣兼钤辖、都监，总置军九十六万七千五百人。别置水军七十七将，造舟江、淮诸路。置三省、枢密院赏功司。东京留守范讷落节钺、淄州居住。庚辰，以二帝未还，禁州县用乐。辛巳，置沿河巡察六使。壬午，以户部尚书张悫同知枢密院事兼提举措置户部财用。癸未，吕好问罢。甲申，并尚书户部右曹所掌归左曹，命尚书总领。乙酉，以宗泽为东京留守，杜充为北京留守，罢监司州郡职田。丙戌，诏陕西、河北、京东西路募兵合十万人，更番入卫行在。命京东、西路造战车。丁亥，以张所为河北西路招抚使。括买官民马，劝出财助国。戊子，以钱盖为陕西经制使，封赵怀恩为安化郡王，因召五路兵赴行在。

秋七月己丑朔，以枢密副都承旨王燮为河东经制使。庚寅，诏王渊、刘光世、统制官张俊、乔仲福、韩世忠分讨陈州军贼杜用、京东贼李昱及黎驿、鱼台溃兵，皆平之。辛卯，籍东南诸州神霄宫及赡学钱助国用。叔右监门卫大将军、贵州团练使士珸以磁、洺义兵复洺州。乙未，以温州观察使范琼为定武军承宣使、御营司同都统制。丙申，赐诸路强壮巡社名为“忠义巡社”，专隶安抚司。戊戌，钦宗至燕山府。以忻州观察使张昪为河北制置使。东都宣武卒杜林谋据成都叛，伏诛。己亥，诏台省、寺监繁简相兼，学官、馆职减旧制之半。辛丑，复议吴开、莫俦等十一人罪，并广南、江、湖诸州安置，余递贬有差。壬寅，诏：“奉元祐太后如东南，六宫及卫士家属从行，朕当独留中原，与金人决战。”以延康殿学士许翰为尚书右丞。甲辰，以右谏议大夫宋齐愈当金人谋立异姓，书张邦昌姓名，斩于都市。乙巳，手诏：“京师未可往，当巡幸东南。”丙午，诏定议巡幸南阳。以观文殿学士范致虚知邓州，修城池，缮宫室，输钱谷以实之。丁未，遣官诣京师迎奉太庙神主赴行在。己酉，罢四道都总管。以尚书虞部员外郎张浚为殿中侍御史。庚戌，征诸道兵，期八月会行在。丙辰，徽宗自燕山密遣阁门宣赞舍人曹勋至，赐帝绢半臂，书其领曰：“便可即真，来援父母。”帝泣以示辅臣。张所、傅亮军发行在。是月，关中贼史斌犯兴州，僭号称帝。

八月戊午朔，洪刍等坐围城日括金银自盗，及私纳宫人，刍及余大均、陈冲贷死，流沙门岛，余五人罪有差。胜捷军校陈通作乱于杭州，执帅臣叶梦得，杀漕臣吴昉。己未，元祐太后发京师。庚申，以刘光世为奉国军节度使，韩世忠、张俊皆进一官。辛酉，右司谏潘良贵罢。壬戌，以李纲为尚书左仆射兼门下侍郎，黄潜善为右仆射兼中书侍郎，张悫兼御营副使。癸亥，命御营使、副大阅五军。庚午，更号元祐太后为隆祐太后。辛未，罢傅亮经制副使，召赴行在。壬申，召布衣谯定赴行在。命御营统制辛道宗讨陈通。是夕，东北方有赤气。癸酉，以耿南仲主和误国，南雄州安置。乙亥，用张浚言，罢李纲左仆射。丙子，隆祐太后发南京，命侍卫马军都指挥使郭仲荀护卫如江宁，兼节制江、淮、荆、浙、闽、广诸州，制置东南盗贼。丁丑，以龙图阁直学士钱伯言知杭州，节制两浙、淮东将兵及福建枪杖手，讨陈通。庚辰，降榜招谕杭州乱兵。壬午，用黄潜善议，杀上书太学生陈东、崇仁布衣欧阳澈。乙酉，遣兵部员外郎江端友等抚谕闽、浙、湖、广、江、淮、京东西诸路，及体访官吏贪廉、军民利病。许翰罢。丁亥，博州卒宫仪作乱，犯莱州。

九月己丑，建州军校张员等作乱，执守臣张动，转运副使毛奎、判官曹仔为所杀，婴城自守。范琼捕斩李孝忠于复州。壬辰，以金人犯河阳、汜水，诏择日巡幸淮甸。铸建炎通宝钱。命淮、浙沿海诸州增修城壁，招训民兵，以备海道。甲午，命扬州守臣吕颐浩缮修城池。宗泽往河北视师，七日还。是夜，辛道宗兵溃于嘉兴县。丁酉，诏荆襄、关陕、江淮皆备巡幸。戊戌，罢买马。己亥，以子旉为检校少保、集庆军节度使，封魏国公。诏内外官司参用嘉祐、元丰敕，以俟新书。庚子，二帝徙居郡。辛丑，陈通劫提点刑狱周格营，杀格，执提点刑狱高士曈。壬寅，遣徽猷阁待制孟忠厚迎奉太庙神主赴扬州。以直秘阁王圭为招抚判官，代张所，寻责所广南安置。乙巳，宗泽表请车驾还阙。戊申，河北招抚司都统制王彦渡河击金人，破之，复新乡县。己酉，以谍报金人欲犯江、浙，诏暂驻淮甸捍御，稍定即还京阙。募民入赀授官。军贼赵万入常州，执守臣何衮。罢诸路经制招抚使。庚戌，始通当三大钱于淮、浙、荆湖诸路。壬子，命湖南抚谕官马伸持诏赐张邦昌死于潭州，并诛王时雍。癸丑，诏有敢妄议惑众沮巡幸者，许告而罪之，不告者斩。乙卯，王彦及金人战，败绩，奔太行山聚众，其裨将岳飞引其部曲自为一军。赵万陷镇江府，守臣赵子崧弃城渡江，保瓜洲。是秋，金人分兵据两河州县，惟中山、庆源府、保、莫、邢洺、冀、磁、绛、相州久之乃陷。

冬十月丁巳朔，帝登舟幸淮甸。戊午，太后至扬州。己未，罢诸路劝诱献纳钱物。庚申，罢诸路召募溃兵忠义等人，及寄居官擅集勤王兵者。癸亥，募群盗能并灭贼众者官之。甲子，以张浚论李纲不已，落纲观文殿大学士，止奉宫祠。知秀州兼权浙西提点刑狱赵叔近入杭州招抚陈通。乙丑，罢帅府、要郡、次要郡新军及水军。丁卯，以王渊为杭州制置盗贼使，统制官张俊从行。庚午，次泗州，幸普照寺。甲戌，太白昼见。己卯，次楚州宝应县。后军将孙琦等作乱，逼左正言卢臣中堕水死。庚辰，命刘光世讨镇江叛兵。辛巳，以光世为滁和濠州、江宁府界招捉盗贼制置使，御营统制官苗傅为使司都统制。朝请郎李棫提举广西左、右两江峒丁公事。癸未，至扬州，禁内侍统兵官相见。丙戌，王渊、张俊诱赵万等，悉诛之。

十一月戊子，李纲鄂州居住。真定军贼张遇入池州，守臣滕祐弃城遁。己丑，诏杂犯死罪有疑及情理可悯者，抚谕官同提刑司酌情减降，先断后闻。壬辰，遣王伦等为金国通问使。乙未，以张悫为尚书左丞，工部尚书颜岐同知枢密院事。丙申，曲赦应天府、毫、宿、扬、泗、楚州、高邮军。丙午，以张悫为中书侍郎。戊申，以颜岐为尚书左丞兼权门下侍郎，御史中丞许景衡为右丞，刑部尚书郭三益同知枢密院事。权密州赵野弃城遁，军校杜彦据州，追野，杀之。辛亥，命福建路增招弓手。金人陷河间府。是月，军贼丁进围寿春府，守臣康允之拒却之。

十二月丙辰朔，命从臣四员充讲读官，就内殿讲读。丁巳，诏诸路提刑司选官，即转运司所在州类省试进士，以待亲策。辛酉，王渊入杭州，执陈通等诛之。壬戌，青州败将王定以兵作乱，杀帅臣曾孝序。癸亥，粘罕犯汜水关，西京留守孙昭远遣将拒之，战殁，昭远将兵南遁，寻命部将王仔奉启运宫神御赴行在。甲子，改授后父徽猷阁待制邢焕为光州观察使。乙丑，诏凡刑赏大政并经三省，其干请墨敕行下者罪之。丙寅，张遇犯江州。戊辰，金人围棣州，守臣姜刚之固守，金兵解去。甲戌，金人陷同州，守臣郑骧死之。张遇犯黄州。己卯，金人陷汝州，入西京。庚辰，金人陷华州。辛巳，破潼关。河东经制使王燮自同州引兵遁入蜀。丁进诣宗泽降。乙酉，增置广西弓手以备边。以户部尚书黄潜厚为延康殿学士、同提举措置财用。

关键词：宋史,本纪

解释翻译[挑错/完善]

高宗受命中兴全功至德圣神武文昭仁宪孝皇帝，名构，字德基，徽宗第九个儿子，母亲是显仁皇后韦氏。大观元年(1107）五月二十日，出生在东京开封皇宫，当时红光照遍宫室。八月二十四日，赐给名字，授官为定武军节度使、检校太尉，封蜀国公。二年正月初九，封广平郡王。宣和三年（1121）十二月二十二日，进封康王。天性聪颖，博学强记，读书每天背诵千余言，挽弓可达一石五斗。

宣和四年，行成人礼，搬到宫外的府邸。靖康元年（1126）春正月，金人进犯京师，驻军在京城西北面，派遣使臣进人京城，邀请亲王、宰臣到金军营中议和。朝廷才派遣同知枢密院事李等出使金营，商议割让太原、中山、河间三镇，派遣宰臣交割土地，亲王送金军过黄河。钦宗召高宗讲明圣意，高宗慷慨请求出发。于是命令少宰张邦昌做计议使，与高宗一同前往。金军元帅斡离不把他们留在军中十来天，高宗神情悠闲。二月，适逢京瓷宣抚司都统制姚平仲夜袭金军营寨未获成功，金军怪罪起来，张邦昌吓得哭泣起来，高宗不为所动，斡离不感到他不寻常，要求更换肃王为人质。初七，肃王来到金军营中，答应割让三镇土地。进封张邦昌为太宰，留在金军营中做人质，高宗才得以归还。金兵退走后，又派遣给事中王云出使金朝，用租赋赎回三镇土地。又因宋军将领用蜡书勾结辽朝降将耶律余睹，证据落到金军手中。八月，金军统帅粘罕又出兵侵宋，攻陷太原。斡离不攻破真定。冬十月，王云的侍从官从金朝先回京城，报告说金人要高宗再次到金军营中才答应议和。王云归还京师，报告说金军一定要割取三镇土地，不然的话，就发兵攻取京城开封。十一月，下诏高宗出使河北，贡奉礼服、礼帽和玉格，尊称金主为伯，敬上尊号十八字。高宗得到命令，就从京城出发。因为门下侍郎耿南仲主张与金军议和，高宗请求他和自己一同前往，于是任命他的儿子中书舍人耿延禧为参议官，一起到金朝军营议和。高宗一行从滑州、浚州到达磁州，守臣宗泽请求说：“肃王去了还没回，金军已经逼近，又去有什么用呢？请留在磁州。”磁州军民认为王云将要挟持高宗到金营，于是杀死王云。当时粘罕、斡离不已经率领金军南渡黄河，相继进围京城。跟随的人都认为磁州非久留之地，相州知州汪伯彦也用蜡书邀请高宗退回到相州。

闰十一月，耿南仲急忙赶到相州，见到高宗，致辞问候，当面授给钦宗的命令，发动所有的河北兵马人卫京城，高宗于是同耿南仲一道募勤王兵。开始，朝廷听说金兵渡过黄河，打算任命高宗为元帅。到这时，殿中侍御史胡唐老又一次申奏元帅的议论，尚书右仆射何镐昔拟诏书进呈，钦宗派遣间门抵候秦仔持蜡书到相州，任命高宗为河北兵马大元帅，中山府知府陈亨伯为元帅，汪伯彦、宗泽为副元帅。秦仔从头发中拿出诏书，高宗读后呜咽哭泣，兵民非常感动。十二月初一，高宗建立大元帅府，有士兵一万人，分为五军，任命武显大夫陈淬为军马都统制。门抵候侯章持蜡书从京城赶到，下诏高宗发动所有的河北兵马，命令各地守臣自己率领。高宗于是发布命令，各郡守和将领率兵南渡黄河。十四日，高宗率军离开相州。十五日，踏着冰渡过黄河。十六日，驻军大名府。宗泽率领二千人比其他各军先期到达，信德知府梁扬祖率领三千人随后赶到，张俊、苗傅、杨沂中、田师中都在自己的指挥之下，兵威稍微有些起色。适逢签书枢密院事曹辅持蜡书诏命赶到，说金军已经抵达京城，正在议论和好，可以屯兵附近，不要轻举妄动。汪伯彦等人都主张议和，只有宗泽请求直趋擅渊结兵为壁垒，设法一步一步解除京城之围。汪伯彦、耿南仲请求把军队开往东平。高宗于是派遣宗泽率一万军队进屯擅渊，对外面说是高宗的军队。从此以后，宗泽再没有参与大元帅府中有关事务的谋议。高宗下决心前往东平。二十九日，高宗从大名出发。

建炎元年（1127）春正月初三，高宗到达东平。开始，高宗所率军队在相州，京城被金军围困已有一段时间，朝廷内外不知道高宗在哪里。到这时，陈述请求从四方集中，要求元帅府处理。十二日，高阳关路安抚使黄潜善、总管杨惟忠也率军数千人投奔高宗，到达东平。高宗命令黄潜善进屯兴仁，留下杨惟忠为元帅都统制。金军听说高宗在擅渊，派遣甲士及中书舍人张膺前来召降。宗泽命令壮士用箭射，张膺才退走。汪伯彦请求高宗到济州。二月二十日，从东平出发。二十三日，到达济州。当时元帅府官军及起义群众来投归者，号称百万，分别屯驻济、攫等州府，而各路勤王兵不得前进。徽、钦二帝已在金人军中。三月初七，金军立张邦昌为帝，称大楚。黄潜善报告高宗，高宗痛哭流涕，部属臣僚打算拥护高宗驻军宿州，策划渡江到江左，高宗听说三军将士纷纷动心，骚扰不安，于是没有执行这一计划。秉承意旨任命宗泽为徽酞阁待制。二十七日，斡离不退兵，徽宗被俘北上。二十八日，秉承意旨任命汪伯彦为显漠阁待制，担任元帅；黄潜善为徽酞阁待制，担任副元帅。夏四月，粘罕退兵，钦宗被俘随金军北上。初四，张邦昌尊元皇后为宋太后，派人到济州寻访高宗，又派遣吏部尚书谢克家来迎接。耿南仲率幕府臣僚劝高宗为帝，高宗离席痛哭，推辞不接受。汪伯彦等引用天命人心为据来请求，并且说靖康纪元，正是十二月立康王的征兆。高宗说：“让我再思考思考这件事。”任命淮宁知府赵子裕为宝文阁学士、元帅府参议官、东南道总管，统率东南一带勤王兵。张邦昌派遣阎门宣赞舍人蒋师愈等人持书告谕高宗，说自己为帝是权宜从事，即将把帝位让给高宗。高宗也致书各将帅，因没法到京城，已经到达的军队不要进人。听说资政殿大学士、领开封府事李纲在荆湖北路，派遣刘默持节寻访李纲。又告谕宗泽等人，接受张邦昌大楚任命的人在道义上理当诛讨，但是考虑到事出权宜，不可轻举妄动。宗泽回信高宗说，张邦昌乱中篡权，没有什么值得怀疑的地方，应该趁早匡正帝位，兴复赵宋，不可以迟延，应该果断。门下侍郎吕好问也送来蜡书，说高宗如果不谋自立的话，恐怕出现不应该当皇帝而当上皇帝的人。初八，谢克家持“大宋受命之宝”到济州，高宗痛哭跪下接受，命令谢克家回到京师，赶快办理仪物。初九，济州百姓父老到军前，说州的四方能看见城中火光冲天，请求高宗在济州即皇帝位。适逢宗泽来信说，南京（今河南商丘）是太祖兴起为王之地，距离四方位置适中，槽运又很容易。于是决定前往应天府（南京）。这天晚上，张邦昌亲手书写敬上延福宫太后尊号为元皇后，人居皇宫，任命尚书左承冯懈为奉迎使。皇后又派遣她哥哥的儿子卫尉少卿孟忠厚持手书给高宗。皇后垂帘听政。张邦昌代理尚书左仆射，率在京的文武百官上表请求称帝，没有答应。十五日，皇后亲手书写诏令告谕朝廷内外，要康王赵构即帝位。十六日，文武百官再次上表，还是没有答应。十八日，冯解等人到济州，文武百官第三次上表劝进，高宗答应代理处理军国事务。十九日，命令宗泽先率军分别驻扎长垣、韦城等县，用来防备发生意外事件。东道副总管朱胜非到济州，宣抚司统制官韩世忠率军来投奔高宗。二十一日，高宗从济州出发，延副总管刘光世从陕州来会合，任命刘光世为五军都提举。二十二日，到达单州。二十三日，到达虞城县。西道都总管王襄率军从襄阳来会合。二十四日，到达应天府。皇后下诏有关部门准备仪卫兵仗和车驾。二十六日，张邦昌到南京应天府，跪在地上痛哭请求处以死罪，高宗慰问抚恤他。秉承诏旨任命汪伯彦为显漠阁直学士，黄潜善为徽酞阁直学士。代理吏部尚书王时雍等人供奉车驾和礼服到达南京，大臣们请求高宗称帝的越来越多，命令有关部门在府门的左边筑坛。

五月初一，高宗登上高坛接受天命即位，礼仪完毕后痛哭，在远方谢罪于徽、钦二帝，在应天府治即位。改元建炎。大赦，平常赦免得不到原谅的全部赦免。张邦昌及答应效力金朝的人，一律不问罪。命令西京留守司修缮崇奉祖宗陵寝。罢除全国神霄宫。停止给散青苗钱。为国捐躯及为保卫康王而死的人家属都得到恩惠奖赏。奉命出使金朝没有归国的人，供给家庭一年的棒禄。应选人及循资者，已经是承直郎的人，改授次等京官。臣僚因动乱离位的人，限一月的时间回到原任。溃兵、群盗都允许改过自新，归顺朝廷。免除对官府的欠负，免除南京及元帅府曾经驻军一个月以上州县的夏税。应天府特奏名举人一律给予同进士出身，免除解试和省试。各路特奏名三次附试以上的人及宗室曾经参加贡举考试的人，都得到恩惠。那些勤王募兵的人把军队交给州县统军的人，然后赶往行在南京。朝廷内外官员及百姓都可以上书陈述民间疾苦，即使冒犯朝廷和皇帝也不问罪。朝廷任命的官员犯罪，不再听取皇帝圣旨裁决。蔡京、童贯、未豹、李彦、孟昌龄、梁师成、谭棋及其子孙，不再进用。朝廷内外大臣，在十日内外分别推举平民百姓有才略的人一名。其他事宜按惯例办理。任命黄潜善为中书侍郎，汪伯彦为同知枢密院事。元皇后在东京开封，这一天撤除帘布，不再听政。初二，遥尊乾龙皇帝为孝慈渊圣皇帝，元皇后为元太后。下诏史官辨别宣仁圣烈高皇后所遭受的诬谤。在江宁府修筑景灵宫。初三，任命张邦昌为太保、奉国军节度使、同安郡王，每五天去一次尚书省参决大事。任命河东、北宣抚使范呐为京城留守。初四，遥尊母亲韦贤妃为宣和皇后，遥立嘉国夫人邢氏为皇后。耿南仲罢职。初五，任命李纲为尚书右仆射兼中书侍郎，赶快前往应天府；杨惟忠为建武军节度使，主管殿前司公事。罢除诸盗及民兵为统制的人，精减他们统率的士兵和马匹隶属五军。初六，以生日为天申节。冯懈罢职，以兵部尚书吕好问为尚书右承。命令中军统制马忠、后军统制张涣率军一万人，赶到河间府追击袭扰金军。初七，任命吕好问兼任门下侍郎。初八，任命黄潜善兼任御营使，汪伯彦为副使，真定府路副总管王渊为都统制，延路副总管刘光世提举一行事务，王时雍贬为黄州安置。命令统制官薛广、张琼率军六千人会合河北山水寨义兵，共同恢复磁州、相州。初九，任命资政殿学士路允迪为京城抚谕使，龙图阁直学士耿延禧为副使。赠吏部侍郎李若水为观文殿学士，溢号忠憨。初十，召太学生陈东前往南京应天府。李纲到江宁，杀死叛乱士卒周德等人。十一日，下诏：因靖康大臣主张求和导致误国，李邦彦贬为建宁军节度副使，得州安置；吴敏被迁移柳州，蔡愈被迁移英州；李、宁文虚中、郑望之、李邺都因出使金朝请求割地，被贬往广南各州并安置其地。十二日，下诏：张邦昌临机应变，对国家有功，象文彦博一样，每月两次到尚书省。十三日，封后宫潘氏为贤妃。任命江、淮发运使梁扬祖提领东南茶盐事。十四日，天申节，罢除文武百官祝寿。十六日，赐给各路勤王兵还营的士兵钱，每人三千。十七日，因诬谤宣仁圣烈高皇后，追贬蔡确、蔡卞、邢恕、蔡愈官职。任命保静军节度使姚古知河南府。金军攻陷河中府，代理知府事郝仲连战死。十八日，徽宗到达燕山府。二十一日，任命宗泽为龙图阁学士、襄阳知府。二十三日，进封张邦昌为太傅。二十七日，罢默监察御史张所，不久贬为江州安置。二十八日，下诏成都、京北、襄阳、荆南、江宁府及邓、扬二州储蓄物资粮食，修筑城垒，准备接待高宗巡视。因签书枢密院事张叔夜曾经援救京城，顽强战斗，跟随徽宗北上，被遥命为观文殿大学士、醛泉观使。二十九日，右谏议大夫范宗尹罢职。派遣太常少卿周望出使河北，到前线打听徽、钦二帝的消息。西道总管王襄、北道总管赵野因勤王迟缓，都遭到处罚，分别被降为襄阳府、青州居住。不久，被贬为永州、邵州安置。

六月初一，李纲到朝廷进见高宗，呈上十议，这就是国是议、巡幸议、赦令议、僧逆议、伪命议、战议、守议、本政议、责成议、修德议。因前殿前副都指挥使王宗灌带领卫兵逃跑，导致都城开封失守，被贬降为邵州安置。徽酞阁直学士徐秉哲借资政殿学士，为大金通问使，徐秉哲推辞了。初二，封靖康军节度使仲嗣攫王。粘罕迁屯云中。初三，命令新任郎官没有上殿的人都可以引对。御史中承颜岐罢职。徐秉哲降为梅州安置。下诏河北、京、陕、淮、湖、江、浙州军县镇募人修筑城垒墙壁。初四，设置登闻检鼓院。初五，任命黄潜善为门下侍郎兼代理中书侍郎。张邦昌因僧逆，责降昭化军节度副使，潭州安置。接受伪命的臣僚王时雍贬为高州安置，昊汗永州安置，莫侍全州安置，李摺柳州安置，孙规归州安置。颜博文、王绍以下，遭到不等的处罚。因怀州知州霍安国、河东宣抚使刘洽为国捐躯，赠霍安国延康殿学士，刘洽资政殿大学士。初六，命令李纲兼任御营使。初七，任命龙、神卫四厢军都指挥使马忠为河北经制使，措置民兵抗金事宜。洪当罢去左谏议大夫，下御史台狱。初九，任命祠部员外郎喻汝砺为四川抚谕，督促槽计羡络及常平钱物。罢除开封各州、军、府司录曹椽官。州军有二名通判的精简一名。暂时减少宰执棒赐三分之一。免除各路提举常平司及两浙、福建提举市舶司。贼李孝忠攻打襄阳，守臣黄叔敖弃城逃跑。确定标准买马。十三日，因儿子赵惠出生，举行大赦。没收全国神霄宫钱谷充作军国经费。拘收全国职田钱隶属提刑司。恢复元党人及上书人的恩惠和待遇。十四日，诏令陕西、山东各路帅臣团结军民，互相应援。十六日，增加各县弓手数量，设置武尉率领他们。宗室叔向把所募集到的勤王兵安扎在京师开封，有人说是准备叛乱，命令刘光世率兵捕杀他们。十九日，任命汪伯彦为知枢密院事。派遣宣义郎傅稣出使河东军前，打听徽、钦二帝的消息。二十日，设置沿河、沿淮、沿江帅府十九个，重要的郡三十九个，次重要的郡三十八个，帅守兼都总管，守臣兼铃辖、都监，总共置军九十六万七千五百人。另外设置水军七十七将，在江、淮各路制造战船。设置三省、枢密院赏功司。东京留守范呐被罢除军权，淄州居住。二十一日，因徽、钦二帝没有回国，禁止州县用乐。二十二日，设置沿河巡察六使。二十三日，任命户部尚书张意为同知枢密院事兼提举措置户部财用。二十四日，吕好问被罢职。二十五日，尚书户部右曹所掌管的事务归并到左曹，命令尚书统管。二十六日，任命宗泽为东京留守，杜充为北京留守。罢除监司州郡职田。二十七日，诏令陕西、河北、京东西路招募十万人充军，轮番人卫行在。命令京东西路制造战车。二十八日，任命张所为河北西路招抚使。括买官民喂养的马匹，鼓励出财补助国家经费的不足。二十九日，任命钱盖为陕西经制使，封赵怀恩为安化郡王，于是号召五路兵马赶赴行在。

秋七月初一，任命枢密副都承旨王燮为河东经制使。初二，下诏王渊、刘光世和统制官张俊、乔仲福、韩世忠分别征讨陈州军贼杜用、京东贼李星及黎骚、鱼台溃兵，都被平定。初三，籍没东南各州神霄宫及赡学钱补助国家经费开支。叔右监门卫大将军、贵州团练使匕吾率领磁州、洛州义兵收复洛州。初七，任命温州观察使范琼为定武军承宣使、御营司同都统制。初八，赐各路强壮巡社名为“忠义巡社”，专隶安抚司。初十，钦宗到达燕山府。任命忻州观察使张换为河北制置使。东都宣武士兵杜林策划占据成都举行叛乱，被处以死刑。十一日，下诏台省、寺监繁简相兼，学官、馆职精简原设的一半。十三日，重新审议昊汗、莫侍等十一人罪状，均贬为广南、江、湖各州安置，其余人递贬不等。十四日，下诏：“奉迁元太后到东南，六宫及卫士家属跟随前往。我一个人留在中原，与金军决战。”任命延康殿学士许翰为尚书右承。十六日，因右谏议大夫宋齐愈在金军谋立异姓为帝时，书写张邦昌姓名，在都市处死。十七日，亲自书写诏书：“京师开封不可能前往，应该出巡到东南。”十八日，下诏商定巡幸南阳。任命观文殿学士范致虚为邓州知州，修建城池，缮复宫室，运输钱谷充实州城。十九日，派遣官员到京师开封迎奉太庙神主到行在。二十一日，罢除四道都总管。任命尚书虞部员外郎张浚为殿中侍御史。二十二日，在各道征兵，约定八月在行在会合。二十八日，徽宗在燕山府秘密派遣阁门宣赞舍人曹勋回国，赐给高宗半匹绢，在绢上写道：“可正式即皇帝位，伺机前来援救父母。”高宗一边哭泣一边拿给辅臣们看。张所、傅亮率军从行在出发。这个月，关中贼史斌侵犯兴州，僧号称帝。

八月初一，洪当等人因在金兵围攻京城的时候搜括金银，中饱私囊，并且私自开纳宫人，洪当及余大均、陈冲免除死罪，流放沙门岛，另外五人分别处以不等的罪刑。胜捷军校陈通在杭州叛乱，俘获帅臣叶梦得，杀死槽臣吴意。初二，元太后从京师出发。初三，任命刘光世为奉国军节度使，韩世忠、张俊都升官一级。初四，右司谏潘良贵罢职。初五，任命李纲为尚书左仆射兼门下侍郎，黄潜善为右仆射兼中书侍郎，张意兼御营副使。初六，命令御营使和副使大规模检阅五军。十三日，改称元太后为隆太后。十四日，罢除傅亮经制副使的职务，命令他赶赴行在。十五日，命令平民憔定赶赴行在。命令御营统制辛道宗讨伐陈通。这天晚上，东北方向有红气出现。十六日，因耿南仲主和误国，贬南雄州安置。十八日，按张浚的意见，罢除李纲左仆射职务。十九日，隆太后从南京出发，命令侍卫马军都指挥使郭仲荀护卫到江宁，兼节制江、淮、荆、浙、闽、广各州，全权处理东南盗贼。二十日，任命龙图阁直学士钱伯言为杭州知州，节制两浙、淮东将兵及福建枪杖手，讨伐陈通。二十三日，下榜招谕杭州叛乱士兵。二十五日，采用黄潜善的议论，杀死上书太学生陈东及崇仁平民欧阳澈。二十八日，派遣兵部员外郎江端友等人抚谕闽、浙、湖、江、淮、京东西路，及体察访问官吏贪廉、军民利病等问题。许翰罢职。三十日，博州军士宫仪叛乱，进犯莱州。九月初二，建州军校张员等人叛乱，活捉守臣张动，转运副使毛奎、判官曹仔被杀死，环城盘踞，拼命固守。范琼在复州捕杀李孝忠。初五，因金军侵犯河阳、祀水，下诏选择日期巡幸淮甸。铸造建炎通宝钱。命令淮、浙沿海各州增修城壁，招集训练民兵，用来防备海道。初七，命令扬州守臣吕颐浩修缮城池。宗泽前往河北视察军队，七天后回。这天傍晚，辛道宗率领的军队在嘉兴县溃败。初十，下诏荆襄、关陕、江淮都准备高宗出巡。十一日，罢除买马。十二日，任命儿子赵薯为检校少保、集庆军节度使，封魏国公。下诏朝廷内外各部门，参考沿用嚎、元丰救，等待新制度的颁布。十三日，徽、钦二帝迁居肇郡。十四日，陈通袭击提点刑狱周格军营，杀死周格，活捉提点刑狱高士董。十五日，派遣徽酞阁待制孟忠厚迎奉太庙神主到扬州。任命直秘阁王圭为招抚判官代替张所，不久张所被贬广南安置。十八日，宗泽上表请求高宗回到开封。二十一日，河北招抚司都统制王彦渡过黄河攻击金军，打败金军，收复新乡县。二十二日，得到金军打算进犯江、浙的情报，下诏暂时驻扎淮甸抗御金军，待形势稍有好转即回到开封。招募百姓人资授官。军贼赵万进人常州，活捉守臣何衷。罢除各路经制招抚使。二十三日，三大钱开始在淮&#8226;浙&#8226;荆湖各路流通。二十五日，命令湖南抚谕官马伸手持诏书，在潭州赐死张邦昌，并诛杀王时雍。二十六日，下诏：有敢妄议惑众阻挠巡幸的人，允许告发并治罪，知而不告的人斩杀。二十八日，王彦与金军交战，失利，到太行山聚集群众，他的副将岳飞率部曲自为一军。赵万攻陷镇江府，守臣赵子裕弃城渡江图保瓜州。

这年秋天，金军分兵占据两河地区州县，只有中山、庆源府及保、莫、邢、洛、冀、磁、绛、相等州坚持了很久才被攻陷。

冬十月初一，高宗上船到淮甸。初二，太后到达扬州。初三，罢除各路劝诱献纳钱物。初四，罢除各路招募溃兵忠义等人，及寄居官擅自招集勤王兵的人。初七，招募盗贼中能消灭贼众的人任命为官。初八，因张浚不断纠弹攻击李纲，李纲落职为观文殿大学士，只奉宫祠。秀州知州兼代理浙西提点刑狱赵叔近到杭州招抚陈通。初九，罢除帅府、要郡、次要郡新军及水军。十一日，任命王渊为杭州制置盗贼使，统制官张俊跟随前往。十四日，停留泅州，到普照寺。十八日，太白星白天出现。二十三日，到楚州宝应县。后军将官孙琦等人叛乱，逼迫左正言卢臣中跳水淹死。二十四日，命令刘光世讨伐镇江叛军。二十五日，任命刘光世为滁、和、壕州及江宁府界招捉盗贼制置使，御营统制官苗傅为使司都统制。任命朝请郎龚域提举广西左、右两江酮丁公事。二十七日，到扬州，禁止内侍统兵官相见。三十日，王渊、张俊诱杀了赵万等人。

十一月初二，李纲贬鄂州居住。真定军贼张遇进人池州，守臣滕弃城逃跑。初三，下诏：杂犯死罪有疑虑及情理可怜悯的人，抚谕官同提刑司商议酌情减刑，先行审断后报告朝廷。初六，派遣王伦等人为金国通问使。初九，任命张意为尚书左承，工部尚书颜岐同知枢密院事。初十，因特殊情况赦免应天府及毫、宿、扬、泅、楚州和高邮军。二十日，任命张意为中书侍郎。二十二日，任命颜岐为尚书左承兼代理门下侍郎，御史中承许景衡为右承，刑部尚书郭三益为同知枢密院事。暂代密州知州赵野弃城逃跑，军校杜彦占据密州，追击赵野，并杀死了他。二十五日，命令福建路增招弓手。金军攻陷河间府。这个月，军贼丁进围攻寿春府，守臣康允之拒战，打退了丁进。

十二月初一，任命从臣四名担任讲读官，在内殿讲读。初二，下诏各路提刑司选官，就转运司所在州挑选省试进士，等待高宗亲自策试。初六，王渊进军杭州，捉到陈通等人，杀死他们。初七，青州败将王定兴兵叛乱，杀死帅臣曾孝序。初八，粘罕侵犯祀水关，西京留守孙昭远派遣将领率军队抵抗金军，战死。孙昭远带兵南逃，不久命令部将王仔奉启运宫神主到行在。初九，改授后父徽酞阁待制邢焕为光州观察使。初十，下诏：凡是处罚、奖赏大政都要经过三省批准，托人说情，不经外廷直接下达皇帝书写的诏令，要予以处罚治罪。十一日，张遇进犯江州。十三日，金军转攻棣州，守臣姜刚之顽强抵抗坚守，金军退走。十九日，金军攻陷同州，守臣郑骤战死。张遇进犯黄州。二十四日，金军攻陷汝州，进人西京洛阳。二十五日，金军攻陷华州。二十六日，金军攻破撞关，河东经制使王燮从同少l.l率兵逃到蜀。丁进到宗泽军中投降。三十日，增加设置广西弓手，防备边患。任命户部尚书黄潜厚为延康殿学士、同提举措置财用。

上一篇：本纪·卷二十三

下一篇：本纪·卷二十五

全   文：宋史

