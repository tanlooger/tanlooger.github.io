---
---
---
title: ○仁宗一
---

仁宗体天法道极功全德神文圣武睿哲明孝皇帝，讳祯，初名受益，真宗第六子，母李宸妃也。大中祥符三年四月十四日生。章献皇后无子，取为己子养之。天性仁孝宽裕，喜愠不形于色。七年，封庆国公。八年，封寿春郡王，讲学于资善堂。天禧元年，兼中书令。明年，进封升王。九月丁卯，册为皇太子，以参知政事李迪兼太子宾客。癸酉，谒太庙。四年，诏五日一开资善堂，太子秉笏南乡立，听辅臣参决诸司事。乾兴元年二月戊午，真宗崩，遗诏太子即皇帝位，尊皇后为皇太后，权处分军国事。遣使告哀契丹。己未，大赦，除常赦所不原者。百官进官一等，优赏诸军。山陵诸费，毋赋于民。庚申，命丁谓为山陵使。出遗留物赐近臣、宗室、主兵官。甲子，听政于崇政殿西庑。乙丑，以生日为乾元节。丙寅，遣使以先帝遗留物遗契丹。进封泾王元俨为定王，赐赞拜不名。以丁谓为司徒兼侍中、尚书左仆射，冯拯为司空兼侍中、枢密使、尚书右仆射，曹利用为尚书左仆射兼侍中。戊辰，贬道州司马寇准为雷州司户参军，尚书户部侍郎李迪为衡州团练副使，宣徽南院使曹玮为左卫大将军。

三月乙酉，作受命宝。庚寅，初御崇德殿，太后设幄次于承明殿，垂帘以见辅臣。

夏四月壬子，遣使以即位告契丹。丙寅，交州来贡。

五月乙亥，录系囚，杂犯死罪递降一等，杖以下释之。

六月己酉，命参知政事王曾按视山陵皇堂。丁巳，契丹使来祭奠吊慰。庚申，入内内侍省押班雷允恭坐擅移皇堂伏诛。丁谓罢为太子少保、分司西京。甲子，改命冯拯为山陵使。丙寅，降参知政事任中正为太子宾客。

秋七月辛未，冯拯加昭文馆大学士，王曾为中书侍郎、同中书门下平章事、集贤殿大学士，吕夷简、鲁宗道参知政事。乙亥，遣使报谢契丹。丙子，枢密副使钱惟演为枢密使。戊寅，改翼祖定陵为靖陵。辛卯，贬丁谓为崖州司户参军。

八月壬寅，遣使贺契丹主及其妻生日、正旦。乙巳，皇太后同御承明殿垂帘决事。

九月壬申，告大行皇帝谥于天地、宗庙、社稷。癸酉，上谥册于延庆殿。己卯，命以天书从葬。

冬十月壬寅，契丹使来贺即位。己酉，葬真宗皇帝于永定陵。诏中外避皇太后父讳。己未，祔真宗神主于太庙，庙乐曰《大明之舞》，以庄穆皇后配。辛酉，降东、西京囚罪一等，杖以下释之。蠲山陵役户及灵驾所过民田租。

十一月丁卯朔，钱惟演罢。甲戌，唃厮啰、立遵求内附。乙亥，以皇太后生日为长宁节。辛巳，初御崇政殿西阁讲筵，命侍讲孙奭、冯元讲《论语》。壬午，以张知白为枢密副使。十二月壬戌，契丹使来贺明年正旦。是岁，苏州水，沧州海潮溢，诏振恤被水及溺死之家。南平王李公蕴遣使进贡。

天圣元年春正月丙寅朔，改元。庚午，契丹使初来贺长宁节。癸未，命三司节浮费，遂立计置司。戊子，以京东、淮南水灾，遣使安抚。辛卯，发卒增筑京城。

二月戊戌，许唃厮啰岁一入贡。丁巳，奉安太祖、太宗御容于南京鸿庆宫。壬戌，减诸节斋醮道场。

三月甲戌，奉安真宗御容于西京应天院。丙子，诏减西京囚罪一等，徒以下释之。赐城中民八十以上者茶帛，仍复其家。甲申，诏自今营造，三司度实给用。辛卯，司天监上《崇天历》。行淮南十三山场贴射茶法。

夏四月辛丑，罢礼仪院。丁未，乾元节，百官及契丹使初上寿于崇德殿。癸丑，诏文武官奏荫亲属从本资。丁巳，诏近臣举谏官、御史各一人。

五月甲子，行陕西、河北入中刍粮见钱法。庚午，诏礼部贡举。辛未，录系囚。甲戌，命鲁宗道按视滑州决河。庚寅，议皇太后仪卫制同乘舆。

六月甲辰，罢江宁府溧水县采丹砂。乙卯，禁毁钱铸钟。

秋七月壬申，除戎、泸州虚估税钱。诏职田遇水旱蠲租如例。辛巳，蠲天下逋负。

八月乙未，募民输芟塞滑州决河。丙申，下德音，减天下囚罪一等，杖以下释之。废郓州东平马监，以牧地赋民。甲寅，芝生天安殿柱。

九月丙寅，冯拯罢，以王钦若为门下侍郎、同中书门下平章事、昭文馆大学士。辛巳，诏凡举官未改转而坐赃者，举主免劾。庚寅，宴崇德殿。

闰月甲午，诏裁造院女工及营妇配南北作坊者，并释之。戊戌，寇准卒于雷州。己亥，冯拯卒。丁未，禁彭州九陇县采金。丁巳，禁伎术官求辅臣、宗室荐举。

冬十月辛酉朔，徙陕西缘边军马屯内地。

十一月丁酉，诏诸州配囚，录具狱与地里，上尚书刑部详覆。禁两浙、江南、荆湖、福建、广南路巫觋挟邪术害人者。戊午，置益州交子务。是岁，甘、沙州来贡，泾原咩迷卞杏家族纳质内附。

二年春二月庚午，遣内臣收瘗汴口流尸，仍祭奠之。

三月丁酉，奉安真宗御容于景灵宫奉真殿。癸卯，王钦若上《真宗实录》。是月，赐礼部奏名进士、诸秋及第出身四百八十五人。

夏四月辛酉，诏三司岁市、绢非土产者罢之。乙酉，录晋石氏后。

五月乙未，录系囚。

六月壬申。罢天庆、天祺、天贶、先天、降圣节宫观然灯。

秋七月癸丑，奉安真宗御容于玉清昭应宫安圣殿。

八月丙辰朔，宴崇德殿，初用乐之半。诏举官己迁改而贪污者，举主以状闻，闻而不以实者坐之。己卯，幸国子监，谒孔子，遂幸武成王庙。甲申，太白入太微垣。

九月辛卯，祠太一宫，赐道左耕者茶帛。

冬十月丙辰，奉安真宗御容于洪福院。

十一月甲午，加上真宗谥。乙未，朝飨玉清昭应、景灵宫。丙申，飨太庙。丁酉，祀天地于圜丘，大赦。百官上尊号曰圣文睿武仁明孝德皇帝，上皇太后尊号曰应元崇德仁寿慈圣皇太后。赐百官诸军加等。乙巳，立皇后郭氏。辛亥，加恩百官。十二月庚午，诏开封府每岁正旦、冬至禁刑三日。是岁，龟兹、甘肃来贡。

三年春正月辛卯，长宁节，近臣及契丹使初上皇太后寿于崇政殿。

二月戊寅，诏陕西灾伤州军，盗廪谷非伤主者，刺配邻州牢城，徒减一等。

夏四月丁丑，诏三馆缮书藏太清楼。

五月庚寅，录系囚。癸巳，幸御庄观刈麦，闻民舍机杼声，赐织妇茶帛。己亥，赐隐士林逋粟帛。己酉，禁臣僚奏荐无服子弟。

六月壬戌，太白昼见。癸酉，环、原州属羌叛寇边，环庆都监赵士隆等死之，遣使者安抚陕西。

秋七月戊子，诏诸路转运使察举知州、通判不任事者。丙午，诏边户为羌所扰者蠲租，复役二年。

八月戊午，以忠州盐井岁增课、夔州奉节巫山县旧藉民为营田、万州户有税者岁籴其谷，皆为民害，诏悉除之。辛未，蠲陕西州军旱灾租赋。

九月乙巳，诏司天监奏灾异据占书以闻。

冬十月乙卯，太白犯南斗。辛酉，晏殊为枢密副使。

十一月己卯朔，罢贴射茶法。辛卯，以襄州水蠲民租。晋、绛、陕、解州饥，发粟振之。戊申，王钦若卒。十二月癸丑，王曾为门下侍郎、昭文馆大学士，张知白同中书门下平章事、集贤殿大学士。乙丑，张旻为枢密使。戊寅，太白昼见。是岁，龟兹、甘州、于阗来贡。环、庆蕃部嵬逋等内附。补泾原降羌首领潘征为本族军主。

四年春正月己亥，命章得象与流内铨同试百司人。庚子，泾原兵破康奴族。

二月甲寅，诏吏犯赃至流，按察官失举者，并劾之。庚午，置西界和市场。

三月甲申，诏转运使、提点刑狱罢劝农司。己亥，鄜延蕃部首领曹守贵等内附。

夏四月壬子，诏京东西、河北、淮南平谷价。

五月己卯，诏礼部贡举。壬午，诏大辟疑者奏谳，有司毋辄举驳。戊子，录系囚。己亥，诏士有文而行不副者，州郡毋得荐送。

闰月戊申，减江、淮岁漕米五十万石。除舒州太湖等九茶场民逋钱十三万缗。己酉，诏补太庙室长、斋郎。辛亥，复陕西永丰渠以通解盐。

六月丁亥，建、剑、邵武等州军大水，诏赐被灾家米二石，溺死者官瘗之。庚寅，大雨震电，京师平地水数尺。辛卯，避正殿，减常膳。丁酉，降天下囚罪一等，徒以下释之。畿内、京东西、淮南、河北被水民田蠲其租。癸卯，诏官物漂失，主典免偿。流徙者，所在抚存之。秋七月戊申，御长春殿，复常膳。辛未，减两川岁输锦绮，易绫纱为绢，以给边费。壬申，诏诸路转运使举所部官通经术者。

八月丁亥，筑泰州捍海堰。己丑，诏施州溪峒首领三年一至京师。

九月乙卯，诏孙奭、冯元举京朝官通经术者。庚申，诏礼部贡院：诸科通三经者荐擢之。录周世宗从孙柴元亨为三班奉职。辛未，废襄、唐州营田务，以田赋民。

冬十月甲戌朔，日有食之。壬辰，诏郎中以上致仕，赐一子官。甲午，昏雾四塞。丙申，奉安真宗御容于鸿庆宫。

十二月丁丑，发米六十万斛贷畿内饥。丁亥，帝白太后，欲元日先上太后寿乃受朝，太后不可。王曾奏曰：“陛下以孝奉母仪，太后以谦全国体，请如太后令。”

五年春正月壬寅朔，初率百官上皇太后寿于会庆殿，遂御天安殿受朝。己未，晏殊罢。戊辰，以夏竦为枢密副使。

二月癸酉，命吕夷简、夏竦修先朝国史，王曾提举。丙子，诏振京东流民。丁丑，西域僧法吉祥等来献梵书。

三月戊申，赐礼部奏名进士、诸科及第出身一千七十六人。秦州地震。罢琼州岁贡瑇瑁、龟皮、紫贝。

夏四月壬辰，寿宁观火。

五月庚子朔，诏武臣子孙习文艺者，听奏文资。壬寅，太白昼见。丙午，阅诸班骑射。辛亥，录系囚。辛酉，命吕夷简等详定编敕。癸亥，楚王元佐薨。是月，京畿旱，磁州虫食桑。六月甲戌，祈雨于玉清昭应宫、开宝寺。丙子，诏决畿内系囚。丁丑，雨。癸未，罢诸营造之不急者。

秋七月己亥朔，振秦州水灾，赐被溺家钱米。丙辰，发丁夫三万八千、卒二万一千、缗钱五十万塞滑州决河。诏察京东被灾县吏不职者以闻。

九月庚戌，阅龙卫神勇军习战。

冬十月辛未，罢陕西青苗钱。癸酉，奉安真宗御容于慈孝寺崇真殿。己丑，颁新定《五服敕》。甲午，同皇太后幸御书院，观太宗、真宗御书。乙未，诏西川、广南在官物故者，遣人护送其家属还乡，官为给食。丙申，滑州言河平。

十一月丁酉朔，以陕西旱蝗，减其民租赋。庚子，遣使河北体量安抚。壬寅，复作指南车。辛亥，朝飨景灵宫。壬子，飨太庙。癸丑，祀天地于圜丘，大赦。贺皇太后于会庆殿。丁巳，恭谢玉清昭应宫。十二月辛未，加恩百官。甲戌，诏辅臣南郊恩例外，更改一子官。丁亥，诏百官宗室受赂、冒为亲属奏官者毋赦。是岁，甘州及南平国王李公蕴遣人来贡。京兆府、邢，洺州蝗。华州旱，虸方虫食苗。

六年春正月己酉，罢两川乾元节岁贡织佛。戊午，罢提点刑狱。

二月庚辰，大风，昼晦。壬午，张知白薨。

三月丙申朔，日有食之。壬子，以张士逊同中书门下平章事、集贤殿大学士。癸丑，以姜遵为枢密副使。己未，以范雍为枢密副使。壬戌，作西太一宫。?/font>

夏四月戊辰，诏审官、三班院、吏部流内铨、军头司各引对所理公事。自帝为皇太子，辅臣参决诸司事于资善堂，至是始还有司。丁丑，贷河北流民复业者种食，复是年租赋。癸未，命官减三司岁调上供物。甲申旦，有星大如斗，自北流至西南，光烛地，有声如雷。庚寅，下德音，以星变斋居，不视事五日。降畿内囚死罪，流以下释之。罢诸土木工。振河北流民过京师者。

五月乙未朔，交阯寇边。

六月丙寅，罢戎、泸诸州谷税钱。

秋七月壬子，江宁府、扬、真、润州江水溢，坏官民庐舍，遣使安抚振恤。

八月乙丑，诏免河北水灾州军秋税。乙亥，河决澶州王楚埽。丙戌，录唐张九龄后。

九月己亥，诏京朝官任内，五人同罪奏举者，减一任。癸卯，祠西太一宫。甲辰，诏河北灾伤，民质桑土与人者悉归之，候岁丰偿所贷。乙巳，遣使修诸路兵械。

冬十月甲申，除福州民逋官庄钱十二万八千缗。

十一月戊午，京西言谷斗十钱。十二月癸亥，祠西太一宫。是岁，甘州、三佛齐来贡。

七年春正月癸卯，曹利用罢。丙辰，降利用为左千牛卫上将军。

二月庚申朔，鲁宗道卒。甲子，诏文臣历边有材勇、武臣之子有节义者，与换官，三路任使。丙寅，张士逊罢，以吕夷简同中书门下平章事、集贤殿大学士。丁卯，以夏竦、薛奎参知政事，陈尧佐为枢密副使。癸酉，贬曹利用为崇信军节度副使、房州安置，未至，自杀。乙酉，以河北水灾，委转运使察官吏，不任职者易之。

闰月癸巳，募民入粟以振河北。戊申，禁京城创造寺观。壬子，复制举六科，增高蹈丘园、沉沦草泽、茂才异等科，置书判拔萃科及试武举。癸酉，置理检使，以御史中丞为之。

三月乙丑，诏吏胥受赇毋用荫。辛巳，诏契丹饥民所过给米，分送唐、邓等州，以闲田处之。癸未，诏百官转对，极言时政阙失，在外者实封以闻。

夏四月庚寅，赦天下，免河北被水民租赋。辛卯，南平王李公蕴卒，其子德政遣人来告，以为交阯郡王。

五月乙未朔，诏礼部贡举。庚申，诏戒文弊。己巳，颁新令。庚午，诏先朝文武官自刺史、少卿、监以上，并录其后。癸酉，录系囚。庚辰，御承明殿，臣僚请对者十九人，日昃乃罢。

六月壬辰，置益、梓、广南路转运判官。丁未，大雷雨，玉清昭应宫灾。甲寅，王曾罢。

秋七月癸亥，以玉清昭应宫灾，遣官告诸陵，诏天下不复缮修。乙亥，诏殿直以上毋得换文资。乙酉，罢诸宫观使。

八月丁亥朔，日有食之。诏罢天下职田，官收其入，以所直均给之。己丑，以吕夷简为昭文馆大学士。辛卯，夏竦复为枢密副使，陈尧佐、王曙并参知政事。己亥，诏命官犯正入赃，毋使亲民。

冬十月壬寅，阅虎翼武骑卒习战。丙午，京师地震。诏知州军岁举判、司、簿、尉可县令者一人。

十一月癸亥，冬至，率百官上皇太后寿于会庆殿，遂御天安殿受朝。庚午，诏天下孤独疾病者，致医药存视。诏周世宗后，凡经郊祀，录其子孙一人。是岁，河北水。遣使决囚，振贫，瘗溺死者，给其家缗钱，察官吏贪暴不恤民者。龟兹、下溪州黔州蛮来贡。

八年春正月甲戌，曹玮卒。辛巳，作会圣宫于西京永安县。

二月戊子，诏五代时官三品以上告身存者，子孙听用荫。

三月壬申，幸后苑，遂宴太清楼。乙亥，禁以财冒士族娶宗室女者。诏河北被水州县毋税牛。是月，赐礼部奏名进士、诸科及第出身八百二十二人。

五月甲寅，赐信州龙虎山张乾曜号澄素先生。丙辰，大雨雹。辛酉，录系囚。

六月癸巳，吕夷简上新修国史。己亥，诏御史台狱勿关纠察司。乙巳，亲试书判拔萃科及武举人。

秋七月丙子，策制举人。

八月丙戌，诏详定盐法。丁亥，诏近臣宗室观祖宗御书于龙图、天章阁，又观瑞谷于元真殿，遂宴蕊珠殿。戊子，诏流配人道死者，其妻子给食送还乡里。

九月癸丑，复置诸路提点刑狱官。丙辰，罢转对。乙丑，姜遵卒。己巳，以赵稹为枢密副使。

冬十月壬辰，奉安太祖御容于太平兴国寺开先殿。丙申，弛三京、河中府、颍、许、汝、郑、郓、济、卫、晋、绛、虢、亳、宿等二十八州军盐禁。壬寅，置天章阁待制。

十一月丙寅，朝飨景灵宫。丁卯，飨太庙。戊辰，祀天地于圜丘，大赦。贺皇太后于会庆殿。十二月癸未，加恩百官。辛丑，西平王赵德明、交阯王李德政并加赐功臣。是岁，高丽、占城、邛部川都蛮来贡。

九年春正月辛亥，诏诸路转运判官员外郎以上，遇郊听任子弟。丙辰，长宁节，百官初上皇太后寿于会庆殿。辛未，减畿内民租。

二月癸巳，诏复郡县职田。

三月甲寅，奉安太祖、太宗、真宗御容于会圣宫。

夏四月戊寅，诏以陇州论平民五人为劫盗抵死，主者虽更赦，并从重罚。乙巳，阅大乐。

五月乙丑，录系囚。

六月庚辰，宋绶上《皇太后仪制》。

秋七月丙午朔，契丹使来告其主隆绪殂，遣使祭奠吊慰，及贺宗真立。

九月癸亥，祠西太一宫，赐道左耕者茶帛。

冬十月丙戌，诏公卿大夫励名节。乙未，诏常参官已授外任，毋得奏举选人。辛丑，罢益、梓、广南路转运判官。

闰月戊辰，翰林侍读学士孙奭请老，命知兖州，曲宴太清楼送之。

十一月丁亥，驰两川矾禁。己丑，祈雪于会灵观。丁酉，出知杂御史曹修古，御史郭劝、杨偕，推直官段少连。十二月甲寅，诏吏部铨选人父母年八十以上者，权注近官。辛酉，大风三日。是岁，契丹主及其国母遣使来致遗留物及谢吊祭。南平王李德政遣人谢加恩。龟兹、沙州来贡。女真晏端等百八十四人内附。

关键词：宋史,本纪

解释翻译[挑错/完善]

仁宗体天法道极功全德神文圣武睿哲明孝皇帝，名祯，初名受益，真宗第六个儿子，母亲是李宸妃。大中样符三年(1010）四月十四日出生。章献皇后没有儿子，取来养为自己的儿子。仁宗天性仁孝，对人宽厚和善，喜怒不表现于外表。大中样符七年封为庆国公。大中样符八年封为寿春郡王，讲学于资善堂。天禧元年（1017）兼中书令，次年进封瘴王。九月初八，册封为皇太子，任参知政事李迪兼太子宾客。十四日，朝拜太庙。天禧四年，下诏五日一开资善堂，太子手握手板，南向站着，听辅臣参决各司事务。

乾兴元年（l022）二月十九日，真宗逝世，遗诏太子即皇帝位，尊皇后为皇太后，代行处理军国事务。派遣使臣向契丹发丧。二十日，大赦，免除常赦得不到赦免的人。百官进升一等，优赏各军。山陵开支，不要向百姓索取。二十一日，命令丁谓为山陵使。拿出遗留物赐给近臣、宗室、带领军队的官员。二十五日，在崇政殿西厅治理国事。二十六日，以生日为乾元节。二十七日，派遣使臣赠给契丹真宗皇帝的遗留物。进封径王赵元俨为定王，赐赞拜时不称呼姓名。任命丁谓为司徒兼侍中和尚书左仆射，冯拯为司空兼侍中和枢密使、尚书右仆射，曹利用为尚书左仆射兼侍中。二十九日，贬道州司马寇准为雷州司户参军，尚书户部侍郎李迪为衡州团练副使，宣徽南院使曹玮为左卫大将军。

三月十六日，制作受命宝。二十一日，初次到崇政殿，太后在承明殿设置帷幕，垂帘会见辅臣。

夏四月十三日，派遣使臣向契丹报告仁宗即位。二十七日，交州来进贡。五月初七，讯问记录囚犯罪状，杂犯死罪递降一等，杖刑以下释放。

六月十一日，命令参知政事王曾视察山陵皇堂。十九日，契丹使臣来祭奠吊慰。二十二日，人内内侍省押班雷允恭因擅自迁移皇堂被处死。丁谓罢为太子少保，被安置到南京。二十六日，改命冯拯为山陵使。二十八日，降参知政事任中正为太子宾客。

秋七月初三，冯拯加为昭文馆大学士，王曾为中书侍郎、同中书门下平章事、集贤殿大学士；吕夷简、鲁宗道参知政事。初七，派遣使臣回访契丹。初八，枢密副使钱惟演为枢密使。初十，改翼祖定陵为靖陵。二十三日，贬丁谓为崖州司户参军。

八月初五，派遣使臣祝贺契丹主及其妻生日和新春。初八，皇太后同御承明殿垂帘听政。

九月初五，向天地、宗庙、社翟报告真宗皇帝溢号。初六，在延庆殿奉上溢册。十二日，命令用天书从葬真宗。冬十月初六，契丹使臣来祝贺即位。十三日，葬真宗皇帝于永定陵。诏令中外避皇太后父亲讳。二十三日，在太庙附祭真宗神主，庙乐为大明之舞，以庄穆皇后配享。二十五日，降东、西京囚犯罪刑一等，杖刑以下释放。免除山陵役户和灵驾所过地区百姓田租。十一月初一，钱惟演被罢免。初八，角厮缪、李立遵请求内附。初九，以皇太后生日为长宁节。十五日，初次到崇政殿西阎讲筵，命令侍讲孙、冯元讲解论语。十六日，任命张知白为枢密副使。

十二月二十七日，契丹使臣来祝贺明年新春。

这一年，苏州水灾，沧州海潮溢出，下诏贩恤遭受水灾和淹死家庭。南平王李公蕴派遣使臣进贡。

天圣元年（1023）春正月初一，改元。初五，契丹使臣首次来祝贺长宁节。十八日，命令三司节约浮费开支，于是设立计置司。二十三日，因京东、淮南水灾，派遣使臣安抚。二十六日，发动士兵增筑京城。

二月初四，允许角厮锣一人进贡。二十三日，在南京鸿庆宫恭敬安置太祖、太宗遗像。二十八日，减少节斋酷道场。三月十一日，在西京应天院恭敬安置真宗遗像。十三日，下诏减西京囚犯罪刑一等，徒刑以下释放。赐城中百姓八十岁以上者茶帛，并免除其家赋役。二十一日，下诏从今以后营造工程，三司审实供给开支费用。二十八日，司天监呈上偿天历。实行淮南十三山场贴射茶法。

夏四月初八，废罢礼仪院。十四日，乾元节，百官和契丹使臣首次到崇德殿祝寿。二十日，诏令文武官员奏荫补亲属一律按本资实行。二十四日，下诏近臣推举谏官、御史各一人。

五月初二，实行陕西、河北人中粮草现钱法。初八，下诏礼部贡举。初九，讯问记录囚犯罪状。十二日，命令鲁宗道视察滑州黄河决口。二十八日，商议皇太后仪卫制度如同皇上。

六月十二日，废罢江宁府漂水县采丹砂。二十三日，禁止毁钱铸钟。秋七月初十，废除戎州、沪州虚估税钱。下诏：职田遇水早灾害按照规定免除租税。十九日，免除全国拖欠的钱物。八月初四，招募百姓输草堵塞滑州黄河决口。初五，颁降德音，减天下囚犯罪刑一等，杖刑以下释放。废除邪州东平马监，把牧地还给百姓。二十三日，天安殿柱生出芝草。

九月初五，冯拯被罢免，任命王钦若为门下侍郎、同中书门下平章事、昭文馆大学士。二十日，下诏所举官员没有改转而因贪赃获罪，免除对推举人的弹勃。二十九日，宴饮崇德殿。

闰九月初三，诏令裁造院女工和营妇配南北作坊者，一律释放。初七，寇准在雷州逝世。初八，冯拯去世。十六日，禁止彭州九陇县采金。二十六日，禁止伎术官请求辅臣、宗室荐举。冬十月初一，迁徙陕西沿边军马屯驻内地。

十一月初七，下诏各州流配囚犯，详细记录案件情况和地里远近，呈上尚书刑部复核。禁止两浙、江南、荆湖、福建、广南路巫女现男用邪术害人。二十八日，设置益州交子务。

这一年，甘州、沙州来进贡，径原哮迷卞杏家族以人质内附朝廷。天圣二年春二月十二日，派遣内臣收埋汁口漂浮尸体，并祭奠他们。三月初十，恭敬安置真宗遗像于景灵宫奉真殿。十六日，王钦若呈上滇宗实录。这个月，赐礼部奏名进士、各科及第出身四百八十五人。

夏四月初四，下诏三司每年购买绸绢，如不是土产就废罢。二十八日，录用后晋石氏后代。

五月初九，讯问记录囚犯罪状。六月十六日，废罢天庆、天棋、天贩、先天、降圣节宫观燃灯。

秋七月二十八日，恭敬安置真宗遗像于玉清昭应宫安圣殿。

八月初一，宴饮崇德殿，初用乐之半。下诏所举官员已经迁改而贪赃者，举主上报情况；上报不实者，以罪论处。二十四日，到国子监，朝拜孔子，于是到武成王庙。二十九日，太白星进人太微垣。

九月初六，祭祀太一宫，赐道左耕者茶帛。

冬十月初二，恭敬安置真宗遗像于洪福院。

十一月初十，加上真宗溢号。十一日，祭祀玉清昭应宫、景灵宫。十二日，祭祀太庙。十三日，在圆丘祭祀天地，大赦。百官上尊号为圣文睿武仁明孝德皇帝，上皇太后尊号为庆元崇德仁寿慈圣皇太后。赐百官诸军加等。二十一日，立皇后郭氏。二十七日，加恩百官。十二月十七日，下诏开封府每年新春、冬至禁刑三天。

这一年，龟兹、甘州、肃州来进贡。天圣三年春正月初八，长宁节，近臣和契丹使臣在崇政殿祝寿皇太后。二月二十五日，下诏陕西灾伤州军，盗仓谷没有伤到主人者，刺配邻州牢城，徒减一等。

夏四月二十六日，下诏三馆缮书藏太清楼。

五月初九，讯问记录囚犯罪状。十二日，到御庄观割麦，听到百姓家机抒声，赐给织妇茶帛。十八日，赐给隐士林通粟帛。二十八日，禁止臣僚奏荐不是服亲子弟。

六月十二日，太白星白天出现。二十三日，环州、原州属羌叛乱攻打边境，环庆都监赵士隆等战死，派遣使者安抚陕西。

秋七月初九，下诏各路转运使察举知州、通判不称职者。二十七日，下诏边户为羌人所骚扰者免租、免役二年。八月初九，忠州盐井每年增税，夔州奉节、巫山县旧籍民为营田，万州每年来有税户谷，都为害百姓，下诏全部废除。二十二日，免除陕西州军早灾地区租税。九月二十六日，下诏司天监据占书上奏灾异情况。

冬十月初七，太白星侵犯南斗星。十三日，晏殊为枢密副使。

十一月初一，废罢贴射茶法。十三日，因襄州水灾免除百姓租税。晋、绛、陕、解州饥荒，开仓贩济饥民。三十日，王钦若去世。

十二月初五，王曾为门下侍郎、昭文馆大学士，张知白同中书门下平章事、集贤殿大学士。十七日，张为枢密使。三十日，太白星白天出现。

这一年，龟兹、甘州、于闻来进贡。环庆蕃部鬼通等内附朝廷。补径原降羌首领潘征为本族军主。

天圣四年春正月二十一日，命令章得象同流内锉官员一起考试百司官吏。二十二日，径原兵攻破康奴族。二月初七，下诏吏犯贪赃被处以流刑，按察官员没有发现，都要被弹勃。二十三日，设置西界和市场。

三月初七，下诏转运使、提点刑狱废罢劝农司。二十二日，延蕃部首曹守贵等内附。

夏四月初六，下诏京东西、河北、淮南平抑物价。

五月初四，下诏礼部贡举。初七，下诏判处死刑的案件有怀疑的，上报复核，有关部门不得反驳阻挠。十三日，讯问记录囚犯罪状。二十四日，诏令言行不一致的士人，州郡不要荐举。闰五月初三，减江淮每年槽米五十万石。免除苏州太湖等九个茶场百姓拖欠钱十三万络。初四，下诏补太庙室长、斋郎。初六，恢复陕西永丰渠以通解州盐。

六月十三日，建、剑、邵武等州军大水，下诏赐给受灾家米二石，淹死者官府为之掩埋。十六日，降大雨，闪电，京师平地积水数尺。十七日，不上殿治理国事，减少饮食。二十三日，降天下囚犯罪刑一等，徒刑以下释放。瓷内、京东西、淮南、河北受水灾百姓免租税。二十九日，下诏官物漂失，主典之人不偿还。流移之人，所在抚恤慰问。

秋七月初五，到长春殿恢复饮食。二十八日，减两川每年输纳锦绮，以绢代替绩纱，供作边费。二十九日，下诏转运使推举精通经术的所属官吏。

八月十四日，修筑泰州捍海堰。十六日，下诏施州溪酮首领三年至京师一次。

九月十三日，下诏孙、冯元推举精通经术的京朝官。十八日，下诏礼部贡院，各科精通三经者推荐提升。录用周世宗从孙柴元亨为三班奉职。二十九日，废罢襄州、唐州营田务。把田还给百姓。

冬十月甲戊朔，日食。二十日，下诏：郎中以上退休，赐一子官职。二十二日，昏暗大雾布满四周。二十四日，恭敬安置真宗遗像于鸿庆宫。

十二月初五，发米六十万解贷给瓷内饥民。十五日，仁宗告诉太后，想在元日先向太后祝寿然后接受朝贺，太后没答应。王曾上奏说：“陛下以孝奉侍太后，太后以谦恭保全国体，请依从太后命令。”

天圣五年春正月初一，仁宗率百官到会庆殿向皇太后祝寿，然后到天安殿接受朝贺。十八日，晏殊被罢免。二十七日，任命夏辣为枢密副使。

二月初二，命令吕夷简、夏辣修撰真宗朝国史，王曾任提举。初五，下诏贩济京东流民。初六，西域僧人法吉样等来进献梵书。

三月初七，赐礼部奏名进士、诸科及第出身一千零七十六人。秦州发生地震。废罢秦州岁贡袱泪、紫贝等。夏四月二十二日，寿宁观发生火灾。五月初一，下诏武臣子孙通晓文艺者，允许奏补文资。初三，太白星白天出现。初七，检阅各班骑马射箭。十二日，讯问记录囚犯罪状。二十二日，命令吕夷简等详定编救。二十四日，楚王赵元佐逝世。这个月，京瓷早灾，磁州虫吃桑。

六月初五，在玉清昭应宫、开宝寺祈祷降雨。初七，诏令处理京瓷关押囚犯。初八，降雨。十四日，废罢不急需的营造工程。

秋七月初一，贩济秦州水灾饥民，赐给淹水家钱米。十八日，发丁夫三万八千、卒二万一千、络钱五十万堵塞滑州黄河决口。下诏考察京东受灾县吏不称职的人上报朝廷。

九月十三日，检阅龙卫神勇军练习作战。

冬十月初五，罢除陕西青苗钱。初七，恭敬安置真宗遗像于慈孝寺崇真殿。二十三日，颁布新定伍服救。二十八日，同皇太后一起到御书院，观看太宗、真宗御书。二十九日，下诏西川、广南在任官员去世者，派人护送家属还乡，官府供给食物。三十日，滑州报告说黄河决口止息。

十一月初一，因陕西早灾蝗灾，减百姓租税。初四，派使臣视察安抚河北。初六，又作指南车。十五日，祭祀景灵宫。十六日，祭祀太庙。十七日，在圆丘祭祀天地，大赦。在会庆殿祝贺皇太后。二十一日，恭谢玉清昭应宫。十二月初五，加恩百官。初八，下诏辅臣南郊按规定给予恩赏外，更改一子官职。二十一日，下诏：百官宗室接受贿赂，冒为亲属奏补官职者，不予赦免。这一年，甘州和南平国王李公蕴派人来进贡。京兆府、邢州、洛州蝗灾。华州早灾脚舫虫吃庄稼。

天圣六年春正月十三日，两川罢除乾元节进贡织佛。二十二日，废罢提点刑狱。

二月十五日，大风，白天昏暗。十七日，张知白逝世。

三月初一，日食。十七日，任命张士逊为同中书门下平章事、集贤殿大学士。十八日，任命姜遵为枢密副使。二十四日，任命范雍为枢密副使。二十七日，作西太一宫。

夏四月初三，下诏审官院、三班院、吏部流内锉、军头司分别引对所理公事。从仁宗为皇太子时起，辅臣在资善堂参决各司事，到这时开始归还有关部门。十二日，贷给河北流民复业者种食，免除此年租税。十八日，命令官吏减三司岁调上供物。十九日早晨，有星大如斗，从北流至西南，光照地，有声如雷。二十五日，颁布德音：因星变斋居，五天不上朝治理国事；瓷内囚犯死罪予以减轻，流刑以下释放；废罢各土木工程；贩济路过京师的河北流民。

五月初一，交趾攻打边境。

六月初三，废除戎、沪各州谷税钱。秋七月十九日，江宁府、扬州、真州、润州江水溢出，冲坏官民庐舍，派遣使臣安抚贩恤。

八月初三，诏令免除河北水灾州军秋税。十三日，黄河在擅州王楚塌决口。二十四日，录用唐代张九龄后代。九月初八，下诏：京朝官任内，五人同罪奏举者，减一任。十二日，祠祭西太一宫。十三日，下诏：河北灾伤地区，全部归还百姓当作质物的桑土和人，等丰岁偿还所贷。十四日，派遣使臣修缮各路兵械。

冬十月二十三日，免除福州百姓拖欠的官庄钱十二万八千络。十一月二十八日，京西报告说谷斗十钱。

十二月初三，祠祭西太一宫。这一年，甘州、三佛齐来进贡。天圣七年春正月十三日，曹利用被罢免。二十六日，曹利用贬降为左千牛卫上将军。

二月初一，鲁宗道去世。初五，下诏：任职沿边地区有材勇的文臣和有节义的武臣之子，给予换官，调往三路任职。初七，张士逊被罢免，任命吕夷简为同中书门下平章事、集贤殿大学士。初八，任命夏辣、薛奎为参知政事，陈尧佐为枢密副使。十四日，贬曹利用为崇信军节度副使，房州安置，没有到便自杀了。二十六日，因河北水灾，委任转运使考核不称职者予以更换。

闰二月初四，募民人粟贩济河北。十九日，禁止京城创造寺观。二十三日，恢复制举六科，增加高蹈丘圆、沉沦草泽、茂才异等科，设置书判拔萃科和试武举。癸酉日，设置理校使，委任御史中承担任。

三月初六，下诏吏青接受贿赂不得用荫补官赎罪。二十二日，下诏：契丹饥民，所过给米，分送唐、邓州，以闲田安置。二十四日，下诏百官转对，极言朝政缺失，在外者密封上报。夏四月初二，赦免全国，免除河北遭受水灾百姓租税。初三，南平王李公蕴去世，其子李德政派人来报告，任他为交趾郡王。

五月乙未朔，下诏礼部贡举。初二，诏戒文弊。十一日，颁布新令。十二日，下诏先朝武官从刺史、少卿监以上，一律录用他们的后代。十五日，讯问记录囚犯罪状。二十二日，到承明殿，十九名臣僚请对，太阳下山才停止。

六月初五，设置益、梓、广南路转运判官。二十日，大雷，降大雨，玉清昭应宫受灾。二十七日，王曾被罢免。秋七月初六，因玉清昭应宫受灾，派遣官员告诉诸陵，诏令天下不再修复。十八日，诏令殿直以上官不得换为文资。二十八日，废罢各宫观使。

八月初一，日食。下诏废罢天下职田，官府收其所获，用收获物换来的钱平均分给有关官吏。初三，任命吕夷简为昭文馆大学士。初五，夏辣为枢密副使，陈尧佐、王曙为参知政事。十三日，下诏命官犯贪赃罪，不得委任为亲民官。冬十月十七日，检阅虎翼武骑士兵练习作战。二十一日，京城发生地震。下诏知州军每年推举判、司、簿、尉可以担任县令的人一名。

十一月初九，冬至，仁宗率领百官到会庆殿向皇太后祝寿，然后到天安殿接受朝贺。十六日，下诏天下孤独疾病的人，官府送给医药慰问他们。下诏：周世宗的后代遇到郊祀时，录用子孙一人。这一年，河北水灾。派遣使臣处决囚犯，贩济贫民，掩埋死者，赏给家属络钱，清理官吏中贪暴不抚恤百姓的人。龟兹、下溪州黔州蛮来进贡。

天圣八年春正月二十一日，曹玮去世。二十八日，在西京永安县作会圣宫。二月初五，下诏：五代时官职在三品以上委任官职的文凭尚存在的，允许子孙享受荫补。

三月十九日，到后苑，于是宴饮太清楼。二十二日，禁止以财富冒充士族娶宗室女儿。下诏河北遭受水灾州县不交纳牛税。这个月，赐礼部奏名进士、各科及第出身八百二十二人。

五月初二，赐信州龙虎山张乾耀号澄素先生。初四，大规模降冰雹。初九，讯问记录囚犯罪状。

六月十一日，吕夷简呈上新修国史。十七日，下诏御史台狱案不报告纠察司。二十三日，亲自策试书判拔萃科及武举人。

秋七月二十五日，策试制举人。八月初五，下诏详定盐法。初六，下诏近臣宗室到龙图阁、天章阁观看祖宗御书，又到元真殿观赏瑞谷，于是宴饮菜珠殿。初七，下诏流配人途中死亡，其妻子给食送回乡里。

九月初三，重新设置各路提点刑狱官。初六，废罢转对。十五日，姜遵逝世。十九日，任命赵棋为枢密副使。冬十月十二日，恭敬安置太祖遗像于太平兴国寺开先殿。十六日，放松三京、河中府、颖州、许州、汝州、郑州、军仔州、济州、卫州、晋州、绛州、貌州、毫州、宿州等二十八州军盐禁。二十二日，设置天章阁待制。

十一月十七日，祭祀景灵宫。十八日，祭祀太庙。十九日，在圆丘祭祀天地，大赦。到会庆殿祝贺皇太后。十二月初五，加恩百官。二十三日，西平王赵德明、交趾王李德政都加赐功臣。

这年，高丽、占城、邓部川蛮来进贡。天圣九年春正月初三，下诏诸路转运判官、员外郎以上官员遇郊祀时允许荫补子弟。初八，长宁节，百官到会庆殿向皇太后祝寿。二十三日，减免京瓷内百姓租税。

二月十六日，下诏恢复郡县职田。三月初七，恭敬安置太祖、太宗、真宗遗像于会圣宫。

夏四月初一，下诏因陇州错误将平民五人作为劫盗掠死狱中，主管官吏虽然遇到赦免，也要从重处罚，不予赦免。二十八日，阅大乐。

五月十九日，讯问记录囚犯罪状。六月初四，宋缓呈上东皇太后仪市少。秋七月初一，契丹使臣来报告国主耶律隆绪去世，派人前往奠祭吊慰，并祝贺耶律宗真即位。

九月十八日，祠祭西太一宫，赐给道左耕者茶帛。

冬十月十二日，诏令公卿大夫保重名节。二十一日，下诏常参官已授外任者，不得奏举选人。二十七日，废罢益、梓、广南路转运判官。

闰十月二十四日，翰林院侍读学士孙请老退休，命令他为知充州，在太清楼设宴为他送行。

十一月十四日，放松两川禁。十六日，在会灵观祈祷降雪。二十四日，贬默知杂御史曹修古和御史郭劝、杨偕以及推直官段少连。

十二月十一日，诏令吏部锉：选人父母年纪在八十岁以上的，可暂且注拟差遣近官。十八日，刮了三天大风。这一年，契丹主及其国母遣使来赠送遗留物，并回访朝廷。南平王李德政派人来致谢加恩。龟兹、沙州来进贡。女真晏端等一百八十四人内附。

上一篇：本纪·卷八

下一篇：本纪·卷十

全   文：宋史

