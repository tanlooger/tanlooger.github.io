---
---
---
title: ○真宗一
---

真宗应符稽古神功让德文明武定章圣元孝皇帝，讳恒，太宗第三子也。母曰元德皇后李氏。初，乾德五年，五星从镇星聚奎。明年正月，后梦以裾承日，有娠，十二月二日生于开封府第，赤光照室，左足指有文成“天”字。幼英睿，姿表特异，与诸王嬉戏，好作战阵之状，自称元帅。太祖爱之，育于宫中。尝登万岁殿，升御榻坐，太祖大奇之，抚而问曰：“天子好作否？”对曰：“由天命耳。”比就学受经，一览成诵。初名德昌，太平兴国八年，授检校太保、同中书门下平章事，封韩王，改名元休。端拱元年，封襄王，改元侃。淳化五年九月进封寿王，加检校太傅、开封尹。至道元年八月立为皇太子，改今讳，仍判府事。故事，殿庐幄次在宰相上，宫僚称臣，皆推让弗受。见宾客李至、李沆，必先拜，迎送降阶及门。开封政务填委，帝留心狱讼，裁决轻重，靡不称惬，故京狱屡空，太宗屡诏嘉美。

三年三月，太宗崩，奉遗制即皇帝位于柩前。

夏四月乙未，尊皇后为皇太后，赦天下，常赦所不原者咸除之。丙申，群臣请听政，表三上，从之。戊戌，始见群臣于崇政殿西序，寻赐器币。癸卯，门下侍郎兼兵部尚书、平章事吕端加右仆射。弟越王元份进封雍王，吴王元杰进封兖王，并兼中书令。徐国公元偓进封彭城郡王，泾国公元偁进封安定郡王，并同平章事。元俨封曹国公。侄阆州观察使惟吉为武信军节度使。侍卫马步军都虞候傅潜、殿前都指挥使王超、侍卫马军都指挥使李继隆、侍卫步军都指挥使高琼并领诸军节度。驸马都尉王承衍、石保吉、魏咸信并为诸军节度使。甲辰，宣徽北院使、知枢密院事赵镕加南院使，左丞李至、礼部侍郎李沆并参知政事。丁未，中外群臣进秩一等。罢盐铁、度支、户部副使。癸丑，置镇戎军。乙卯，静海军节度使、交阯郡王黎桓加兼侍中，进封南平王。

五月丁卯，诏求直言。庚午，命两制议丰盈之术以闻。甲戌，户部侍郎、参知政事李昌龄责授忠武行军司马。甲申，放宫人给事岁久者。丙戌，以镇安军节度使李继隆同平章事。封姊秦国、晋国二公主并为长公主，齐国公主改许国长公主，妹宣慈、贤懿、寿昌、万寿四公主并为长公主。丁亥，立秦国夫人郭氏为皇后。

六月乙未，以太宗墨迹赐天下名山。戊戌，追复涪王廷美西京留守兼中书令、秦王，赠兄魏王德昭太傅、岐王德芳太保。己亥，上大行皇帝谥曰神功圣德文武皇帝，庙号太宗。辛丑，诏罢献祥瑞。甲辰，复封兄元佐为楚王。乙巳，追册莒国夫人潘氏为皇后，谥庄怀。以工部侍郎、同知枢密院事钱若水为集贤院学士。赠弟元亿为代国公。

秋七月乙丑，诏转运使更迭赴阙，访以民事。癸酉，诏访孔子嫡孙。乙亥，以殿前都虞候范廷召领河西军节度使，葛霸保顺军节度使，王汉忠威塞军节度使，康保裔彰国军节度使，王昭远保静军节度使。甲申，以范廷召、葛霸为定州、镇州驻泊都部署，王汉忠为高阳关行营都部署，康保裔为并、代州都部署。

八月丙申，罢盐井役。己亥，以镇海军节度使曹彬为枢密使，知枢密院事赵镕为寿州观察使，同知枢密院事李惟清为御史中丞，户部侍郎向敏中、给事中夏侯峤并为枢密副使。庚子，命以十二月二日为承天节。戊申，太白犯太微。己酉，封乳母齐国夫人刘氏为秦国延寿保圣夫人。先是，帝以汉、唐封乳母为夫人县君故事付中书，已乃有是命。戊午，荧惑入东井。庚申，西川广武卒刘旴逐巡检使韩景祐，掠蜀、汉等州，招安使上官正、钤辖马知节讨平之。

九月丁丑，二星陨西南。戊寅，以孔子四十五世孙延世为曲阜县令，袭封文宣公。

冬十月，夏人寇灵州，合河都部署杨琼击走之。己酉，葬太宗于永熙陵。丁巳，赐山陵使而下银帛有差。岁星入氐。

十一月甲子，祔太宗神主于太庙，以懿德皇后配，祔庄怀皇后于别庙。丙寅，诏两京死罪以下递减一等，缘山陵役民赐租有差。己巳，诏工部侍郎钱若水修《太宗实录》。己卯，赐帛西鄙餫饷士卒。阅骑射，擢精锐者十人迁职。乙酉，废理检院。十二月癸巳，承天节，群臣上寿于崇德殿。丙申，追尊母贤妃李氏为皇太后。辛丑，诏诸路转运使申饬令长劝农。甲辰，以银州观察使赵保吉为定难军节度使。

咸平元年春正月辛酉，诏改元。丙寅，上皇太后李氏谥曰元德。丁丑，召学官崔颐正讲《书》，因命宰臣选明经术者以闻。戊寅，阅御龙直。辛巳，僧你尾尼等自西天来朝，称七年始达。甲申，彗出营室北。

二月癸巳，吕端等言彗出之应当在齐、鲁分。帝曰：“朕以天下为忧，岂直一方耶？”甲午，诏求直言，避殿减膳。乙未，虑囚，老幼疾病，流以下听赎，杖以下释之。丁酉，彗灭。

三月己巳，置太平州。壬申，赐进士孙仅等宴琼林。辛巳，以赵保吉归顺，遣使谕陕西，纵绥、银流民还乡，家给米一斛。

夏四月，旱。壬辰，祷白鹿山。壬寅，赵保吉遣弟继瑗入谢。己酉，遣使按天下吏民逋负，悉除之。

五月戊午朔，日有食之。甲子，幸大相国寺祈雨，升殿而雨。

六月辛卯，诏近臣举常参官才堪转运使者。丙辰，以旱，免开封二十五州军田租。

秋七月甲子，诏民供亿山陵者赐租什二。己巳，诏沿淮诸州藏瘗遗骸。

八月癸卯，禁新小钱。己酉，幸诸王宫。

九月己巳，诏吕端、钱若水重修《太祖实录》。壬申，赐终南隐士种放粟帛缗钱。己卯，以左卫上将军张永德为太子太师。

冬十月丙戌朔，日有食之。戊子，吕端为太子太保，户部尚书张齐贤、参知政事李沆并平章事，李至为武胜军节度使。己丑，参知政事温仲舒罢为礼部尚书，枢密副使夏侯峤罢为户部侍郎、翰林侍读学士，以枢密副使向敏中为兵部侍郎、参知政事，翰林学士杨砺、宋湜并为枢密副使。丙午，许群臣着述诣阁献，令两制铨简。

十一月丙辰，龙钵贡马二千骑。甲子，诏葺历代帝王陵庙。十二月庚寅，幸许国长公主第视疾。癸卯，令三司判官举才堪知州者各一人。是岁，溪峒、吐蕃诸族、勒浪十六府大首领、甘州回鹘、西南蕃黎州山后蛮来贡。定州苞伤稼，遣使振恤，除是年租。

二年春正月甲子，诏尚书丞、郎、给、舍，举升朝官可守大郡者各一人。丙子，定诸司使以下至三班使臣有罪比品听赎。

二月丙申，以赵普配飨太祖庙庭。诏群臣迎养父母，蠲天下逋负，释系囚。己酉，戒百官比周奔竞，有弗率者，御史台纠之。

三月丙辰，江、浙发廪振饥。戊辰，置荆湖南路转运使。壬申，王汉忠为泾、原、邠、宁、灵、环都部署。

闰月丁亥，以久不雨，帝谕宰相曰：“凡政有阙失，宜相规以道，毋惜直言。”诏天下系囚非十恶、枉法及己杀人者，死以下减一等。幸许国长公主第视疾，又幸北宅视德愿疾。诏两京诸路收瘗暴骸，营塞破冢。戊子，幸太一宫、天清寺祈雨。己丑，上皇太后宫名曰万安。庚寅，罢有司营缮之不急者。诏中外臣直言极谏。从弟德愿卒。壬辰，雨。辛丑，江南转运使言宣、歙竹生米，民采食之。丙午，诏江、浙饥民入城池ＬＴ采勿禁。

夏四月丙寅，许国长公主薨。

五月丁亥，严服用之制。乙巳，幸曹彬第视疾。

六月丁巳，宰臣进《重修太祖实录》。戊午，曹彬薨。庚辰，大食国遣使来贡。

七月甲申，以傅潜为镇、定、高阳关行营都部署，张昭允为都钤辖。给外任官职田。己丑，以横海军节度使王显为枢密使。壬寅，制《圣教序》赐传法院。甲辰，幸国子监，召学官崔偓佺讲《尚书·大禹谟》。还，幸崇文院，赐秘书监、祭酒以下器币。丙午，置翰林侍读学士，以兵部侍郎杨徽之等为之；置翰林侍讲学士，以国子祭酒邢昺为之。

八月辛亥，御文德殿，文武百官入阁。乙卯，群臣上尊号曰崇文广武圣明仁孝皇帝。丁巳，大宴崇德殿，始作乐。戊午，社，宴近臣于中书。丙寅，大阅于东北郊。癸酉，杨砺卒。乙亥，以太师赠济阳郡王曹彬配飨太祖庙庭，司空赠太尉中书令薛居正、忠武军节度使赠中书令潘美、右仆射赠侍中石熙载配飨太宗庙庭。

九月庚辰朔，日有食之。戊子，召宗室宴射后苑。甲午，奉安太宗圣容于启圣院新殿，帝拜而恸，左右皆掩泣。赐修殿内侍缗钱。癸卯，幸骐骥院，赐从官马，还，宴射后苑。镇、定都部署言败契丹兵于廉良路，杀获甚众。

冬十月壬子，宜州执溪峒蛮酋三十余人诣阙，诏释其罪，遣还。癸丑，放澧州蛮界归业民租。戊午，置福建路惠民仓。

十一月壬午，诏亲王领大都督府节镇者勿兼长史。乙酉，飨太庙。丙戌，祀天地于圜丘，以太祖、太宗配，大赦天下，录功臣子孙之无禄者。御朝元殿，受尊号册。丁亥，赐群臣带服、鞍马、器币有差。庚寅，大宴含光殿。壬辰，张齐贤加门下侍郎，李沆加中书侍郎，中外臣悉加恩。甲午，以左神武军大将军德恭为左卫大将军，左卫大将军德彝为左神武军大将军。乙未，诏：幸河北，所次顿舍给用，毋泛及州县。以周莹为驾前军都部署，石保吉为行营先锋都部署。己亥，狩近郊。辛丑，赐京城父老衣帛。戊申，以魏咸信为贝、冀行营都部署。己酉，以李沆为东京留守。十二月辛亥，赐近臣戎服、厩马。甲寅，驾发京师，次陈桥。王昭远卒。戊午，驻跸澶州。冀州言败契丹兵于城南，杀千余人，夺马百余匹。辛酉，宴从臣于行宫。以王超等督先锋，仍示以阵图，俾识部分。壬戌，赐近臣甲胄、弓剑。幸浮桥，登临河亭，赐澶州父老锦袍、茶帛。甲子，次大名，躬御铠甲于中军。契丹攻威虏军，本军击败之，杀其酋帅。府州言官军入契丹五合川，拔黄太尉砦，歼其众，焚其车帐，获马牛万计。丁卯，召见大名府父老，劳赐之。是岁，沙州蕃族首领、邛部川蛮、西南蕃、占城、大食国来贡。江、浙、广南、荆湖旱，岚州春霜害稼，分使发粟振之。

三年春正月己卯朔，驻跸大名府。诏并、代都部署高琼等分屯冀州、邢州。辛巳，临视枢密副使宋湜疾。癸未，以葛霸为贝、冀、高阳关前军行营都部署。莱州防御使田绍斌凡十人以功进秩。契丹犯河间，高阳关都部署康保裔死之。乙酉，流忠武军节度使傅潜于房州、都钤辖张昭允于通州，并削夺官爵。丁亥，幸紫极宫，还，登子城阅骑射。高阳关、贝、冀路都部署范廷召等追契丹至莫州，斩首万余级。庚寅，赦河北及淄、齐州罪人，非持杖劫盗、谋故杀、枉法赃、十恶至死者并释之。录将吏死事者子孙，民被焚掠者复其租。罢缘边二十三州军榷酤。令诸州举吏民有武艺及材力过人者。壬辰，宋湜卒。甲午，发大名府。益州军变，害钤辖符昭寿，逐知州牛冕等，推都虞候王均为首作乱。诏户部使雷有终为庐州观察使，帅师会李惠等讨之，均闭城门固守。庚子，至自大名府。戊申，幸吕端第视疾。

二月庚申，宴含光殿。辛酉，诏：“近臣并知杂御史、尚书省五品及带馆阁三司职者，各举升朝官有武干堪边任一人。”癸亥，以周莹为宣徽南院使，王继英为北院使，并知枢密院事。王旦为给事中，同知枢密院事。乙丑，以王显为定州路行营都部署，王超为镇州路行营都部署。丁卯，益州王均开城伪遁，雷有终等入城，为所败，退保汉州，李惠死之。戊辰，京畿旱，虑囚。癸酉，大雨。甲戌，置静乐军。丙子，赏花苑中，召从臣宴射。

三月戊寅朔，日有食之。甲午，御崇政殿试礼部贡举人。

夏四月戊申朔，赐进士陈尧咨等袍笏。庚戌，吕端薨。甲寅，阅河北防城举人康克勤等击射。乙卯，葬元德皇太后。丁巳，以葛霸为邠、宁、环、庆都部署。壬申，前知益州牛冕、西川转运使张适并削籍，冕流儋州，适为连州参军。

五月丁卯，诏天下死罪减一等，流以下释之，十恶至死、谋故劫杀、坐赃枉法者论如律。幸玉津园观刈麦。己丑，幸金明池观水嬉，遂幸琼林苑宴射。壬寅，御试河北举人。河决郓州，诏徙州城。

六月己未，太白昼见。丁卯，以向敏中为河北、河东宣抚使，按巡郡国，存慰士民。

秋七月己亥，以翰林侍读学士夏侯峤、侍讲邢昺为江、浙巡抚使。

八月辛亥，京东水灾，遣使安抚。

九月庚辰，赐契丹降人萧肯头名怀忠，为右领军卫将军、严州刺史；招鹘名从化，为右监门卫将军；虫哥名从顺，为千牛卫将军。壬辰，幸大相国寺，遂宴射玉津园。壬寅，卫国公张永德薨。

冬十月甲辰，雷有终大败贼党，复益州，杀三千余人。壬子，绵、汉都巡检、澄州刺史张思钧削籍流封州。乙卯，幸元份宫视疾。令诸州兼群牧。己未，滨州防御使王荣削籍流均州。己丑，雷有终追斩王均于富顺监，禽其党六千余人。诏原川峡路系囚杂犯死罪以下。雷有终等以功进秩有差。丙寅，以翰林学士王钦若、知制诰梁颢分为川、峡安抚使。延州言破大卢、小卢等十族，获人畜二十万。

十一月甲戌，环、庆副部署徐兴削籍配郢州。乙亥，灵州副部署孙进责授复州团练副使。郓州决河塞。戊寅，均畿内田税。壬午，诏群臣尽言无讳，常参官转对如故事，未预次对者听封事以闻。辛卯，日南至，御朝元殿受朝。丙申，张齐贤罢为兵部尚书。十二月戊申，狩近郊，以亲获禽献太庙。甲寅，大宴含光殿。乙卯，幸元份宫视疾。丁巳，阅武艺，遂宴射苑中。庚申，罢京畿均田税。育吾蕃部贡嫠牛。甲子，契丹税木监使黄颙等率属内附，赐冠带。丙寅，开封府奏狱空，诏嘉之。丁卯，诏河东、北缘边吏民斩边寇首一级支钱五千，禽者倍之，获马者给帛二十匹。是岁，高丽、大食国、高州蛮来贡。畿内、江南、荆湖旱，果、阆州水，并振之。

四年春正月甲戌朔，诏天下系囚死罪己下减一等，杖罪释之。辛巳，幸范廷召第视疾。甲申，命枢密直学士冯拯、陈尧叟详中外封事。诏应益州军民因城乱杀伤劫盗，除官吏外，皆释不问。乙酉，命收瘗西川遗骸。丁亥，幸开宝寺，还，御乾天门观灯。庚子，谒启圣院太宗神御殿。

二月丁未，祈雨。戊申，交州黎桓贡驯犀象。癸丑，决天下狱。丁巳，幸大相国寺、上清宫祈雨。戊午，雨，帝方临轩决事，沾服不御盖。壬戌，诏群臣子弟奏补京官者试一经。甲子，释逋负官物者二千六百余人，蠲逋负物二百六十余万。已纳而非理者以内府钱还之，没者给其家。丙寅，诏学士、两省御史台五品、尚书省诸司四品以上，举贤良方正直言敢谏一人。己巳，置永利监。

三月甲戌，抚水州蛮酋蒙瑛等来纳兵器、毒药箭，誓不复犯边。乙亥，诏史馆韩瑗等举御史台推勘官。丁丑，风雪，帝谓宰相曰：“霾曀颇甚，卿等思阙政，以佐予治。”李沆等乞免官，不许。辛巳，分川峡转运使为益、利、梓、夔四路。召终南隐士种放，辞疾不至。庚寅，左仆射吕蒙正、兵部侍郎向敏中并平章事，中书侍郎、平章事李沆加门下侍郎。高琼为殿前都指挥使，葛霸为侍卫马军都指挥使，王汉忠为殿前副都指挥使，并领节度。司天监进《仪天历》。辛卯，以参知政事王化基为工部尚书，同知枢密院事王旦为工部侍郎、参知政事，枢密直学士冯拯、陈尧叟并为右谏议大夫、同知枢密院事。

夏四月丙午，葛霸为并、代行营都部署。壬子，诏亲老无兼侍者特与近任。回鹘可汗禄胜贡玉勒鞍、名马、宝器，愿以兵助讨继迁。丙辰，审官院引对京朝官，阅殿最而黜陟之。己未，以王钦若为左谏议大夫、参知政事。庚申，幸元份宫视疾，遂幸诸王宫。辛未，御试制科举人。

五月壬申朔，御乾元殿受朝。京畿系囚罪流以下递减一等，杖罪释之。癸酉，以元俨为平海军节度使。甲申，工部侍郎致仕朱昂对便殿，赐器币。戊子，亳州贡白兔，还之。乙未，大同军留后桑赞为侍卫步军副都指挥使，领河西军节度。

六月癸卯，有司言减天下冗吏凡十九万五千余人。丁巳，诏东川民田先为江水所害者除其租。丁卯，诏州县学校及聚徒讲诵之所，并赐《九经》。戊申，出阵图示宰相，命督将练士，以备北边。

秋七月庚午，以河朔馈运劳民，诏转运使减徭役存恤。己卯，边臣言契丹谋入寇。以王显为镇、定、高阳关三路都部署，王超为副都部署，王汉忠为都排阵使。

八月辛丑，张齐贤为泾、原等州安抚经略使。戊申，出环庆至灵州地图险要示宰相，议战守方略。己酉，御试制科举人。壬子，幸开宝寺。又幸御龙营阅武艺，赐缗钱有差。遂观稼北郊，宴射于含芳园。丁卯，遣使巴蜀，廉察风俗、官吏能否。戊辰，社，宴宰相于中书。

九月，庆州地震。李继迁陷清远军。

冬十月，曹璨以蕃兵邀李继迁辎重于唐龙镇。己未，张斌破契丹于长城口。

十一月壬申，知阶州窦玭献白鹰，还之。王显奏破契丹，戮二万人，获统军铁林等。癸未，京城民获金牌，有“赵为君万年”字。庚寅，畋近郊。甲午，龟兹国来贡。十二月丁未，诏蜀贼王均既平，除追捕亡命，余诖误之民并释不问。讹言动众者，有司斩以闻。丙寅，太白昼见南斗。丁卯，诏罢三路都部署兼河北转运使。

闰月己巳，幸大相国寺。丁丑，邠、宁副都部署杨琼等七将流岭南。戊寅，李继迁蕃族讹遇等归顺。己卯，以兵部尚书张齐贤为右仆射。壬午，灵州言河外砦主李琼等以城降西夏。上念其力屈就禽，特释其亲属。乙酉，李继迁部族讹猪等率属来附。庚寅，河北饥，蠲赋减役，发廪振之。是岁，龟兹、丹眉流、宜高上溪抚水州蛮来贡。梓州水，遣使振恤。

五年春正月壬寅，李继迁部将卧浪己等内附，给田宅。壬戌，环、庆部署张凝袭诸蕃，焚族帐二百余，斩首五千级，降九百余人。

二月乙酉，诏边士疾病战没者，冬春衣听给其家。己丑，幸上清宫。以王汉忠为邠宁、环、庆路都部署。

三月丁酉，李继迁陷灵州，知州裴济死之。庚戌，比部员外郎洪湛削籍流儋州，工部尚书赵昌言责授安远军司马，知杂御史范正辞滁州团练副使。己未，御试礼部举人。

夏四月壬申，诏陕西民輓送缘边刍粮者，赐租之半。壬午，命三司岁较户口。丙戌，赐深、霸九州民租有差。癸巳，复雄州榷场。

五月庚子，减河北冗官。壬寅，知荣州褚德臻坐盗取官银，弃市。癸卯，置宪州。代州进士李光辅善击剑，诣阙。帝曰：“若奖用之，民悉好剑矣。”遣还。甲辰，诏申明内侍养一子制。乙巳，蠲天下逋负。丙午，以王显为河阳三城节度使。

六月癸酉，继迁围麟州，曹璨请济师，诏发并、代、石、隰州兵援之。乙亥，以侍卫马军都虞候王超为定州路驻泊行营都部署。己卯，以宣徽南院使、知枢密院事周莹为永清军节度使。己酉，诏益兵八千分屯环庆、泾原。知麟州卫居实言继迁以众二万来攻城，兵出击走之，杀伤过半。是月，都城大雨，坏庐舍，民有压死者，振恤其家。

秋七月甲午朔，日有食之。戊戌，幸启圣院、太平兴国寺、上清宫致祷，雨霁，遂幸龙卫营视所坏垣室，劳赐有差。乙巳，召终南隐士种放。疏丁冈河。癸丑，诏许高州蛮田彦伊子承宝等入朝，赐器帛、冠带。乙卯，募河北丁壮。壬戌，契丹大林砦使王昭敏等来降。戎人寇洪德砦，守将击走之。癸亥，增川峡官奉钱。

八月，群臣三表上尊号，不允。丙子，沙州曹宗寿遣使入贡，以宗寿为归义军节度使。乙酉，石、隰部署言河西蕃族拽浪南山等四百人来归。

九月戊申，种放对于便殿，授左司谏、直昭文馆。乙卯，赐种放第宅。

冬十月己巳，遣使赍药赐镇戎军将士。戊寅，诏河西戎人归顺者，给内地闲田处之。又诏诸州长吏与佐职官同录问大辟罪人。辛巳，泾原部署系内属蕃族数叛者九十一人，请诛之，诏释其罪。丁亥，平章事向敏中罢为户部侍郎，右仆射张齐贤为太常卿。庚寅，修丰州城。

十一月壬辰，诏麟州给复一年。甲午，六谷首领潘罗支等贡马，第给其直。辛丑，享太庙。壬寅，祀天地于圜丘，大赦。丁未，白州民黄受百余岁，赐粟帛。己酉，封子玄祐为信国公。庚戌，吕蒙正加司空，李沆加右仆射，楚王元佐为右羽林军上将军，雍王元份守太傅，兖王元杰守太保，曹国公元俨同平章事。十二月壬午，赐京城百岁老人祝道岩爵一级。癸未，迁麟州内属人于楼烦。是岁，河北、郑、曹、滑州饥，振之。

关键词：宋史,本纪

解释翻译[挑错/完善]

真宗应符稽古神功让德文明武定章圣元孝皇帝，名恒，太宗第三个儿子，母亲是元德皇后李氏。起初，乾德五年(967)，五星与镇星一起聚于奎宿。第二年正月，元德皇后梦到衣服的大襟托住了太阳，于是怀孕，十二月二日生真宗皇帝于开封府邸宅，当时红光照耀居室，他的左脚指上有一个“天”字。真宗从小聪明，外表漂亮奇异，同诸王一起玩，喜欢游戏打仗，自称元帅。宋太祖喜欢他，把他养在宫中。曾经登万岁殿，坐上皇帝宝座，太祖十分惊奇，摸着他的头问：“天子好做吗了回答说：“听从天命罢了。”不久，就接受经学教育，他看一遍就能背诵。

真宗起初名德昌，太平兴国八年(983）授为检校太保、同中书门下平章事，封为韩王，改名元休。端拱元年(988)，封为襄王，改名元侃。淳化五年(994）九月，进封为寿王，加为检校太傅、开封尹。至道元年（995）八月，立为皇太子，改今名，仍判开封府事。按照惯例，作为皇太子真宗在上殿时的位次在宰相之上，宫僚称臣，真宗都推让不接受。看到宾客李至、李杭，一定先行拜礼，迎来送往都要到宫门外的台阶。开封府政事纷繁，真宗留心狱讼，裁决轻重，没有不称快的，所以京城监狱多次空了，太宗多次下诏表扬。至道三年（997）三月，太宗逝世，真宗奉遗命在灵枢前即皇帝位。夏四月初一，尊皇后为皇太后，大赦天下，常大赦时得不到原谅的人都被赦免。初二，大臣请求处理国事，三次上表，才同意。初四，在崇政殿西室首次会见大臣，不久赐给器币。初九，门下侍郎兼兵部尚书、平章事吕端加官右仆射；弟越王赵元份进封为雍王，吴王赵元杰进封为充王，都兼中书令；徐国公赵元握进封为彭城郡王，径国公赵元翱进封为安定郡王，都为同平章事；赵元俨封为曹国公；侄间州观察使赵惟吉为武信军节度使；侍卫马步军都虞候傅潜、殿前都指挥使王超、侍卫马军都指挥使李继隆、侍卫步军都指挥使高琼都领诸军节度；驹马都尉王承衍、石保吉、魏咸信为各军节度使。初十，宣徽北院使、知枢密院事赵加为南院使，左承李至、礼部侍郎李杭为参知政事。十三日，中外大臣升官一级。废除盐铁、度支、户部副使。十九日，设置镇戎军。二十一日，静海军节度使、交趾郡王黎桓加兼侍中，进封为南平王。

五月初四，诏求直言。初七，命令两制官员讨论丰盈之术上报。十一日，户部侍郎、参知政事李昌龄贬为忠武行军司马。二十一日，放出侍奉长久的宫人。二十三日，任命镇安军节度使李继隆同平章事。封姐秦国、晋国二公主都为长公主，齐国公主改为许国长公主，妹宣慈、贤爵、寿昌、万寿四公主都为长公主。二十四日，立秦国夫人郭氏为皇后。六月初二，赐给全国名山太宗墨迹。初五，追复涪陵王赵廷美为西京留守兼中书令、秦王，赠给兄魏王赵德昭为太傅，岐王赵德芳为太保。初六，上太宗皇帝溢号为神功圣德文武皇帝，庙号太宗。初八，下诏废罢进献样瑞。十一日，又封兄赵元佐为楚王。十二日，追册营国夫人潘氏为皇后，溢号为庄怀。任命工部侍郎、同知枢密院事钱若水为集贤院学士。赠弟赵元亿为代国公。

秋七月初三，下诏转运使陆续到朝廷，询问民事。十一日，下诏访求孔子嫡孙。十三日，任命殿前都虞候范廷召领河西军节度使，葛霸为保顺军节度使，王汉忠为威塞军节度使，康保裔为彰国军节度使，王昭远为保静军节度使。二十二日，任命范廷召、葛霸为定州、镇州驻泊都部署，王汉忠为高阳关行营都部署，康保裔为并州、代州都部署。八月初四，废除盐井役。初七，任命镇海军节度使曹彬为枢密使，知枢密院事赵为寿州观察使，同知枢密院事李惟清为御史中承，户部侍郎向敏中、给事中夏侯娇为枢密副使。初八，命令以十二月二日为承天节。十六日，太白星侵犯太微垣。十七日，封乳母齐国夫人刘氏为秦国延寿保圣夫人。起初，真宗把汉、唐封乳母为夫人、县君的惯例交给中书省，不久便有这项命令。二十六日，荧惑星进人东井宿。二十八日，西川广武卒刘牙驱逐巡检使韩景，劫掠蜀州、汉州等地，招安使上官正、铃辖马知节讨平广武卒。

九月十五日，二星在西南方向坠落。十六日，任命孔子四十五世孙孔延世为曲阜县令，袭封为文宣公。

冬十月，夏军攻打灵州，合河都部署杨琼将其击退。十八日，葬太宗于永熙陵。二十六日，赐给山陵使以下银帛不等。岁星进人氏宿。

十一月初三，在太庙撇祭太宗神主，配以靓德皇后，在别庙撇祭庄怀皇后。初五，下诏两京死罪以下依次减罪一等，因山陵服役的百姓免租不等。初八，诏令工部侍郎钱若水修撰汰宗实录。十八日，赐给西部边境运送军晌士卒布帛。检阅骑射，十名武艺精锐者得到升迁。二十四日，废除理检院。

十二月初二，承天节，众臣在崇德殿为真宗祝寿。初五，追尊母贤妃李氏为皇太后。初十，下诏各路转运使告诫各级主管官员劝农。十三日，任命银州观察使赵保吉为定难军节度使。

咸平元年（998）春正月初一，下诏改元。初六，上皇太后溢号为元德。十七日，召学官崔颐正讲解书，于是命令宰臣挑选精通经术的人上报。十八日，阅试御龙直武艺。二十一日，僧人你尾尼等从西天来朝，称七年才到达。二十四日，彗星出现在室宿。

二月初四，吕端等人说彗星出现的变乱，应当在齐、鲁之地。真宗说：“肤以天下为忧，难道只一方吗了初五，诏求直言，避殿减膳。初六，讯问记录囚犯罪状，老幼疾病，流刑以下允许赎罪，杖刑以下释放。初八，彗星消失。

三月初十，设置太平州。十三日，赐进士孙仅等宴于琼林。二十二日，因赵保吉归顺，派遣使臣告谕陕西，遣送绥、银州流民回乡，每家供给一解米。夏四月，早灾。初四，在白鹿山祈祷。十四日，赵保吉派遣其弟赵继元人朝致谢。二十一日，派遣使臣检查全国吏民拖欠钱物，全部免除。

五月初一，日食。初七，到大相国寺祈祷降雨，登殿即降雨。

六月初四，下诏近臣举荐可以担任转运使的常参官。二十九日，因早灾免除开封府和二十五州军田税。

秋七月初八，下诏免除供应山陵所需的百姓十分之二的租税。十三日，下诏沿淮水各州掩埋暴露的尸体。

八月十七日，禁止新小钱。二十三日，到诸王宫。

九月十三日，下诏吕端、钱若水重修《太祖实录》。十六日，赐终南山隐士种放粟帛络钱。二十三日，任命左卫上将军张永德为太子太师。冬十月初一，日食。初三，吕端为太子太保，户部尚书张齐贤、参知政事李杭为平章事，李至为武胜军节度使。初四，参知政事温仲舒罢为礼部尚书，枢密副使夏侯娇罢为户部侍郎和翰林侍读学士，任命枢密副使向敏中为兵部侍郎、参知政事，翰林学士杨砺、宋为枢密副使。二十一日，允许大臣到阎门呈献著述，命令两制检阅。

十一月初一，龙钵贡马二千匹。初九，下诏修缮历代帝王陵庙。十二月初五，到许国长公主府第探视病情。十八日，命令三司判官推举才能可以胜任知州者各一名。这一年，溪酮、吐蕃各族、勒浪十六府大首领、甘州回鹊、西南蕃黎州山后蛮族来进贡。定州降冰雹伤害庄稼，派遣使臣予以贩济和抚恤，免除当年租税。咸平二年（999）春正月初十，下诏：尚书承、郎、给、舍官，各自推举可以担任大郡郡守的朝官一人。二十二日，定诸司使以下至三班使臣有罪按照品级允许赎罪。

二月十二日，以赵普配祭太祖庙庭。下诏大臣迎养父母，免除全国拖欠的钱物，释放关押囚犯。二十五日，警告百官不要结党为私，希求速进，有不听警告者由御史台纠察。

三月初三，江、浙开仓贩济饥民。十五日，设置荆湖南路转运使。十九日，王汉忠为径、原、、宁、灵、环都部署。闰三月初四，因长久没有降雨，真宗告谕宰相说：“凡是政治有缺失，应该以道规谏，直言相劝。”下诏天下关押囚犯除非十恶不赦、枉法和杀人者外，死罪以下减轻一等处置。到许国长公主家探视病情，又到北宅探视赵德愿的病情。下诏两京各路收埋暴露尸体，营塞破家。初五，到太一宫、天清寺祈祷降雨。初六，上皇太后宫名为万安。初七，废除有关部门营造修缮工程中不急的项目。下诏中外臣僚直言极谏。从弟赵德愿去世。初九，降雨。十八日，江南转运使报告说宣、款州竹生米，百姓采来吃。二十三日，下诏江、浙饥民进人城池捕鱼不禁止。

夏四月十四日，许国长公主逝世。五月初六，严格服用制度。二十四日，到曹彬家探视病情。

六月初六，宰臣进呈重修《重修太祖实录》。初七，曹彬逝世。二十九日，大食国派遣使臣来进贡。

七月初四，任命傅潜为镇州、定州、高阳关行营都部署，张昭允为都铃辖。授给外任官员职田。初九，任命横海军节度使王显为枢密使。二十二日，作怪教序赐给传法院。二十四日，到国子监，召学官崔握佳讲解淌书&#8226;大禹澎。回时到崇文院，赐给秘书监、祭酒以下器币。二十六日，设置翰林侍读学士，任命兵部侍郎杨徽之等担任；设置翰林侍讲学士，任命国子祭酒邢簌担任。

八月初一，到文德殿，文武百官人门合。初五，大臣上尊号为崇文广武圣明仁孝皇帝。初七，大宴崇德殿，开始作乐。初八，在中书省宴饮近臣。十六日，在东北郊大阅军队。二十三日，谕厉去世。二十五日，追赠济阳郡王曹彬为太师，配祭太祖庙，追赠太尉中书令薛居正为司空、中书令潘美为忠武军节度使、侍中石熙载为右仆射，三人配祭太宗庙。九月初一，日食。初九，召宗室宴射后苑。十五日，恭敬安置太宗遗像于启圣院新殿，真宗拜而哭，左右大臣都流下了眼泪。赐给修殿内侍络钱。二十四日，到琪骥院，赐给从官马，回来时在后苑设宴射箭。镇州、定州都部署报告说在廉良路打败契丹军队，杀死俘获甚多。冬十月初三，宜州捕获溪酮蛮酋长三十多人送到朝廷，下诏释放他们，遣送回家。初四，免除遭州蛮境内归业百姓租税。初九，设置福建路惠民仓。十一月初三，下诏亲王领大都督府节镇者不得兼长史。初六，祭祀太庙。初七，在圆丘祭祀天地，配以太祖、太宗，大赦天下，录用功臣子孙之无棒禄者。到朝元殿接受尊号册。初八，赐给大臣带服、鞍马、器币不等。十一日，大宴于含光殿。十三日，张齐贤加官门下侍郎，李杭加官中书侍郎，中外臣僚都加恩赏。十五日，任命左神武军大将军赵德恭为左卫大将军，左卫大将军赵德彝为左神武军大将军。十六日，下诏：到河北，所到之地费用开支，不要让州县出。任命周莹为驾前军都部署，石保吉为行营先锋都部署。二十日，在近郊狩猎。二十二日，赐给京城父老衣帛。二十九日，任命魏咸信为贝州冀州行营都部署。三十日，任命李杭为东京留守。

十二月初二，赐给近臣戎服和战马。初五，真宗从京城出发，到达陈桥。王昭远去世。初九，到达擅州，停留于此。冀州报告说在城南打败契丹军，杀死一千多人，夺得马百余匹。十二日，在行宫宴饮从臣。任命王超等督率先锋，并出示给他阵图，使之认清所部。十三日，赐给近臣甲青弓剑。到浮桥，登临河亭，赐给擅州父老锦袍、茶帛。十五日，到达大名，真宗在中军披上恺甲。契丹军进攻威虏军，被中军击败，杀死契丹将帅。府州报告说官军进人契丹五合川，攻取黄太尉碧，歼灭其众，焚其车帐，俘获马牛以万计。十八日，召见大名府父老，慰劳赏赐。

这一年，沙州蕃族首领、邓部川蛮、西南蕃、占城、大食国来进贡。江、浙、广南、荆湖早灾，岚州春霜损害庄稼，分别派人开仓贩济。

咸平三年（1000）春正月初一，停留大名府。下诏并代都部署高琼等分屯冀州、邢州。初三，亲自探视枢密副使宋的病情。初五，任命葛霸为贝州、冀州、高阳关前军行营都部署。莱州防御使田绍斌共十人因功得到升迁。契丹侵犯河间，高阳关都部署康保裔战死。初七，忠武军节度使傅潜流放到房州，都铃辖张昭允流放通州，都被削夺官爵。初九，到紫极宫，回来时登上小城检阅骑射。高阳关、贝冀路都部署范廷召等追契丹到莫州，斩首万余级。十二日，赦免河北和淄州、齐州罪人，除持杖劫盗、故意谋杀、贪赃枉法、十恶至死者外，都予以释放。录用将吏战死者子孙，百姓遭焚掠者免除租税。废除沿边二十三州军榷酣。命令各州推举吏民有武艺和才力过人者。十四日，宋去世。十六日，从大名府出发。益州发生军变，杀害铃辖符昭寿，驱逐知州牛冕等，推举都虞候王均为叛乱首领。下诏户部使雷有终为沪州观察使，率军会同李惠等讨伐，王均关闭城门坚守。二十二日，从大名府回到京城。三十日，到吕端家探视病情。

二月十二日，宴饮含光殿。十三日，下诏：“近臣并知杂御史、尚书省五品官及带馆阁三司职者，推举升朝官有武艺可以担任边境地区官职者一人。”十五日，任命周莹为宣徽南院使，王继英为北院使，都为知枢密院事；王旦为给事中，同知枢密院事。十七日，任命王显为定州路行营都部署，王超为镇州路行营都部署。十九日，益州王均开城佯装逃跑，雷有终等人城被他打败，退保汉州，李惠战死。二十日，京瓷早灾，讯问记录囚犯罪状。二十五日，降大雨。二十六日，设置静乐军。二十八日，在苑中观赏花卉，召从臣设宴射箭。

三月初一，日食。十七日，到崇政殿策试礼部贡举人。

夏四月初一，赐进士陈尧咨等袍易。初三，吕端去世。初七，检阅河北防城举人康克勤等击射。初八，葬元德皇太后。初十，任命葛霸为宁环庆都部署。二十五日，前知益州牛冕、西川转运使张适都被削籍，牛冕流放澹州，张适为连州参军。

五月丁卯日，下诏天下死罪囚犯减罪一等，流刑以下释放，十恶至死、故意谋杀、贪赃枉法者按律论处。到玉津园观赏割麦。十三日，到金明池观赏水嬉，于是到琼林苑设宴射箭。二十六日，亲自策试河北举人。黄河在邪州决口，下诏迁徙州城。

六月十四日，太白星白天出现。二十二日，任命向敏中为河北、河东宣抚使，视察郡国，慰问士民。

秋七月二十四日，任命翰林侍读学士夏侯娇、侍讲邢簌为江、浙巡抚使。八月初七，京东水灾，派官吏视察安抚。

九月初六，赐给契丹投降宋朝的萧肯头名怀忠，为右领军卫将军、严州刺史；招鹊名从化，为右监门卫将军；虫哥名从顺，为千牛卫将军。十八日，到大相国寺，于是到玉津园设宴射箭。二十八日，卫国公张永德逝世。

冬十月初一，雷有终大败叛党，收复益州，杀死叛兵三千多人。初九，绵、汉都巡检、澄州刺史张思钧削籍流放封州。十二日，到赵元份宫探视病情。命令各州长官兼群牧使。十六日，滨州防御史王荣削籍流放均州。二十六日，雷有终在富顺监追斩王均，俘获党羽六千多人。下诏赦免川峡路死罪以下囚犯。雷有终等因战功升迁不等。丙寅日，任命翰林学士王钦若、知制浩梁颖分别为川、峡安抚使。延州报告说攻破大卢、小卢等十族，俘获人畜二十万。

十一月初一，环庆副部署徐兴削籍流放即州。初二，灵州副部署孙进贬降为复州团练副使。军仔州黄河决口堵住。初五，京瓷均田税。初九，下诏大臣直言无讳，常参官如往常一样到殿堂陈述意见，没有在朝廷上陈述意见的官员允许密封奏章上报。十八日，冬至，到朝元殿接受朝贺。二十三日，张齐贤罢为兵部尚书。

十二月初五，在近郊狩猎，用亲自获得的猎物献享太庙。十一日，大宴含光殿。十二日，到赵元份宫探视病情。十四日，阅试武艺，于是在苑中设宴射箭。十七日，废罢京瓷均田税。育吾蕃部贡献神牛。二十一日，契丹税木监使黄颐等率所属内附朝廷，赐给冠带。二十三日，开封府上奏狱空，下诏表扬。二十四日，下诏河东、北沿边吏民斩杀边寇首级一只将给钱五千，俘获加倍，俘获马匹者给帛二十匹。

这一年，高丽、大食国、高州蛮来进贡。瓷内、江南、荆湖早灾，果州、间州水灾，都予以贩济。

咸平四年春正月初一，下诏天下囚犯死罪以下减罪一等，杖刑释放。初八，到范廷召家探视病情。十一日，命令枢密直学士冯拯、陈尧雯详细审阅中外官员的密封章奏。下诏益州军民因城中混乱杀伤劫盗，除官吏外都予以释放，不追究。十二日，命令收埋西川残留尸骸。十四日，到开宝寺，回时到乾天门观灯。二十七日，朝拜启圣院太宗神御殿。二月初五，祈祷降雨。初六，交州黎桓进贡驯犀驯象。十一日，处理天下狱案。十五日，到大相国寺、上清宫祈祷降雨。十六日，降雨，真宗正临轩决事，雨水淋湿了衣服，不打伞。二十日，下诏大臣子弟奏补京官者考试一经。二十二日，释放拖欠官物者二千六百多人，免除他们拖欠的钱物二百六十余万；已经督纳而非理者，用内库钱归还，身段者给其家。二十四日，下诏学士、两省御史台五品以上、尚书省各司四品以上官员，推举贤良方正直言敢谏一人。二十七日，设置永利监。

三月初二，抚水州蛮首领蒙瑛等来缴纳兵器和毒药箭，发誓不再侵犯边境。初三，下诏史馆韩缓等推举御史台推勘官。初五，刮风下雪，真宗对宰相说：“天气很不正常，你们考虑一下朝政弊端，帮助我治理国家。”李杭等请求免官没有得到同意。初九，分川峡转运使为益、利、梓、夔四路。召终南山隐士种放，以疾病推辞不至。十八日，左仆射吕蒙正、兵部侍郎向敏中为平章事，中书侍郎、平章事李杭加官门下侍郎；高琼为殿前都指挥使，葛霸为侍卫马军都指挥使，王汉忠为殿前副都指挥使，并领节度。司天监进呈农天厉。十九日，任命参知政事王化基为工部尚书，同知枢密院事王旦为工部侍郎、参知政事，枢密直学士冯拯、陈尧雯为右谏议大夫、同知枢密院事。夏四月初五，葛霸为并代行营都部署。十一日，下诏京朝官和吏部选人，家里双亲年老没有人照顾者特就近任职。回鹊可汗禄胜进贡玉勒鞍、名马、宝器，愿意出兵帮助朝廷讨伐李继迁。十五日，审官院引对京朝官，考察其好坏而予以升降。十八日，任命王钦若为左谏议大夫、参知政事。十九日，到赵元份宫探视病情，于是到诸王宫。三十日，京自策试制科举人。

五月初一，到乾元殿接受朝贺。京瓷囚犯流罪以下递减一等，杖刑释放。初二，任命赵元俨为平海军节度使。十三日，工部侍郎退休的朱昂在便殿回答真宗询问，赐给器币。十七日，毫州进贡白兔，还给毫州。二十四日，大同军留后桑赞为侍卫步军副都指挥使，领河西军节度。

六月初三，有关部门报告说减天下冗吏十九万五千余人。十七日，下诏原来被江水浸害的东川民田免除其租税。二十七日，下诏赐给州县学校和聚徒讲授之所九经。戊申日，向宰相出示阵图，命令督促将领训练士兵，防备北部边境。

秋七月初一，因河朔运粮劳累百姓，下诏转运使减摇役，慰问抚恤。初十，边臣报告说契丹想南侵。任命王显为镇州、定州、高阳关三路都部署，王超为副都部署，王汉忠为都排阵使。八月初二，张齐贤为径、原等州安抚经略使。初九，向宰相出示环庆至灵州地图险要，讨论战守方略。初十，亲自策试制科举人。十三日，到开宝寺。又到御龙营阅试武艺，赐给士卒络钱不等。然后到北郊观赏庄稼，在含芳园设宴射箭。二十八日，派人到巴蜀，查访风俗、官吏贤能与否。二十九日，在中书省宴宰相。

九月，庆州地震。李继迁攻陷清远军。

冬十月，曹璨率领蕃兵在唐龙镇截获李继迁瑙重。二十一日，张斌在长城口打败契丹军。

十一月初五，知阶州窦比进贡白鹰，还给他。王显打败契丹，杀二万人，俘获统军铁林等。十六日，京城百姓得到金牌，上面写有“赵为君万年”字样。二十三日，在近郊狩猎。二十七日，龟兹国来进贡。

十二月初十，下诏：蜀贼王均已经平定，除追捕亡命外，其余连累的百姓都释放不追究。讹言鼓动百姓的，有关部门斩杀后上报。二十九日，太白星白天出现在南斗。三十日，下诏废罢三路都部署兼河北转运使。

闰十二月，到大相国寺。初十，宁副都部署杨琼等七将流放岭南。十一日，李继迁蕃族讹遇等归顺朝廷。十二日，任命兵部尚书张齐贤为右仆射。十五日，灵州报告说河外寨主李琼等率城投降西夏。真宗考虑到他力屈被擒，特地释放他的亲属。十八日，李继迁部族讹猪率领部属来归附。二十三日，河北饥荒，免税减役，开仓贩济。这一年，龟兹、丹眉流、宜高上溪抚水州蛮来进贡。梓州水灾，派遣使臣贩恤。

咸平五年春正月初六，李继迁部将卧浪己等内附朝廷，授给田宅。二十六日，环庆部署张凝袭击诸蕃，焚烧帐篷二百余，斩首五千级，九百多人投降。二月十九日，下诏边防将士疾病战死者，冬春衣服发给他们的家属。二十三日，到上清宫。任命王汉忠为宁环庆路都部署。

三月初一，李继迁攻陷灵州，知州裴济战死。十四日，比部员外郎洪湛削籍流放澹州，工部尚书赵昌言贬降为安远军司马，知杂御史范正辞贬降为滁州团练副使。二十三日，亲自策试礼部举人。夏四月初七，下诏陕西百姓运送北方边境粮草者，免税一半。十七日，命令三司每年考核户口。二十一日，免深州、霸州等九州百姓租税。二十八日，恢复雄州榷场。

五月初五，减除河北冗官。初七，荣州知州褚德臻因盗取官银被处斩于闹市。初八，设置宪州。代州进士李光辅擅长击剑，到朝廷，真宗说：“如果奖励录用，那么百姓都好剑。”送回。初九，下诏申明内侍养一子制度。初十，免除全国拖欠的钱物。十一日，任命王显为河阳三城节度使。

六月初九，李继迁围攻麟州，曹璨请求增兵，下诏发并、代、石、曝四州兵援助。十一日，任命侍卫马军都虞候王超为定州路驻泊行营都部署。十五日，任命宣徽南院使、知枢密院事周莹为永清军节度使。己酉日，下诏增兵八千，分屯环庆、径原。麟州知州卫居实报告说李继迁率兵二万来进攻，城兵出击，杀伤夏军过半。这个月，都城降大雨，毁坏庐舍，百姓有压死者，贩济抚恤其家。秋七月初一，日食。初五，到启圣院、太平兴国寺、上清宫祈祷。雨停天晴，于是到龙卫营视察毁坏了的墙壁和居室，慰劳赏赐不等。十二日，召终南山隐士种放，疏浚丁冈河。二十日，下诏允许高州蛮田彦伊的儿子田承宝来朝见，赐给器帛、冠带。二十二日，召募河北丁壮。二十九日，契丹大林寨使王昭敏等来投降。戎人攻打洪德寨，守将击退他们。三十日，增加川峡官棒禄。八月，大臣三次奏表上尊号，没允许。十三日，沙州曹宗寿派遣使臣来进贡，任命曹宗寿为归义军节度使。二十二日，石曝部署报告说河西蕃族拽浪南山等四百人来归附。

九月十六日，种放在便殿回答真宗的询问，授给左司谏、直昭文馆。二十三日，赐给种放宅第。

冬十月初七，派遣使臣带着药品赐给镇戎军将士。十六日，下诏归顺的河西戎人，授给内地空闲土地安置他们。又下诏各州长吏与辅佐官员一起讯问记录死罪囚犯罪状。十九日，径原部署系内属蕃族叛者九十一人，请求诛杀，下诏免其罪。二十五日，平章事向敏中罢为户部侍郎，右仆射张齐贤为太常卿。二十八日，修丰州城。

十一月初一，下诏免除麟州赋役一年。初三，六谷首领潘罗支等贡马，依照等级付给络钱。初十，祭祀太庙。十一日，在圆丘祭祀天地，大赦。十六日，白州百姓黄受一百多岁，赐给粟帛。十八日，封儿子赵玄为信国公。十九日，吕蒙正加为司空，李杭加为右仆射，楚王赵元佐为右羽林军上将军，雍王赵元份守太傅，充王赵元杰守太保，曹国公赵元俨同平章事。

十二月二十一日，赐京城百岁老人祝道嚣爵一级。二十二日，麟州内属人迁到楼烦。

这一年，河北和郑州、曹州、滑州饥荒，贩济饥民。

上一篇：本纪·卷五

下一篇：本纪·卷七

全   文：宋史

