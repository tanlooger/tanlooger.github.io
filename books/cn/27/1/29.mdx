---
---
---
title: ○高宗六
---

八年春正月戊子朔，帝在建康。丙申，减临安府夏税折输钱。戊戌，张守罢。辛丑，伪齐知寿州宋超率兵民来归。蔡州提辖白安时杀金将兀鲁，执其守刘永寿来降。诏以方议和好，禁沿海州郡遣人过淮招纳。丁未，大阅张俊军。戊申，以兵部侍郎胡世将为四川安抚制置使。二月戊午，刘锜入见。减建康府夏税折输钱，蠲民户逋租、和市科调。庚申，日中有黑子。以吕颐浩为江东安抚制置大使兼行宫留守。壬戌，岳飞乞增兵，不许。癸亥，帝发建康。丙寅，以胡安国《春秋传》成书，进宝文阁直学士。戊寅，帝至临安。己卯，以户部尚书章谊为江东安抚制置大使兼行宫留守，吕颐浩为醴泉观使。甲申，减绍兴府和市绢万匹。

三月己丑，以知南外宗正事仲儡嗣濮王。庚寅，以礼部尚书刘大中参知政事，兵部尚书王庶为枢密副使。壬辰，复以秦桧为尚书右仆射、同中书门下平章事兼枢密使。甲午，陈与义罢。戊戌，增夔州路路分都监一员，修治关隘，练义兵。己亥，蠲农器及牛税。以李天祚为静海军节度使、交趾郡王。壬寅，定以故相韩忠彦配享徽宗庙廷。丁未，蠲所过州县民积欠税赋。戊申，蠲江西、湖南诸州月椿钱各万缗。己酉，命考核川、陕宣抚司便宜所授官，冒滥尤甚者悉与裁减。

夏四月庚申，初置户部和籴场于临安。壬戌，遣王庶巡视江、淮边防。丁丑，复置六路发运司。癸未，诏三衙管军轮宿禁中。

五月庚戌，诏镇江府募横江军千人。窜内侍罗亶于海岛。庚子，禁贫民不举子，其不能育者给钱养之。壬寅，贬刘子羽为单州团练副使、漳州安置。丁未，金国使乌陵思谋、石庆充与王伦等偕来。戊申，以资政殿学士叶梦得为江东安抚制置大使。己酉，王庶至淮南，檄张宗颜将兵七千屯庐州，巨师古三千屯太平州，分韩世忠军屯泗州及天长县。

六月壬戌，赐衍圣公孔玠衢州田五顷，奉先圣祠事。癸亥，赵鼎上《重修哲宗实录》。壬申，赐礼部进士黄公度以下三百九十五人及第、出身。王庶自淮南还入见。乙亥，以中护军统制张宗颜知庐州，命刘锜率兵移屯镇江府。丁丑，乌陵思谋、石庆充入见。

秋七月乙酉朔，复命王伦及蓝公佐奉迎梓宫。录司马光曾孙伋补承务郎。辛亥，彗出东方。

八月戊午，诏：“日者遣使报聘邻国，期还梓宫。尚虑边臣未谕，遂驰戎备，以疑众心。其各严饬属城，明告部曲，临事必戒，无忘捍御。”甲子，蠲江东路月椿钱万三千缗有奇。丁丑，彗灭。遣监察御史李寀宣谕江西，措置盗贼。

冬十月丁巳，刘大中罢。甲戌，赵鼎罢。乙亥，日中有黑子。丁丑，金国使张通古、萧哲与王伦皆来。韩世忠乞奏事行在，不许。戊寅，枢密副使王庶乞免签书和议文字，累疏求去，不许。

十一月甲申，以翰林学士承旨孙近参知政事。丙戌，遣大理寺丞薛倞、朱斐诣广南路决滞狱。戊戌，王伦入见。己亥，复以伦为国信计议使，中书舍人苏符副之，符辞以疾。庚子，以孙近兼权同知枢密院事。辛丑，诏：“金国遣使入境，欲朕屈己就和，命侍从、台谏详思条奏。”从官张焘、晏敦复、魏矼、曾开、李弥逊、尹焞、梁汝嘉、楼炤、苏符、薛徽言、御史方廷实皆言不可。甲辰，王庶罢。辛亥，以枢密院编修官胡铨上书直谏，斥和议，除名、昭州编管。壬子。改差监广州都盐仓。十二月甲寅，以赵鼎为醴泉观使。乙卯，以宗正少卿冯楫为国信计议副使。己未，以吏部尚书李光参知政事。戊辰，王伦言金使称“诏谕江南”，其名不正。秦桧以未见国书，疑为封册。帝曰：“朕嗣守祖宗基业，岂受金人封册。”癸酉，馆职胡珵、朱松、张扩、凌景夏、常明、范如圭上书，极论不可和。甲戌，以端明殿学士韩肖胄签书枢密院事。乙亥，命肖胄等为金国奉表报谢使。丙子，张通古、萧哲至行在，言先归河南地，徐议余事。以监察御史施廷臣为侍御史，权吏部尚书张焘、侍郎晏敦复以廷臣主和议而升用，执奏不行。御史中丞勾龙如渊、右谏议大夫李谊、殿中侍御史郑刚中凡再至都堂，及宰执议取国书。丁丑，诏：“金国使来，尽割河南、陕西故地，通好于我，许还梓宫及母兄亲族，余无需索。令尚书省榜谕。”庚辰，帝不御殿。以方居谅阴，难行吉礼，命秦桧摄冢宰，受书以进。是月，虚恨蛮犯嘉州忠镇砦。是岁，始定都于杭。

九年春正月壬午朔，帝在临安。丙戌，以金国通和，大赦。河南新复州军官吏并不易置，蠲其民租税三年，徭役五年。以王伦同签书枢密院事，充奉护梓宫、迎请皇太后、交割地界使。戊子，遣判大宗正事士亻褭、兵部侍郎张焘诣河南修奉陵寝。庚寅，赐刘光世号和众辅国功臣，张俊加少傅、安民靖难功臣，韩世忠为少师，张浚复左宣奉大夫。辛卯，以尹焞为徽猷阁待制、提举万寿观兼侍读，焞力辞不拜。壬辰，加岳飞、吴玠并开府仪同三司，杨沂中太尉。癸巳，建皇太后宫。甲午，金宿州守臣赵荣来归。丙申，金主诏谕河南诸州以割地归我之意。改发运经制司为经制司，命户部长贰一人领使，仍置副或判官。戊戌，以王伦为东京留守，郭仲荀为副，户部侍郎梁汝嘉兼江、淮、荆、浙、闽、广路经制使，司农卿霍蠡为判官。己亥，以吴玠为四川宣抚使。

二月癸丑，以徽猷阁待制周聿为陕西宣谕使，监察御史方廷实宣谕三京、淮北。丁巳，以郭仲荀为太尉、东京同留守。慕洧寇环州。戊午，以知金州郭浩为陕西宣抚判官。壬戌，以李纲为湖南路安抚大使，张浚知福州，寻复资政殿大学士，为福建路安抚大使。命周聿、方廷实蒐访隐士。甲子，均定诸州县月桩钱。己巳，以郭浩为陕西宣谕使。壬申，命修《徽宗实录》。癸酉，诏盗贼已经招安而复啸聚者，发兵加诛毋赦。是月，日中有黑子，月余乃没。江西统制官李贵以其军归杨沂中。

三月丁亥，以和州防御使璩为保大军节度使，封崇国公。丙申，王伦受地于金，得东西南三京、寿春、宿、亳、曹、单州及陕西、京西之地。兀还祁州。己亥，分河南为三路，废拱州。辛丑，以翰林学士楼炤签书枢密院事。甲辰，伪齐知开封府郑亿年上表待罪，召赴行在。丁未，正伪齐所改州县名。是春，夏人陷府州。

夏四月庚戌朔，吕颐浩薨。辛亥，命楼炤宣谕陕西诸路。壬午，金鄜延路经略使关师古上表待罪，命知延安府。癸丑，落赵鼎奉国军节度使为特进，仍知泉州。金陕西诸路节制使张中孚上表待罪，命为检校少保、宁国军节度使、知永兴军、节制陕西诸路军马。甲子，以观文殿学士孟庾为西京留守，资政殿学士路允迪南京留守。丙寅，金秦凤经略使张中彦上表待罪，命知渭州。以孙近兼权同知枢密院事。壬申，移寿春府治淮北旧城。癸酉，诏新复诸路监司、帅臣按劾官吏之残民者。韩世忠、张俊入见。

五月庚寅，奉迎东京钦先、孝思殿累朝御容赴临安。辛卯，复命江、淮守臣二年为任。乙未，复置淮东提举茶盐司。癸卯，复召募耆长法。丙午，鄜延副将李世辅部兵三千自凤翔来归，赐名显忠。

六月庚戌，皇后邢氏崩于五国城。辛亥，夏国主乾顺卒。壬子，楼炤以东京见卒四千四百人为忠锐三将。庚申，盗入邵武军。壬戌，以新复州县官吏怀不自安，降诏开谕。己巳，吴玠薨。壬申，楼炤承制以李显忠为护国军承宣使、枢密行府前军都统制，率部兵及夏国招抚使王枢赴行在。癸酉，澧州军事推官韩紃坐上书论讲和非计，送循州编管。乙亥，以孟庾兼东京留守。王伦自东京赴金国议事。楼炤承制以杨政为熙河经略使，吴璘为秦凤经略使，仍并听四川宣抚司节制；郭浩为鄜延经略使、同节制陕西军马。丙子，分宣抚司兵四万人出屯熙、秦，六千人隶郭浩，留吴玠精兵二万人屯兴元府、兴、洋二州。戊寅，置钱引务于永兴军。是月，抚州钤辖伍俊谋据桃源复叛，湖北安抚薛弼召诛之。

秋七月甲申，以文臣为新复诸县令。丙戌，东京耆老李茂松、寇璋等二百人奉表称贺，皆引见，补官遣还。复置都水南、北丞各一员。丁亥，金人拘王伦于中山。丙申，命详验刘豫伪官，换给告身。乙巳，给还伪齐所没民间资产。以胡世将兼权主管四川宣抚司。

八月己酉，复淮南诸州学官。庚戌，赐陕西诸军冬衣，绢十五万匹。命前川、陕宣抚司便宜所补官，限一年自陈，换给告身。丙辰，金国以挞懒主和割地，疑其二心，杀之。壬戌，蠲成都、潼川路岁输对籴等米五十四万石、水运钱七十九万缗。乙丑，给新法度牒、紫衣师号钱二百万缗付陕西市军储。己巳，命陕西复行铁钱。庚午，遣苏符等使金贺正旦。乙亥，遣前知宿州赵荣、知寿州王威俱还金国。以关师古为行营中护军前军统制。

九月己卯，命鄜延、秦凤、熙河路招纳蕃部熟户及陷没夏国军民。丙戌，封叔士亻褭为齐安郡王。庚寅，罢经制司，令提刑兼领常平事。甲午，名皇太后殿曰慈宁。丙申，以威州防御使温济告韩世忠阴事勒停、南剑州编管。世忠又奏欲杀之，诏移万安军。己亥，郭仲荀率东京兵五千至镇江。

冬十月辛亥，诏侍从官各举所知二人。王伦见金主于御林子，被拘于河间，遣其副蓝公佐先归。甲寅，王枢入见，并其俘百九十人皆纵遣还夏国。己未，蠲阶、成、岷、凤四州民税之半。戊辰，慈宁宫成。甲戌，日中有黑子。丙子，赐李显忠军钱十万缗。是月，岳飞入见。十一月戊寅朔，赐吴玠家钱三万缗，以其弟璘为龙神卫四厢都指挥使。申命刑部大理官编次刑名断例。癸未，嗣濮王仲儡薨。己丑，诏三省官属详覆在京通用令。追复张所为直龙图阁。

十二月甲寅，命续编《绍兴因革礼》。甲子，李光罢。戊辰，命续修《元丰会要》。兀留苏符等于东京，谋复取河南。

十年春正月丙戌，遣莫将等充迎护梓宫、奉迎两宫使。辛卯，李纲薨。甲辰，以显谟阁直学士、提举醴泉观郑亿年复资政殿学士，奉朝请。

二月戊申，命陕西复募蕃汉弓箭手。诏赃吏罪抵死，情犯甚者，奏取旨。辛亥，雨雹。以刘锜为东京副留守，李显忠南京副留守。壬子，命两宗正官各举所知宗室二人。癸丑，展省试期一年。壬戌，诏新复州军蒐举隐逸，诸路经理屯田。丁卯，罢史馆，以日历归秘书省，置监修国史官。以孟庾知开封府，为东京留守；仇悆知河南府、西京留守。癸酉，罢吏部审量宣和滥赏。

三月甲申，封阏伯为商丘宣明王。戊子，增印钱引五百万缗，付宣抚司市军储。川、陕宣抚副使胡世将屡言金人必渝盟，宜为备。己丑，罢诸路增置税场。韩世忠、张俊入见。始罢内教。复营建康行宫。丙申，苏符自东京还。丁酉，命川、陕宣抚司军事不及待报者，听随宜措置。己亥，以郭浩知永兴军兼节制陕西诸路军马，杨政徙知兴元府。是月，命胡世将与夏人议入贡，夏人不报。

夏四月丙午，访求亡逸历书及精于星历者。辛酉，以张中孚为醴泉观使，中彦提举祐圣观，赵彬为兵部侍郎。癸亥，命部使者岁举廉吏一人。庚午，复四川诸州学官。壬申，韩肖胄罢。五月己卯，金人叛盟，兀等分四道来攻。甲申，名徽宗御制阁曰敷文。乙酉，兀入东京，留守孟庾以城降，知兴仁府李师雄、知淮宁府李正民及河南诸州继降。丙戌，金人陷拱州，守臣王慥死之。撒离曷自河中趋永兴军，陕西州县官皆降。丁亥，金人陷南京，留守路允迪降。刘锜引兵至顺昌府。己丑，金人陷西京，留守李利用、副总管孙晖皆弃城走，钤辖李兴率兵拒战，不克。辛卯，胡世将自河池遣泾原经略使田晟以兵三千人迎敌金人。京、湖宣抚司忠义统领李宝败金人于兴仁府境上。癸巳，知亳州王彦先叛降于金。金人陷永兴军，趋凤翔。丁酉，命胡世将移陕西之右护军还屯蜀口。以福建、广东盗起，命两路监司出境共讨。己亥，命刘光世为三京招抚处置使，以援刘锜。庚子，以吴璘同节制陕西诸路军马，听胡世将便宜黜陟、处置军事。辛丑，金人犯凤翔府之石壁砦，吴璘遣统制姚仲等拒却之。金人围耀州，郭浩遣兵救之，金兵解去。壬寅，金人围顺昌府，三路都统葛王褒以大军继至，刘锜力战，败之。

六月甲辰朔，以韩世忠太保，张俊少师，岳飞少保，并兼河南、北诸路招讨使。乙巳，刘锜遣将阎充战败金人于顺昌之李村。丙午，命两浙、江东、福建诸州团结弓弩手。以仇悆为沿海制置使。诏将佐士卒能立奇功者，赏以使相节钺官告，临军给受。丁未，罢建康府行宫营缮。戊申，以刘锜为沿淮制置使。己酉，吴璘遣统制李师颜等战败金人于扶风，拔之。壬子，兀及宋叛将孔彦舟、郦琼、赵荣等帅众十余万攻顺昌府，刘锜率将士殊死战，大败之。初，秦桧奏命锜择利班师，锜不奉诏，战益力，遂能以寡胜众。乙卯，顺昌围解，兀还。以知平江府梁汝嘉兼浙西沿海制置使。丙辰，岳飞将牛皋及金人战于京西，败之。己未，刘光世进军和州。郭浩遣统制郑建充攻破金人于醴州，复其城。壬戌，诏诸司钱物量留经费外，悉发以赡军。楼炤以父丧去位。甲子，撒离曷攻青溪岭，鄜延经略使王彦率兵战败之，撒离曷还屯凤翔。命士亻褭主奉濮王祠事。张俊遣左护军都统制王德援刘锜，德暂至顺昌，值围已解，复还庐州。遣司农少卿李若虚诣岳飞军谕指班师，飞不听。丙寅，下诏抚谕顺昌府官吏兵民。庚午，以刘锜为武泰军节度使、侍卫马军都虞候。韩世忠遣统制王胜、背嵬将成闵率兵至淮阳军南，与金人遇，击败之。是月，金人围庆阳府，权守臣宋万年固守，金人不能下。岳飞领兵援刘锜，与金人战于蔡州，败之，复蔡州。

闰月癸酉朔，张俊遣统制宋超败金人于永城县朱家村。甲戌，追孟庾、路允迪官，徙家属远郡。丙子，诏三衙管军及观察使已上，各举智略勇猛、材堪将帅者二人。金人犯泾州，守臣曲汲弃城去，经略使田晟率兵来救，金人败走。甲申，晟及金人再战于泾州，败之，金人引归凤翔。乙酉，降陕西杂犯死罪，释流以下囚。丙戌，以胡世将为端明殿学士，吴璘为镇西节度使，杨政武当节度使，郭浩奉国节度使。王德攻金人于宿州，夜破之，降其守马秦。丁亥，诏释顺昌府流以下囚，再复租税二年，守御官吏进官一等。己丑，永兴军钤辖傅忠信等与金人战于华阴县，败之。壬辰，岳飞遣统制张宪击金将韩常于颍昌府，败之，复颍昌。丙申，张宪复淮宁府。丁酉，赵鼎分司、兴化军居住。岳飞遣统制郝晸等与金人战于郑州北，复郑州。李兴复汝州，与金人战于河清县，败之，复伊阳等八县，李成遁去。韩世忠遣统制王胜、王权攻海州，克之，执其守王山。戊戌，张俊率统制宋超等及王德兵会于城父县，郦琼及葛王褒遁去，遂复亳州。己亥，金人救海州，王权等逆战，败之，复怀仁县。庚子，张俊弃亳州，引军还寿春。再贬赵鼎漳州居住，又贬清远军节度副使、潮州安置。

秋七月癸卯，岳飞遣将张应、韩清入西京，会李兴复永安军。丙午，以御史中丞王次翁参知政事。己酉，岳飞及兀战于郾城县，败之。庚戌，曲赦海州。永兴军统领辛镇及金人战于长安城下，败之。癸丑，以杨沂中为淮北宣抚副使，刘锜为判官。甲寅，岳飞遣统制杨再兴、王兰等击金人于小商桥，皆战死。乙卯，金人攻颍昌，岳飞遣将王贵、姚政合兵力战，败之。壬戌，飞以累奉诏班师，遂自郾城还，军皆溃，金人追之不及。颍昌、蔡、郑诸州皆复为金有。甲子，以释奠文宣王为大祀。乙丑，增收州县头子钱为激赏费。金人围淮宁府，赵秉渊弃城南归。辛未，金人犯盭厔县，王俊逆战于东洛谷，却之。

八月壬申朔，以张九成、喻樗、陈刚中、凌景夏、樊光远、毛叔度、元盥等七人尝不主和议，皆降黜之。乙亥，韩世忠围淮阳军，不克。庚辰，金人及郦琼合兵驻于千秋湖陵，韩世忠遣统制刘宝等夜袭破之。壬午，李成犯西京，李兴击却之。杨沂中军于宿州。丙戌，以郭浩知夔州。丁亥，杨沂中自宿州夜袭柳子镇，军溃，遂自寿春府渡淮归，金人屠宿州。甲午，川、陕宣抚司统领王喜等遇金人于汧阳县，败之。

九月壬寅朔，遣起居舍人李易谕韩世忠罢兵。时秦桧专主和议，诸大帅皆还镇。丁未，杨政遣统制杨从仪夜袭金人于凤翔府，败之。戊申，金人复入西京，李兴弃城去。庚戌，合祀天地于明堂，大赦。辛酉，临安火。戊辰，以郭浩知金州，节制陕西、河东军马兼措置河东忠义军。是秋，知代州王忠植举兵复石、代等十一州。

冬十月癸酉，复张浚观文殿大学士。甲戌，以王忠植为建宁军承宣使、河东路经略安抚使。戊寅，秦桧上《重修绍兴在京通用敕令格式》。庚辰，金人犯庆阳府，守臣宋万年以城降。辛卯，金人犯陕州，吴琦率兵迎击，败之。庚子，金人袭洮州，攻铁城堡，统制孔文清、惠逢击败之。是月，刘锜入见。胡世将命王忠植救庆阳，叛将赵惟清执之降于金，忠植不屈而死。

十一月丁未，金将合喜复犯陕州，吴琦击却之。又犯宝溪县，统制杨从仪败之。壬子，以令为保宁军节度使。是月，宜章洞民骆科叛，犯桂阳、郴、道、连、贺诸州，命发大兵讨之。十二月壬午，上皇太后册宝于慈宁殿。丁亥，赠王忠植奉国军节度使，谥义节。辛卯，起诸路耆长役钱隶总制司，专给军用。是月，杨沂中引兵还行在。

十一年春正月癸卯，凤翔统制杨从仪败金人于渭南。庚戌，张浚入见。乙卯，金人犯寿春府，守臣孙晖、统制雷仲合兵拒之。丁巳，寿春陷，晖、仲弃城去。己未，刘锜自太平州率兵二万援淮西。庚申，金人渡淮。辛酉，雨雹。乙丑，刘锜至庐州还。丙寅，兀陷庐州。戊辰，金人陷商州，守臣邵隆弃城去。己巳，命杨沂中引兵赴淮西，岳飞进兵江州。

二月癸酉，张俊遣王德渡江，屯和州，金人退屯昭关。邵隆破金人于洪门，复商州。乙亥，金人复来争和州，张俊败之。命韩世忠以兵援淮西。丙子，趣岳飞会兵蕲、黄。王德等败金人于含山县东。己卯，统制关师古、李横击败金人于巢县，复之。庚辰，岳飞发鄂州。辛巳，知泰州王奂兼通、泰二州制置使。癸未，王德、田师中等击破金人，复含山县，夺昭关。刘锜自东关击败金人于青溪。甲申，金人复犯昭关，王德等又败之。李显忠遣统领崔皋击败金人于舒城县。丁亥，杨沂中、刘锜等大败兀军于柘皋。己丑，兀亲率兵逆战于店步，沂中等又败之，乘胜逐北，遂复庐州。是月，虔、吉州盗贼悉平。

三月庚子朔，张俊进鬻田及卖度牒钱六十三万缗助军用。壬寅，韩世忠引兵趋寿春。癸卯，复张俊特进。金人围濠州。岳飞发舒州。甲辰，张俊、杨沂中、刘锜议班师，乙巳，沂中、锜先行，俊以轻兵留后。丙午，诏释淮西杂犯死罪以下囚。丁未，金人陷濠州，执守臣王进，夷其城，钤辖邵青死之。戊申，张俊遣杨沂中、王德入濠州，遇金伏兵，败还。己酉，韩世忠至濠州，不利而退。辛亥，岳飞次定远县，闻金兵退，还屯舒州。杨沂中归行在。壬子，金人渡淮北归。癸丑，张俊归建康府。丁巳，刘锜归太平州。甲子，行营统制张彦及金人遇于汧阳之刘坊砦，第八将张宏战没。

夏四月丙子，复收免行钱。己卯，孙近罢。辛巳，以王次翁兼权同知枢密院事。韩世忠、张俊、岳飞相继入觐。壬辰，以世忠、俊并为枢密使，飞枢密副使，命三省、枢密院官复分班奏事。乙未，张俊请以所部兵隶御前。罢三宣抚司，改统制官为御前统制官，各屯驻旧所。丙申，以广西经略使胡舜陟节制广东、湖南兵，趣讨骆科。慕容洧破新泉砦，又攻会州，将官朱勇破之。

五月辛丑，置两淮、江东西、湖广京西三道总领军马钱粮官，仍掌报发御前军马文字。癸卯，赙恤战没将士。丁未，遣张俊、岳飞于楚州巡视边防。召刘光世赴行在。甲寅，命枢密行府置司镇江，令遍行巡历措置。庚申，加杨沂中检校少保、开府仪同三司。

六月乙亥，造克敌弓。加秦桧特进，进尚书左仆射、同中书门下平章事兼枢密使。癸未，张俊、岳飞至楚州。俊以海州城不可守，毁之，迁其民，统韩世忠军还镇江，惟背嵬一军赴行在。甲申，知河南府李兴部兵至鄂州，以兴为左军统制。乙丑，明州僧王法恩等谋反，伏诛。壬辰，刘光世罢为万寿观使。

秋七月戊戌，秦桧上《徽宗实录》，进修撰以下各一官。庚子，以翰林学士范同参知政事。以旱，减膳祈祷，遣官决滞狱，出系囚。丁未，加秦桧少保。甲寅，罢刘锜兵，命知荆南府。乙卯，诏优奖永兴、凤翔、秦陇等州县官，到任半年减磨勘，任满迁一官。己未，加张俊太傅。癸亥，大雨。是月，命张俊复如镇江措置军务，留岳飞行在。

八月戊辰，立祚德庙于临安，祀韩厥。甲戌，罢岳飞。乙亥，命诸王后各推年长一人权主祀事。癸巳，胡世将起复。

九月癸卯，命军器少监鲍琚如鄂州根括宣抚司钱谷。鄂州前军副统制王俊告副都统制张宪谋据襄阳为变，张俊收宪属吏以闻。丁未，坐监司不按赃吏罪。辛亥，吴璘拔秦州，州将武谊降。壬子，璘率姚仲及金人战于丁刘圈，败之。杨政克陇州，破岐下诸屯。郭浩复华州，入陕州。甲寅，建康大火。丙申，遣刘光远等充金国通问使。吴璘及金人战于剡家湾，大败之，遂围腊家城。癸亥，璘自腊家城受诏班师，杨政、郭浩皆引军还。乙丑，邵隆复虢州，郝晸讨禽骆科，斩之。

冬十月丙寅朔，金人陷泗州，遂陷楚州。丁卯，命枢密都承旨郑刚中宣谕川、陕。戊辰，杨政及金人战于宝鸡县，败之，禽通检孛堇。乙亥，兀遣刘光远等还。戊寅，诏修玉牒。下岳飞、张宪大理狱，命御史中丞何铸、大理卿周三畏鞫之。壬午，遣魏良臣、王公亮为金国禀议使。乙酉，虚恨蛮主历阶诣嘉州降。癸巳，韩世忠罢为醴泉观使，封福国公。是月，金人陷濠州，邵隆复陕州。

十一月己亥，范同罢。责降李光为建宁军节度副使、藤州安置。辛丑，兀遣审议使萧毅、邢具瞻与魏良臣等偕来。丁未，范同分司、筠州居住。罢判大宗正事士亻褭、同知宗正事士撙，申严戚里宗室谒禁。己酉，雷。壬子，萧毅等入见，始定议和盟誓。乙卯，以何铸签书枢密院事，充金国报谢进誓表使。庚申，命宰执及议誓撰文官告祭天地、宗庙、社稷。辛酉，以张浚为检校少傅、崇信军节度使、万寿观使。是月，与金国和议成，立盟书，约以淮水中流画疆，割唐、邓二州界之，岁奉银二十五万两、绢二十五万匹，休兵息民，各守境土。诏川、陕宣抚司毋出兵生事，招纳叛亡。骆科余党欧幻四等复叛桂阳蓝山，犯平阳县，遣江西兵马都监程师回讨平之。十二月丁卯，责降徽猷阁待制刘洪道为濠州团练副使使、柳州安置。癸酉，命尚书省置籍勾考诸路滞狱。甲戌，罢川、陕宣抚司便宜行事。乙亥，兀遣何铸等如会宁见金主，且趣割陕西余地。遂命周聿、莫将、郑刚中分画京西唐邓、陕西地界。壬午，命州县三岁一置产业簿，籍民赀财田宅以定赋役，禁受赇亏隐旧额。丁亥，立讥察海舶条法。癸巳，赐岳飞死于大理寺，斩其子云及张宪于市，家属徙广南，官属于鹏等论罪有差。

关键词：宋史,本纪

解释翻译[挑错/完善]

绍兴八年（1138）春正月初一，高宗在建康。初九，减去临安府夏税折输钱。十一日，张守罢职。十四日，伪齐寿州知州宋超率军民来归顺朝廷。蔡州提辖白安时杀死金军将领兀鲁，俘虏蔡州守臣刘永寿来投降朝廷。下诏因刚刚与金朝通好和议，禁止沿海州郡派人渡过淮河招纳叛降。二十日，大规模检阅张俊的军队。二十一日，任命兵部侍郎胡世将为四川安抚制置使。

二月初二，刘倚朝见高宗。减去建康府夏税折输钱，免除民户欠租、和买、科调。初四，太阳中出现黑子。任命吕颐浩为江东安抚制置大使兼行宫留守。初六，岳飞请求增加军队，高宗没有同意。初七，高宗从建康出发。初十，因胡安国撰写成春秋传，升为宝文阁直学士。二十二日，高宗到达临安。二十三日，任命户部尚书章谊为江东安抚制置大使兼行宫留守，吕颐浩为醛泉观使。二十八日，减去绍兴府一万匹和买绢。三月初四，任命知南外宗正事仲儡为嗣攫王。初五，任命礼部尚书刘大中为参知政事，兵部尚书王庶为枢密副使。初七，又任命秦桧为尚书右仆射、同中书门下平章事兼枢密使。初九，陈与义罢职。十三日，增设夔州路分都监一名，主管修治关隘，训练义兵。十四日，免除农器税及牛税。任命李天柞为静海军节度使、交趾郡王。十七日，确定用已故宰相韩忠彦配享徽宗庙庭。二十二日，免除高宗所经过州县百姓积年拖欠税赋。二十三日，免除江西、湖南各州一万络月椿钱。二十四日，命令考核川、陕宣抚司自行任命授除的官员，假冒滥行特别严重的全部裁减。

夏四月初五，在临安初次设置户部和来场。初七，派遣王庶巡行视察江、淮地区边境防务。二十二日，重新设置六路发运司。二十八日，下诏三衙管军轮流在皇宫守卫。

五月庚戊日，下诏镇江府招募一千名横江军。贬窜内侍罗到海南。十六日，禁止贫民不养育子女，其中无力抚养的，官府供给钱粮抚养。十八日，刘子羽贬为单州团练副使，潭州安置。二十三日，金国使臣乌陵思谋、石庆充与王伦等人一起来到朝廷。二十四日，任命资政殿学士叶梦得为江东安抚制置大使。二十五日，王庶到达淮南，命令张宗颜率兵七千驻屯庐州，巨师古率三千军队屯驻太平州，分出韩世忠的部分军队屯驻泅州和天长县。

六月初八，赐给衍圣公孔瞥州田地五顷，用来祭祀先圣。初九，赵鼎进呈重修哲宗实录。十八日，赐给礼部进士黄公度以下三百九十五人及第、出身。王庶从淮南回到朝廷朝见高宗。二十一日，任命中护军统制张宗颜为庐州知州；命令刘倚率兵移屯镇江府。二十三日，乌陵思谋、石庆充朝见高宗。

秋七月初一，又命令王伦和蓝公佐奉迎徽宗梓宫。录用司马光曾孙司马吸，补官为承务郎。二十七日，彗星出现在东方。

八月初五，下诏：“近日派遣使臣出使金国，希望徽宗的梓宫能够回国。现在还担心边臣没能理解朝廷的用意，于是松弛军事防备，使众心不安。再次命令边臣严格治理所管辖的城市，明确告诉所属军队，遇到事情必须警惕，不要忘记抵御侵略。”十一日，免除江东路一万三千多络月椿钱。二十四日，彗星消失。派遣监察御史李朋到江西传达解释皇帝命令，想办法镇压盗贼。

冬十月初四，刘大中罢职。二十一日，赵鼎罢职。二十二日，太阳中出现黑子。二十四日，金国使臣张通古、萧哲与王伦一起来到宋境。韩世忠请求到行在奏事，高宗不同意。二十五日，枢密副使王庶请求免除签书和议文字职务，多次上疏请求离职，高宗没有批准。十一月初二，任命翰林学士承旨孙近为参知政事。初四，派遣大理寺承薛惊、朱斐到广南路处理积滞下来的案件。十六日，王伦朝见高宗。十七日，重新任命王伦为国信计议使，中书舍人苏符为副使，苏符因病推辞。十八日，任命孙近兼代理同知枢密院事。十九日，下诏：“金国派遣使臣到我国，想要肤屈膝求和，命令侍从、台谏仔细考虑向朝廷陈述意见。”侍从官张煮、晏敦复、骊正、曾开、李弥逊、尹淳、梁汝嘉、楼沼、苏符、薛徽言，御史方廷实都说不可屈膝求和。二十二日，王庶罢职。二十九日，枢密院编修官胡锉因上书直言极谏，痛斥议和，被除掉名籍，昭州编管。三十日，改差监广州都盐仓。

十二月初二，任命赵鼎为醛泉观使。初三，任命宗正少卿冯蝴为国信计议副使。初七，任命吏部尚书李光为参知政事。十六日，王伦说金朝使臣称“诏谕江南”，其说法不符合正统。秦桧以为没有见到国书，怀疑是封册。高宗说：“肤继承祖宗基业，难道要受金国封册了二十一日，馆职官胡呈、朱松、张扩、凌景夏、常明、范如圭联名上书，坚决反对议和。二十二日，任命端明殿学士韩肖青为签书枢密院事。二十三日，命令韩肖青等人为金国奉表报谢使。二十四日，张通古、萧哲到达行在，说先归还河南地，其他事情慢慢商议。任命监察御史施廷臣为侍御史，代理吏部尚书张煮、侍郎晏敦复因施廷臣主张议和而得到升官任用，提出意见，不能任命他升官。御史中承勾龙如渊、右谏议大夫李谊、殿中侍御史郑刚中前后共两次到政事堂，与宰执商议怎样接受国书。二十五日，下诏：“这次金朝使臣来，全部归还河南、陕西故地，与我国讲和通好，答应归还梓宫和母兄亲族，其他的没有要求。”命令尚书省张贴这则诏书。二十八日，高宗没到宫殿。高宗因正在居丧守孝，不能跪拜接受国书，命令秦桧作为六卿之首，代高宗跪拜接受国书，然后进呈高宗。这个月，虚恨蛮攻打嘉州忠镇寨。

这一年，正式确定杭州作为国都。绍兴九年（1139）春正月初一，高宗在临安。初五，因金国通和讲好，大赦全国。河南新收复州军官吏一律不更换，免除这些地区百姓租税三年，摇役五年。任命王伦为同签书枢密院事，担任奉护徽宗梓宫、迎请皇太后、交割地界使。初七，派遣判大宗正事赵士可、兵部侍郎张煮到河南修奉陵寝。初九，赐给刘光世和众辅国功臣的称号，张俊加衔少傅、赐安民靖难功臣称号，韩世忠为少师，张浚恢复为左宣奉大夫。初十，任命尹停为徽酞阁待制，提举万寿观兼侍读，尹笋享坚决推辞不接受任命。十一日，岳飞、吴加衔为开府仪同三司，杨沂中为太尉。十二日，建筑皇太后宫。十三日，金朝宿州守臣赵荣来归顺朝廷。十五日，金主下诏河南各州表明割地归宋的诚意。发运经制司改为经制司，命令户部正副长官一人领导，依旧设置副官或判官。十七日，任命王伦为东京留守，郭仲荀为副留守，户部侍郎梁汝嘉兼江、淮、荆、浙、闽、广路经制使，司农卿霍蠢为判官。十八日，任命吴为四川宣抚使。二月初二，任命徽酞阁待制周幸为陕西宣谕使，监察御史方廷实到淮北、三京传达解释皇帝命令。初六，任命郭仲荀为太尉、东京同留守。慕消攻打环州。初七，任命金州知州郭浩为陕西宣抚判官。十一日，任命李纲为湖南路安抚大使，张浚为福州知州，不久复职为资政殿大学士，为福建路安抚大使。命令周幸、方廷实搜罗寻访隐士。十三日，均衡制定各州县月椿钱数额。十八日，任命郭浩为陕西宣谕使。二十一日，命令撰修撇宗实录。二十二日，下诏：盗贼已经被招安，又重新聚集叛乱的，发兵镇压诛杀，不予赦免。这个月，太阳中出现黑子，一个多月才消失。江西统制官李贵率所部军队归属杨沂中。

三月初七，任命和州防御史赵朦为保大军节度使，封为崇国公。十六日，王伦从金朝手中接受归还的土地，得到东西南三京、寿春、宿州、毫州、曹州、单州以及陕西、京西等地。兀回到祁州。十九日，划分河南为三路，废罢拱州。二十一日，任命翰林学士楼招为签书枢密院事。二十四日，伪齐开封知府上书承认过错，弹勃自己，高宗召他到行在。二十七日，将伪齐所改州县名全部改复旧名。

这年春天，夏军攻陷府州。夏四月初一，吕颐浩逝世。初二，命令楼招到陕西各路传达解释诏令。壬午日，金朝延路经略使关师古上表自勃，承认过错，高宗任命他为延安知府。初四，贬降奉国军节度使赵鼎为特进，仍为泉州知州。金朝陕西各路节制使张中孚上表自勃，承认过错，命令他为检校少保、宁国军节度使、永兴知军，调遣管束陕西各路军马。十五日，任命观文殿学士孟庚为西京留守，资政殿学士路允迪为南京留守。十七日，金朝秦凤路经略使张中彦上表自勃，承认过错，朝廷任命他为渭州知州。任命孙近兼代理同知枢密院事。二十三日，寿春府治迁移到淮北旧城。二十四日，下诏新近收复地区各路监司、帅臣考核审查残害百姓的官吏。韩世忠、张俊朝见高宗。

五月十一日，奉迎东京钦先殿、孝思殿历朝神主遗像到临安。十二日，重新下命江、淮守臣的任期为二年。十六日，重新设置淮东路提举茶盐司。二十四日，恢复招募鲁长法。二十七日，延副将李世辅率所部兵三千人从凤翔来归）顷，赐名为显忠军。

六月初二，皇后邢氏在五国城逝世。初三，夏国主乾顺逝世。初四，楼沼把东京现有士兵四千四百人编为忠锐三将。十二日，盗贼进人邵武军。十四日，因新近收复地区州县官吏心怀不安，下诏开导。二十一日，吴逝世。二十四日，楼招秉承朝廷命令任命李显忠为护国军承宣使、枢密行府前军都统制，率领统帅的军队及夏国招抚使王枢到行在。二十五日，遭州军事推官韩到｛因上书议论讲和不是正确的策略，被送到循州编管。二十七日，任命孟庚兼东京留守。王伦从东京前往金国商议有关事情。楼招秉承朝廷命令任命杨政为熙河经略使，吴瞒为秦凤经略使，仍然服从四川宣抚司的调遣和管束；郭浩为延经略使，同节制陕西军马。二十八日，分出宣抚司兵四万人出屯熙、秦，六千人隶属郭浩，留下吴精锐部队二万人屯驻兴元府、兴州、洋州。三十日，在永兴军设置钱引务。这个月，抚州铃辖伍俊阴谋策划占据桃源举行叛乱，湖北安抚薛弼杀死了他。秋七月初六，任命文臣为新近收复各县县令。初八，东京老人李茂松、寇璋等二百人奉表祝贺，都得到高宗召见，授官后回到家乡。重新设置都水南北承各一名。初九，金军在中山拘禁王伦。十八日，命令详细查验刘豫统治地区的伪官，更换委任救书。二十七日，给还伪齐所没收的民间资产。任命胡世将兼代理主管四川宣抚司。

八月初二，恢复淮南各州学官。初三，赐给陕西各军冬衣和十五万匹绢。命令前川、陕宣抚司自行决定授任的官吏，限一年自己向官府报告，更换委任救书。初九，金国因挞懒主张讲和割地，怀疑他对金国不忠，杀死了他。十五日，免除成都路、憧川路每年输纳的五十四万石对来等米、七十九万络水运钱。十八日，拨给陕西购买军储的新法度碟、紫衣师号钱二百万络。二十二日，命令陕西重新流通使用铁钱。二十三日，派遣苏符等出使金国，祝贺正旦。二十八日，派遣前宿州知州赵荣、寿州知州王威都回到金国。任命关师古为行营中护军前军统制。

九月初二，命令延、秦凤、熙河路招纳蕃部熟户以及陷没夏国的军民。初九，封叔赵士可为齐安郡王。十三日，废罢经制司，命令提刑兼领常平事务。十七日，称皇太后殿为慈宁殿。十九日，威州防御使温济因告韩世忠有隐秘的事情而被勒令停职，南剑州编管。韩世忠又上奏要杀掉他，下诏移南安军编管。二十二日，郭仲荀率领东京五千军队到镇江。

冬十月初四，下诏侍从官各自推举所熟知人才二名。王伦在御林子进见金主，被拘禁在河间，派副使蓝公佐先回国。初七，王枢朝见高宗，放还他所俘虏的一百九十人回到夏国。十二日，免除阶、成、山民、凤四州百姓赋税的一半。二十一日，慈宁殿修成。二十七日，太阳中出现黑子。二十九日，赐给李显忠军十万络钱。这个月，岳飞朝见高宗。十一月初一，赐给吴家三万络钱，任命他的弟弟吴瞒为龙、神卫四厢都指挥使。申明刑部大理官按照顺序编撰刑名断例。初六，嗣攫王赵仲儡逝世。十二日，下诏三省官属详细检查在京城的通用令。追复张所为直龙图阁。

十二月初八，命令接续编撰绍兴因革字巨。十八日，李光罢职。二十二日，命令续修玩丰会要。兀在东京拘留苏符等人，企图重新攻取河南。

绍兴十年（1140）春正月初十，派遣莫将等人担任迎护梓宫、奉迎两宫使。十五日，李纲逝世。二十八日，命令显漠阁直学士、提举醛泉观郑亿年恢复资政殿学士职衔，棒禄相当于朝请郎。二月初三，命令陕西重新招募蕃汉弓箭手。下诏：贪赃罪至于处死，情况严重的，上奏听取诏旨。初六，降冰雹。任命刘倚为东京副留守，李显忠为南京副留守。初七，命令两宗正官分别推举所知宗室人才二名。初八，省试推迟一年举行。十七日，下诏新近收复州军搜访推举隐逸人士，各路经营屯田。二十二日，废罢史馆，将日历归并到秘书省负责，设置监修国史官。任命孟庚为开封知府、东京留守；仇昵为河南知府、西京留守。二十八日，停止吏部审核宣和以来滥赏问题。

三月初九，封阔伯为商丘宣明王。十三日，增加印制五百万络钱引，拨给宣抚司购买军储。川、陕宣抚副使胡世将多次陈述金军一定会背弃盟约，应该有所防备。十四日，废罢各路增置税场。韩世忠、张俊朝见高宗。初次停止在皇城内训练士兵。重新营建建康行宫。二十一日，苏符从东京回国。二十二日，命令川、陕宣抚司军事情况来不及上报朝廷，允许自己根据当时的情况处理。二十四日，任命郭浩为永兴知军兼调遣管束陕西各路军马，杨政调任兴元知府。这个月，命令胡世将与夏国商议进贡，夏国没有回答。

夏四月初二，寻访征求遗失的历书以及精通星历的人。十七日，任命张中孚为醛泉观使，中彦提举圣观，赵彬为兵部侍郎。十九日，命令各地的使者每年推举廉吏一人。二十六日，恢复四川各州学官。二十八日，韩肖青罢职。五月初六，金朝背弃盟约，兀等人率军分四路来进攻。十一日，称徽宗御制阁为敷文阁。十二日，兀进人东京，留守孟庚据城投降，兴仁知府李师雄、淮宁知府李正民和河南各州接着投降。十三日，金军攻陷拱州，守臣王性战死。撒离易从河中攻向永兴军，陕西州县都投降。十四日，金军攻陷南京，留守路允迪投降。刘倚率兵到顺昌府。十六日，金军攻陷西京，留守李利用、副总管孙晖都弃城逃走，铃辖李兴率兵抵抗，没有获胜。十八日，胡世将从河池派遣径源经略使田晨率三千军队迎战金军。京、湖宣抚司忠义统领李宝在兴仁府境上打败金军。二十日，毫州知州王彦先叛变投降金军。金军攻陷永兴军，向凤翔进攻。二十四日，命令胡世将把陕西的右护军迁还屯驻蜀口。因福建、广东盗贼兴起，命令两路监司出境共同讨伐。二十六日，命令刘光世为三京招抚处置使，救援刘倚军。二十七日，任命吴瞒同节制陕西各路军马，允许胡世将自行裁决官吏升降、处理军事事务。二十八日，金军攻打凤翔府的石壁寨，吴瞒派遣统制姚仲等打退金军。金军攻打耀州，郭浩派兵救援，金军退去。二十九日，金军围攻顺昌府，三路都统葛王娜率大军赶到，刘倚率军力战，打败金军。

六月初一，任命太保韩世忠、少师张俊、少保岳飞都兼河南、北招讨使。初二，刘纂抓遣阎充在顺昌的李村打败金军。初三，命令两浙、江东、福建各州教阅弓弩手。任命仇昵为沿海制置使。下诏：将领士兵能立奇功者，奖赏给使相节锁的委任状，临军授给。初四，停止营建建康府行宫。初五，任命刘倚为沿淮制置使。初六，吴瞒派遣统制李师颜等在扶风打败金军，攻取扶风。初九，兀与宋叛将孔彦舟、丽仔琼、赵荣等率兵十余万攻打顺昌府，刘倚率领将士拼死战斗，大败金军。开始，秦桧上奏命令刘倚选择有利时机班师，刘倚没有奉命，只是更加努力地作战，于是以少胜多。十二日，顺昌围解除，兀退回。任命平江知府梁汝嘉兼浙西沿海制置使。十三日，岳飞军将领牛皋与金军在京西交战，打败金军。十六日，刘光世军进到和州。郭浩派遣统制郑建充在醛州攻破金军，收复州城。十九日，下诏各司钱物留下适当数量做必要经费开支外，其余的全部上交用来供给军队开支。楼招因父亲去世离职。二十一日，撒离易攻打青溪镇，延经略使王彦率兵战败金军，撒离易退还屯驻凤翔。命令赵士可主管祭祀攫王事务。张俊派遣左护军都统制王德救援刘倚，王德刚到顺昌，恰逢顺昌围解除，又退回到庐州。派遣司农少卿李若虚到岳飞军传达班师的命令，岳飞没有听从。二十三日，下诏抚慰顺昌府吏兵民。二十七日，任命刘倚为武泰军节度使、侍卫马军都虞候。韩世忠派遣统制王胜、亲卫军将领成阂率兵到淮阳军南，与金军相遇，打退金军。这个月，金军围攻庆阳府，代理守臣宋万年顽强镇守，金军没能攻下。岳飞率兵救援刘倚，在蔡州与金军交战，打败金军，收复蔡州。闰六月初一，张俊派遣统制宋超在永城县朱家村打败金军。初二，追贬孟庚、路允迪官职，把他们的家属迁到边远地区。初四，下诏三衙管军及观察使以上官员，各自推举具备智略勇谋可以担任将帅的人才二名。金军攻打径州，守臣曲汲弃城逃走，经略使田晨来救援，金军退走。十二日，田晨在径州又与金军交战，打败金军，金军退归凤翔。十三日，减轻陕西杂犯死罪囚犯罪刑，释放流刑以下的囚犯。十四日，任命胡世将为端明殿学士，吴瞒为镇西节度使，杨政为武当节度使，郭浩为奉国节度使。王德在宿州攻击金军，夜晚攻破金军，迫使金守将马秦投降。十五日，下诏释放顺昌府流刑以下囚犯，又免除二年租税，守御官吏升官一级。十七日，永兴军铃辖傅忠信等在华阴县与金军交战，打败金军。二十日，岳飞派遣统制张宪在颖昌府出击金将韩常，打败韩常，收复颖昌。二十四日，张宪收复淮宁府。二十五日，赵鼎遭受处罚，兴化军居住。岳飞派遣统制郝等在郑州北与金军交战，收复郑州。李兴收复汝州，与金军在河清县交战，打败金军，收复伊阳等八县，李成逃跑。韩世忠派遣统制王胜、王权攻打海州，攻取海州，俘虏守将王山。二十六日，张俊率统制宋超等与王德在城父县会合，丽仔琼和葛王娜逃跑，于是收复毫州。二十七日，金军救援海州，王权等率军抵抗，打败金军，收复怀仁县。二十八日，张俊放弃毫州，率兵退回寿春。赵鼎被又一次贬为漳州居住，又贬为清远军节度副使，潮州安置。

秋七月初一，岳飞派将领张应、韩清到西京，会同李兴收复永安军。初四，任命御史中承王次翁为参知政事。初七，岳飞与金兀在哪城大战，打败金军。初八，因特殊情况赦免海州。永兴军统领辛镇与金军在长安城下交战，打败金军。十一日，任命杨沂中为淮北宣抚副使，刘倚为判官。十二日，岳飞派统制杨再兴、王兰等在小商桥截击金军，二将均战死。十三日，金军攻打颖昌府，岳飞派将领王贵、姚政联合出兵努力奋战，打败金军。二十日，岳飞因为多次接到诏书要他班师，于是从哪城还师，军队士气低落，溃散不群，金军追击没有追上。颖昌、蔡州、郑州等地又被金军占领。二十二日，以祭奠文宣王为大祀。二十三日，增收州县头子钱作为激赏费。金军围攻淮宁府，赵秉渊弃城南逃。二十九日，金军攻打绘蝙县，王俊在东洛谷率军奋力抵抗，打退金军。

八月初一，因张九成、喻擂、陈刚中、凌景夏、樊光远、毛叔度、元盟等七人曾经不主张和议，都被罢除。初四，韩世忠进攻淮阳军，没能攻取。初九，金军和哪琼兵会合驻屯在千秋湖陵，韩世忠派统制刘宝等夜晚袭击，攻破他们。十一日，李成攻打西京，李兴击退李成。杨沂中驻军宿州。十五日，任命郭浩为夔州知。十六日，杨沂中从宿州夜袭柳子镇，军队溃败，于是从寿春府渡过淮河回师，金军屠杀宿州城。二十三日，川、陕宣抚司统领王喜等在徨阳县与金军相遇，打败金军。

九月初一，派起居舍人李易要韩世忠罢兵。当时秦桧专主议和，各军事首领都退回。初六，杨政派统制杨从仪在凤翔夜袭金军，打败金军。初七，金军又进人西京，李兴弃城逃走。初九，在明堂合祭天地，大赦全国。二十日，临安发生火灾。二十七日，任命郭浩为金州知州，节制陕西、河东军马兼措置河东忠义军。这年秋天，代州知州王忠植率兵收复石、代等十一州。

冬十月初二，恢复张浚观文殿大学士职衔。初二，任命王忠植为建宁军承宣使、河东路经略安抚使。初七，秦桧进呈重修绍兴在京通用救令格式。初九，金军攻打庆阳府，守臣宋万年据城投降。二十日，金军攻打陕州，吴琦率兵迎击打败金军。二十九日，金军袭击姚州，攻打铁城堡，统制孔文清、惠逢击败金军。这个月，刘倚朝见高宗。胡世将命令王忠植救援庆阳，叛将赵惟清俘虏他投降金军，王忠植不屈而死。

十一月初七，金军将领合喜又来攻打陕州，吴琦击退金军；金军又攻打宝鸡县，统制杨从仪打败金军。十二日，任命令糯为保宁军节度使。这个月，宜章洞民骆科叛乱，攻打桂阳、郴州、道州、连州、贺州等地，命令派大军讨伐镇压。十二月十二日，在慈宁殿敬呈皇太后册宝。十七日，赠给王忠植奉国军节度使之职，溢号为义节。二十一日，征收各路鲁长役钱隶属总制司，专门供给军队开支。这个月，杨沂中引兵退还行在。绍兴十一年（1141）春正月初二，凤翔统制杨从仪在渭南打败金军。初十，张俊朝见高宗。十五日，金军攻打寿春府，守臣孙晖、统制雷仲联合出兵抵抗。十七日，寿春被攻陷，孙晖和雷仲弃城逃走。十九日，刘倚从太平州率兵二万救援淮西。二十日，金军渡过淮河。二十一日，降冰雹。二十五日，刘倚到庐州退还。二十六日，兀攻陷庐州。二十八日，金军攻陷商州，守臣邵隆弃城逃走。二十九日，命令杨沂中率兵前往淮西，岳飞进兵江州。

二月初四，张俊派王德渡江，屯驻和州，金军退屯昭关。邵隆在洪门打败金军，收复商州。初六，金军又来争夺和州，张俊打败金军。命令韩世忠率兵救援淮西。初七，催促岳飞会兵到薪州、黄州。王德等在含山县打败金军。初十，统制关师古、李横在巢县击败金军，收复县城。十一日，岳飞从鄂州出发。十二日，泰州知州王廖嫌通、泰二州制置使。十四日，王德、田师中等击败金军，收复含山县，夺取昭关；刘简从东关进攻，在青溪击败金军。十五日，金军又攻打昭关，王德等又打败金军。李显忠派统领崔皋在舒城县击败金军。十八日，杨沂中、刘倚等在拓皋大败金兀军。二十日，兀亲自率领军队在店步顽固抵抗，杨沂中等又打败兀，乘胜北向，于是收复庐州。这个月，虔州、吉州盗贼全部平定。

三月初一，张浚献上卖田及卖度碟钱六十三万络补助军队经费开支。初三，韩世忠率兵前往寿春。初四，恢复张浚特进官职。金军围攻壕州。岳飞从舒州出发。初五，张俊、杨沂中、刘倚商议班师。初六，杨沂中、刘倚先回师，张俊率轻兵留在后面。初七，下诏释放淮西杂犯死罪以下囚犯。初八，金军攻陷壕州，俘获守臣王进，平夷州城，铃辖邵青战死。初九，张俊派杨沂中、王德到壕州，遇到金军伏兵，失败退回。初十，韩世忠到壕州，不利退回。十二日，岳飞驻留定远县，听说金兵退回，还屯舒州。杨沂中回到行在。十三日，金军渡淮北归。十四日，张俊回到建康府。十八日，刘倚回到太平州。二十五日，行营统制张彦在徨阳县刘坊寨与金军相遇，第八将张宏战死。

夏四月初八，又征收免行钱。十一日，孙近被罢。十三日，任命王次翁兼代理同知枢密院事。韩世忠、张俊、岳飞相继到朝廷朝见高宗。二十四日，任命韩世忠、张俊为枢密使，岳飞为枢密副使，命三省、枢密院官员重新分班奏事。二十七日，张俊请求把所统率的军队改隶御前。废罢三个宣抚司，改统制官为御前统制官，分别屯驻原来的地方。二十八日，任命广西经略使胡舜陆调遣管束广东、湖南军队，督促讨伐骆科。慕容消攻破新泉寨，又攻打会州，将官朱勇攻破慕容消。

五月初四，设置两淮、江东西、湖广京西三道总领军马钱粮官，还掌管收发御前军马文字。初六，抚恤战死的将士，并赐给钱物帮助家属完丧。初十，派遣张俊、岳飞到楚州巡视边防。召刘光世到行在。十七日，命令枢密行府在镇江置司，命令遍行巡历措置。二十三日，加给杨沂中检校少保、开府仪同三司的职衔。

六月初八，制造克敌弓。加给秦桧特进官职，升为尚书左仆射、同中书门下平章事兼枢密使。十六日，张俊、岳飞到达楚州。张俊认为海州城不可守御，毁破州城，迁徙居民，率韩世忠军回到镇江，只有亲卫一军前往行在。十七日，河南知府李兴率兵到鄂州，任命李兴为左军统制。乙丑日，明州僧王法恩等谋反被处以死刑。二十五日，刘光世罢为万寿观使。

秋七月初二，秦桧进呈徽宗实录，修撰以下官员分别升官一级。初四，任命翰林学士范同为参知政事。因早灾减少饮食，祈祷降雨，派官员处理积滞案件，放出关押的囚犯。十一日，加给秦桧少保职衔。十八日，罢除刘筒统兵权，命令他为荆南知府。十九日，下诏优惠奖励永兴、凤翔、秦陇等州县官，到任半年缩短迁转年限，任期满迁升一级。二十三日，加给张俊太保职衔。二十七日，降大雨。这个月，命令张俊又到镇江处理军务，岳飞留在行在。

八月初三，在临安立柞德庙，祭祀韩厥。初九，罢免岳飞。初十，命令诸王后代分别推举年长一人暂代主管祭祀事务。二十八日，胡世将守丧未满三年，被朝廷重新起用。

九月初八，命令军器少监鲍据到鄂州清查宣抚司钱粮。鄂州前军副统制王俊告发副都统制张宪谋据襄阳叛乱，张俊逮捕张宪属吏进行查问。十二日，监司没能查处贪赃官吏罪行的遭到处罚。十六日，吴瞒攻取秦州，州守将武谊投降。十七日，吴瞒率姚仲与金军在丁刘圈作战，打败金军。杨政攻克陇州，攻破岐山脚下各屯。郭浩收复华州，进人陕州。十九日，建康发生大火灾。丙申日，派遣刘光远等人担任金国通问使。吴瞒与金军在刻家湾交战，大败金军，于是围攻腊家城。二十八日，吴瞒在腊家城奉命班师，杨政、郭浩都率军退回。三十日，邵隆收复貌州，郝讨伐骆科，捉到后将他斩杀。

冬十月初一，金军攻陷泅州，于是又攻陷楚州。初二，命令枢密院都承旨郑刚中宣谕川、陕地区。初三，杨政与金军在宝鸡县作战，打败金军，俘虏通检官李荃。初十，兀派刘光远等人回国。十三日，下诏修撰皇族谱碟。岳飞、张宪被下到大理狱中，命令御史中承何铸、大理卿周三畏审讯他们。十七日，派遣魏良臣、王公亮担任享议使出使金国。二十日，虚恨蛮主历阶到嘉州投降。二十八日，韩世忠罢为醛泉观使，封为福国公。这个月，金军攻陷壕州，邵隆收复陕州。十一月初五，范同被罢职。李光贬降为建宁军节度副使，藤州安置。初七，金兀派遣审议使萧毅、邢具瞻与魏良臣等一道来到宋朝。十三日，范同遭到处罚，贬为箔州居住。罢除判大宗正事赵士可、同知宗正事赵士搏，再次命令严格戚里宗室渴禁制度。十五日，打雷。十八日，萧毅等朝见高宗，开始确定议和盟书。二十一日，任命何铸为签书枢密院事，担任金国报谢进誓表使。二十六日，命令宰执及议誓撰文官员祭祀祷告天地、宗庙、社翟。二十七日，任命张浚为检校少傅、崇信军节度使、万寿观使。这个月，与金国议和成功，立下盟约，两国从淮水中流划定疆界，割让唐、邓二州给金国，每年供奉金国白银二十五万两、绢二十五万匹，双方休战息兵，各守自己的国土。诏令川、陕宣抚司不要出兵惹起事端，不要招纳叛降和逃亡的兵民。骆科余党欧幻四等在桂阳蓝山又发动叛乱，攻打平阳县，派江西兵马都监程师回讨伐平定。

十二月初三，徽酞阁待制刘洪道被贬降为壕州团练副使，柳州安置。初九，命令尚书省设置簿籍检查考核各路积滞案件。初十，罢除川、陕宣抚司不上奏自行处决事务的规定。十一日，兀派何铸等到会宁朝见金主，并且督促割让陕西余地。于是命令周幸、莫将、郑刚中分别划定京西唐邓、陕西地界。十八日，命令州县每三年制置一次产业簿，按照民众资业财产田地多少确定赋役，禁止收受贿赂导致原有的数额减少。二十三日，确立讥察海船条法。二十九日，在大理寺赐死岳飞，他的儿子岳云同张宪被斩首示众，家属迁徙流放到广南，所属官吏、僚属于鹏等遭到不等的处罚。

上一篇：本纪·卷二十八

下一篇：本纪·卷三十

全   文：宋史

