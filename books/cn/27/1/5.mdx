---
---
---
title: ○太宗二
---

二年春正月丙辰，以德恭为左武卫大将军、判济州，封定安侯；德隆为右武卫大将军、判沂州，封长宁侯。右补阙刘蒙叟通判济州，起居舍人韩俭通判沂州。乙丑，赐德恭、德隆常奉外支钱三百万。

二月戊寅，权交州留后黎桓遣使来贡。乙未，夏州李继迁诱杀汝州团练使曹光实。己亥，占城遣使来贡。

三月己未，亲试礼部举人。江南民饥，许渡江自占。

夏四月乙亥朔，遣使行江南诸州，振饥民及察官吏能否。戊寅，遣忠武军节度使潘美复屯三交口。己卯，诏以帝所生官舍作启圣院。己丑，殿前承旨王着坐监资州兵为奸赃，弃市。庚子，甘露降后苑。辛丑，夏州行营破西蕃息利族，斩其代州刺史折罗遇并弟埋乞，又破保、洗两族，降五十余族。

五月甲子，幸城南观麦，赐田夫布帛。天长军蝝生。

六月甲戌朔，河西行营言，获岌罗赋等十四族，焚千余帐。戊子，复禁盐、榷酤。

秋七月庚申，诏诸道转运使及长吏，宜乘丰储廪以防水旱。

八月癸酉朔，遣使按问两浙、荆湖、福建、江南东西路、淮南诸州刑狱，仍察官吏勤惰以闻。癸巳，西南奉化王子以慈来贡。是月，瀛、莫二州大水。

九月丙午，以岁无兵凶，除十恶、官吏犯赃、谋故劫杀外，死罪减降，流以下释之，及蠲江、浙诸州民逋租。庚戌，重九，赐近臣饮于李昉第，召诸王、节度使宴射苑中。是夕，楚王宫火。辛亥，废楚王元佐为庶人、均州安置。丁巳，群臣请留元佐养疾京师，许之。己未，西南蕃王遣使来贡。己巳，禁海贾。

闰月癸未，太白入南斗。甲申，幸天驷监，赐从臣马。乙未，禁邕管杀人祭鬼及僧人置妻孥。己亥，均州献一角兽。

冬十月辛丑朔，虑囚。丙午，以天竺僧天息灾、施护、法天并为朝请大夫、试鸿胪少卿。己酉，汴河主粮胥吏坐夺漕军口粮，断腕徇于河畔三日，斩之。甲寅，黎邛部蛮王子来贡。

十一月壬午，狩于近郊，以所获献太庙，着为令。戊子，祷雪。辛卯，诏在官丁父母忧者并放离任。十二月庚子朔，日有食之。癸卯，南康军言，雪降三尺，大江冰合，可胜重载。丁未，遣中使赐缘边戍卒襦裤。丙辰，门下侍郎兼刑部尚书、平章事宋琪罢守本官。

三年春正月辛未，右武卫大将军、长宁侯德隆薨，以其弟德彝嗣侯，仍知沂州。庚辰，夜漏一刻，北方有赤气如城，至明不散。己丑，知雄州贺令图等请伐契丹，取燕、蓟故地。庚寅，北伐，以天平军节度使曹彬为幽州道行营前军马步水陆都部署，河阳三城节度使崔彦进副之；侍卫马军都指挥使、彰化军节度使米信为西北道都部署，沙州观察使杜彦圭副之，以其众出雄州；侍卫步军都指挥使、静难军节度使田重进为定州路都部署，出飞狐。戊戌，参知政事李至罢为礼部侍郎。二月壬子，以检校太师、忠武军节度使潘美为云、应、朔等州都部署，云州观察使杨业副之，出雁门。

三月癸酉，曹彬与契丹兵战固安南，克其城。丁丑，田重进战飞狐北，又破之。潘美自西陉入，与契丹兵遇，追至寰州，执其刺史赵彦辛，辛以城降。辛巳，曹彬克涿州。潘美围朔州，其节度副使赵希赞以城降。癸未，田重进战飞狐北，获其西南面招安使大鹏翼、康州刺史马頵、马军指挥使何万通。乙酉，曹彬败契丹于涿州南，杀其相贺斯。丁亥，潘美师至应州，其节度副使艾正、观察判官宋雄以城降。司门员外郎王延范与秘书丞陆坦、戎城县主簿田辩、术士刘昂坐谋不轨，弃市。庚寅，武宁军节度使、同平章事、岐国公陈洪进卒。辛卯，田重进攻飞狐，其守将吕行德、张继从、刘知进等举城降，以其县为飞狐军。占城国遣使来贡。丙申，进围灵丘，其守将穆超以城降。

夏四月辛丑，潘美克云州。田重进战飞狐北，破其众。壬寅，曹彬、米信战新城东北，又破之。己酉，田重进再战飞狐北，再破之，杀二将。乙卯，重进至蔚州，其牙校李存璋、许彦钦杀大将萧啜理，执其监城使、同州节度使耿绍忠以城降。

五月庚午，曹彬之师大败于岐沟关，收众夜渡拒马河，退屯易州，知幽州行府事刘保勋死之。丙子，召曹彬、崔彦进、米信归阙，命田重进屯定州，潘美还代州。徙云、应、寰、朔吏民及吐浑部族，分置河东、京西。会契丹十万众复陷寰州，杨业护送迁民遇之，苦战力尽，为所禽，守节而死。

六月戊戌朔，日有食之。甲辰，以御史中丞辛仲甫为参知政事。

秋七月庚午，贬曹彬为右骁卫上将军，崔彦进为右武卫上将军，米信为右屯卫上将军，杜彦圭为均州团练使。应群臣、列校死事及陷敌者，录其子孙。壬午，徙山后降民至河南府、许汝等州。丁亥，以签署枢密院事张齐贤为给事中、知代州。癸巳，阶州福津县有大山飞来，自龙帝峡壅江水逆流，坏民田数百里。甲午，诏改陈王元祐为元僖，韩王元休为元侃，冀王元隽为元份。

八月丁酉朔，以王沔、张宏并为枢密副使。丁未，大雨，遣使祷岳渎，至夕雨止。剑州民饥，遣使振之，因督捕诸州盗贼。辛亥，降潘美为检校太保，赠杨业太尉、大同军节度使。

九月丙寅朔，减两京诸州系囚流以下一等，杖罪释之。赐所徙寰、应、蔚等州民米，升、宣等十四州雍熙二年官所振贷并蠲之。戊寅，赐北征军士阵亡者家三月粮。

冬十月甲辰，以陈王元僖为开封尹。壬子，高丽国王遣使来贡。庚申，诏以权静海军留后黎桓为本军节度。

十一月丙戌，幸建隆观、相国寺祈雪。十二月乙未朔，大雨雪，宴群臣玉华殿。己亥，定州田重进入契丹界，攻下岐沟关。壬寅，契丹败刘廷让军于君子馆，执先锋将贺令图，高阳关部署杨重进死之。壬子，建房州为保康军，以右卫上将军刘继元为节度使。代州副部署卢汉赟败契丹于土镫堡，斩获甚众，杀监军舍利二人。是岁，寿州大水，濮州蝗。

四年春正月甲子朔，不受朝，群臣诣阁拜表称贺。己卯，遣使按问西川、岭南、江浙等路刑狱。丙戌，诏：“应行营将士战败溃散者并释不问，缘边城堡备御有劳可纪者所在以闻。瘗暴骸，死事者廪给其家，录死事文武官子孙。蠲河北雍熙三年以前逋租，敌所蹂践者给复三年，军所过二年，余一年。”二月丙申，以汉南国王钱俶为武胜军节度使，徙封南阳国王。丁酉，缮治河北诸州、军城隍。甲寅，钱俶改封许王。

三月庚辰，诏申严考绩。

夏四月癸巳朔，以御史中丞赵昌言为右谏议大夫、枢密副使。乙未，诏诸州郡暑月五日一涤囹圄，给饮浆，病者令医治，小罪即决之。丁未，幸金明池观水嬉，遂习射琼林苑，登楼，掷金钱缯彩于楼下，纵民取之。并水陆发运为一司。

五月丙寅，遣使市诸道民马。庚辰，改殿前司日骑为捧日，骁猛为拱辰，雄勇为神勇，上铁林为殿前司虎翼，腰弩为神射，侍卫步军司铁林为侍卫司虎翼。丁亥，诏诸州送医术人校业太医署。赐诸将阵图。

六月丁酉，以右骁卫上将军刘廷让为雄州都部署。戊戌，以彰国军节度使、驸马都尉王承衍为贝、冀都部署，郭守文及郢州团练使田钦祚并为北面排阵使。庚子，定国军节度使崔翰复为高阳关兵马都部署。是月，鄜州献马，前足如牛。

秋七月丙寅，幸讲武池观鱼。是月，置三班院。

八月庚子，免诸州吏所逋京仓米二十六万七千石。

九月癸亥，校医术人，优者为翰林学生。

冬十月丙午，流雄州都部署刘廷让于商州。壬子，左仆射致仕沈伦薨。

十一月庚辰，诏以实数给百官奉。十二月壬寅，幸建隆观、相国寺祈雪。庚戌，畋近郊。丁巳，大雨雪。

端拱元年春正月己未朔，不受朝，群臣诣阁拜表称贺。乙亥，亲耕籍田。还，御丹凤楼，大赦，改元。除十恶、官吏犯赃至杀人者不赦外，民年七十以上赐爵一级。癸未，幸玉津园习射。乙酉，禁用酷刑。是月，澶州黄河清。

二月乙未，改左、右补阙为左、右司谏，左、右拾遗为左、右正言。丙申，禁诸州献珍禽奇兽。己亥，诏瀛州民为敌所侵暴者赐三年租，复其役五年。庚子，以籍田，开封尹、陈王元僖进封许王，元侃襄王，元份越王，钱俶邓王，中书门下平章事李昉为尚书右仆射，参知政事吕蒙正同中书门下平章事，枢密使王显加检校太傅，给事中、许国公赵普守太保兼侍中，参加政事辛仲甫加户部侍郎，枢密副使赵昌言加工部侍郎，枢密副使王沔为参知政事，御史中丞张宏为枢密副使，余内外并加恩。甲辰，升建州为建宁军节度。庚戌，以子元偓为左卫上将军、徐国公，元偁为右卫上将军、泾国公。

三月甲戌，贬枢密副使赵昌言为崇信军行军司马。乙亥，郑州团练使侯莫陈利用坐不法，配商州禁锢，寻赐死。癸未，幸玉津园习射。废水陆发运司。

夏四月丁亥，赐京城高年帛。己丑，加高丽国王治、静海军节度使黎桓并检校太尉。

五月辛酉，置秘阁于崇文院。辛未，感德军节度使李继捧赐姓赵氏，名保忠。壬申，以保忠为定难军节度使。闰五月辛卯，以洺州防御使刘福为高阳关兵马都部署，濮州防御使杨赞为贝州兵马都部署。乙未，赐诸州高年爵公士。丁酉，交州黎桓遣使来贡。壬寅，亲试礼部进士及下第举人。

六月丙辰朔，右领军卫大将军陈廷山谋反，伏诛。丁丑，改湖南节度为武安军节度。亲试进士、诸科举人。

秋七月丙午，除西川诸州盐禁。辛亥，忠武军节度使潘美知镇州。

八月乙卯，寿星见丙地。甲子，以宣徽南院使郭守文为镇州路都部署。戊寅，太师、邓王钱俶薨，追封秦国王，谥忠懿。庚辰，幸太学，命博士李觉讲《易》，赐帛，遂幸玉津园习射。是月，凤凰集广州清远县廨合欢树，树下生芝三茎。

九月乙酉朔，以侍卫马军都指挥使李继隆为定州都部署。

冬十月壬午，以侍卫步军都指挥使戴兴为澶州都部署。癸未，诏罢游猎，五方所畜鹰犬并放之，诸州毋以为献。

十一月甲申朔，高丽王遣使来贡。己丑，郭守文破契丹于唐河。十二月辛未，以夏州蕃落使李继迁为银州刺史，充洛苑使。

二年春正月癸未朔，不受朝，群臣诣阁拜表称贺。壬辰，以涪州观察使柴禹锡为澶州兵马部署。癸巳，诏议北伐。

二月壬子朔，令河北东、西路招置营田。癸丑，诏录将校官吏功及死事使臣、官吏子孙，士卒廪给其家三月。平塞、天威、平定、威虏、静戎、保塞、宁边等军，祁、易、保、定、镇、邢、赵等州民，除雍熙四年正月丙戌诏给复外，更给复二年；霸、代、洺、雄、莫、深等州，平虏、岢岚军，更给复一年。戊午，罢乘传银牌，复给枢密院牒。以太仓粟贷京畿饥民。癸亥，作方田。戊辰，以国子监为国子学。

三月辛卯，命高琼为并、代都部署。壬寅，亲试礼部举人。

夏四月丁巳，置富顺监。辛未，幸赵普第视疾。

五月戊戌，以旱虑囚，遣使决诸道狱。是夕，雨。

秋七月甲申，以知代州张齐贤为刑部侍郎、枢密副使，盐铁使张逊为宣徽北院使、签署枢密院事。戊子，有彗出东井，上避正殿，减常膳。辛丑，契丹犯威虏军，崇仪使尹继伦击破之，杀其相皮室，大将于越遁去。

八月丙辰，大赦，是夕，彗不见。癸亥，诏作开宝寺舍利塔成。

九月壬午，邛部川、山后百蛮来贡。

冬十月辛未，以定难军节度使赵保忠同平章事。以岁旱、彗星谪见，诏曰：“朕以身为牺牲，焚于烈火，亦未足以答谢天谴。当与卿等审刑政之阙失、稼穑之艰难，恤物安人，以祈玄祐。”十二月辛亥，置三司都磨勘官。丙辰，大雨雪。庚申，诏令四方所上表祗称皇帝。群臣请复尊号，不许。辛酉，上法天崇道文武皇帝，诏去“文武”二字，余许之。三佛齐国遣使来贡。

淳化元年春正月戊寅朔，减京畿系囚流罪以下一等。改元，内外文武官并加勋阶爵邑，中书舍人、大将军以上各赐一子官。赐鳏寡孤独钱，除逋负。受尊号，改乾明节为寿宁节。戊子，诏作清心殿。

二月丁未朔，除江南、两浙、淮西、岭南诸州渔禁。己酉，改大明殿为含光殿。

三月丙子朔。乙未，幸西京留守赵普第视疾。

夏四月庚戌，遣中使诣五岳祷雨，虑囚，遣使分决诸道狱。甲寅，诏尚书省四品、两省五品以上举转运使及知州、通判。五溪蛮田汉权来附。戊午，建婺州为保宁军节度。丙寅，命殿前副都指挥使戴兴为镇州都部署。

五月甲午，给致仕官半奉。辛卯，置详覆、推勘官。

六月丙午，罢中元、下元张灯。庚午，太白昼见。

秋七月丁丑，太白复见。是月，吉、洪、江、蕲、河阳、陇城大水。开封、陈留、封丘、酸枣、鄢陵旱，赐今年田租之半，开封特给复一年。京师贵籴，遣使开廪减价分粜。

八月乙巳，毁左藏库金银器皿。己巳，禁川峡、岭南、湖南杀人祀鬼，州县察捕，募告者赏之。庚午，西南蕃主使其子龙汉兴来贡。是月，京兆长安八县旱，赐今年租十之六。蠲舒州宿松等三处鱼池税。

九月辛巳，荧惑入太微垣。大宴崇政殿。禁川峡民父母在出为赘婿。是月，蠲沧、单、汝三州今年租十之六。

冬十月甲辰，交州黎桓遣使来贡。乙巳，荧惑陵左执法。乙丑，知白州蒋元振、知须城县姚益恭并以清干闻，下诏褒谕，赐粟帛。是月，以乾郑二州、河南寿安等十四县旱，州蠲今年租十之四，县蠲其税。

十一月戊戌，太白昼见。是月，蠲大名府管内今年租十之七。十二月乙巳，占城遣使来贡。乙卯，高丽国遣使来贡。辛酉，诏中外所上书疏及面奏制可者，并下中书、枢密、三司中覆颁行。是岁，洪、吉、江、蕲诸州水，河阳大水。曹、单二州有蝗，不为灾。开封、大名管内及许、沧、单、汝、乾、郑等州，寿安、长安、天兴等二十七县旱。深冀二州、文登牟平两县饥。

二年春正月壬申朔，不受朝，群臣诣阁拜表称贺。丙子，遣商州团练使翟守素帅兵援赵保忠于夏州。乙酉，置内殿崇班、左右侍禁，改殿前承旨为三班奉职。丙戌，荧惑犯房。己丑，诏陕西诸州长吏设法招诱流亡，复业者计口贷粟，仍给复二年。

二月癸丑，尽易宫殿彩绘以赭垩。监察御史祖吉坐知晋州日为奸赃，弃市。乙丑，斩夔州乱卒谢荣等百余人于市。

闰月辛未朔，日有食之。戊寅，祷雨。丁亥，诏内外诸军，除木枪、弓弩矢外不得蓄他兵器。己丑，诏京城蒲博者，开封府捕之，犯者斩。命近臣兼差遣院流内铨。是月，河水溢，鄄城县蝗，汴河决。

三月乙卯，幸金明池，御龙舟，遂幸琼林苑宴射。己巳，以岁蝗旱祷雨弗应，手诏宰相吕蒙正等：“朕将自焚，以答天谴。”翌日而雨，蝗尽死。

夏四月庚午，罢端州贡砚。辛巳，以张齐贤、陈恕并参知政事，张逊兼枢密副使，温仲舒、寇准并为枢密副使。是月，河水溢，虞乡等七县民饥。

五月己亥朔，诏减两京诸州系囚流以下一等，杖罪释之。庚子，置诸路提点刑狱官。丙辰，左正言谢泌以敢言擢右司谏，赐金紫，钱三十万。

六月甲戌，忠武军节度使、同平章事潘美卒。命张永德为并、代都部署。乙酉，以汴水决浚仪县，帝亲督卫士塞之。庚寅，禁陕西缘边诸州阑出生口。是月，楚丘、鄄城、淄川三县蝗，河水、汴水溢。

秋七月己亥，诏陕西缘边诸州饥民鬻男女入近界部落者，官赎之。李继迁奉表请降，以为银州观察使，赐国姓，改名保吉。是月，乾宁军蝗，许、雄、嘉三州大水。

八月己卯，置审刑院。己丑，雅州言登辽山崩。

九月丁酉朔，户部侍郎、参知政事王沔，给事中、参知政事陈恕并罢守本官。己亥，中书侍郎兼户部尚书、平章事吕蒙正罢为吏部尚书，以右仆射李昉、参知政事张齐贤并平章事，翰林学士贾黄中、李沆并为给事中、参知政事。帝飞白书“玉堂之署”四字，以赐翰林承旨苏易简。壬寅，邛部川蛮来贡。癸卯，罢枢密使王显为崇信军节度使。甲辰，以张逊知枢密院事，温仲舒、寇准同知院事。

十一月丙申朔，复百官次对。乙巳，罢京城内外力役土功。己酉，幸建隆观、相国寺祈雪。十二月丙寅朔，行入阁仪。乙亥，赐秦州童子谭孺卿本科出身。癸未，保康军节度使刘继元卒，追封彭城郡王。大雨，无冰。是岁，女真表请伐契丹，诏不许，自是遂属契丹。大名、河中，绛、濮、陕、曹、济、同、淄、单、德、徐、晋、辉、磁、博、汝、兖、虢、汾、郑、亳、庆、许、齐、滨、棣、沂、贝、卫、青、霸等州旱。

三年春正月癸卯，大雨雪。乙巳，诏常参官举可任升朝官者。丙午，诏宰相、侍从举可任转运使者。

二月乙丑朔，日有食之。

三月乙未朔，以赵普为太师，封魏国公。戊戌，亲试礼部举人。辛丑，亲试诸科举人。戊午，以高丽宾贡进士四十人并为秘书省秘书郎，遣还。庚申，帝幸金明池观水戏，纵京城观者，赐高年白金器皿。

夏四月丁丑，诏江南、两浙、荆湖吏民之配岭南者还本郡禁锢。癸未，上作《刑政》、《稼穑》诗赐近臣。

五月甲午朔，御文德殿，百官入阁。壬寅，诏御史府所断徒罪以上狱具，令尚书丞郎、两省给舍一人虑问。丁未，户部郎中田锡、通判殿中丞郭渭坐稽留刑狱，并责州团练副使，不签署州事。戊申，诏太医署良医视京城病者，赐钱五十万具药，中黄门一人按视之。己酉，以旱，遣使分行诸路决狱。是夕，雨。辛亥，置理检司。甲寅，诏作秘阁。

六月丁丑，大风，昼晦，京师疫解。戊寅，虑囚。甲申，飞蝗自东北来，蔽天，经西南而去。是夕，大雨，蝗尽死。庚寅，以殿前都虞候王昭远为并、代兵马都部署。辛卯，置常平仓。

秋七月己酉，太师、魏国公赵普薨，追封真定王。是月，许、汝、兖、单、沧、蔡、齐、贝八州蝗，洛水溢。

八月戊辰，以秘阁成，赐近臣宴。壬申，召终南山隐士种放，不至。庚辰，阇婆国遣使来贡。丁丑，释岭南东、西路罚作荷校者。

九月丙申，遣官祈晴京城诸寺观。甲寅，幸天驷监，赐从臣马。乙卯，群臣上尊号曰法天崇道明圣仁孝文武皇帝，凡五表，终不许。

冬十月辛酉朔，折御卿进白花鹰，放之，诏勿复献。戊寅，始置京朝、幕职、州县官考课，并校三班殿最。戊子，高丽、西南蕃皆遣使来贡。

十一月己亥，许王元僖薨。甲申，虑囚，降徒流以下一等，释杖罪。赵保忠贡鹘，号“海东青”，还之。己未，禁两浙诸州巫师。置三司主辖收支官。是月，蔡州建安大火。十二月丁卯，大雨雪。己卯，占城国王杨陀排遣使来贡。是月，雄州言大火。是岁，润州丹徒县饥，死者三百户。

四年春正月庚寅朔，享太室，群臣诣斋宫拜表称贺。辛卯，祀天地于圜丘，以宣祖、太祖配，大赦。乙未，大雨雪。高丽国遣使来贡。乙巳，藏才西族首领罗妹以良马来献。

二月己未朔，日有食之。壬戌，召赐京城高年帛，百岁者一人加赐涂金带。是日，雨雪，大寒，再遣中使赐孤老贫穷人千钱、米炭。置昭宣使。癸亥，废沿江榷货八务。乙丑，加高丽国王王治检校太师，静海军节度使黎桓封交止郡王。己卯，诏以江、浙、淮、陕饥，遣使巡抚。诏分遣近臣巡抚诸道，有可惠民者得便宜行事，吏罢软、苛刻者上之，诏令有未便者附传以闻。丙戌，置审官院、考课院。永康军青城县民王小波聚徒为寇，杀眉州彭山县令齐元振。是月，商州大雨雪。

三月壬子，诏权停贡举。

四月己卯，诸司奉行公事不得辄称圣旨。

五月戊申，罢盐铁、户部、度支等使，置三司使。

六月戊午朔，诏中丞己下皆亲临鞫狱。丙寅，吏部侍郎、平章事张齐贤罢为尚书左丞。壬申，宣徽北院使、知枢密院事张逊贬右领军卫将军，右谏议大夫、同知院事寇准罢守本官。以涪州观察使柴禹锡为宣徽北院使、知枢密院事，枢密直学士吕端参知政事，刘昌言同知枢密院事。戊寅，初复给事中封驳。

七月丁酉，大雨。戊戌，复沿江务，置诸路茶盐制置使。

八月丙辰朔，日有食之。癸酉，以向敏中、张咏始同知银台、通进司，视章奏案牍以稽出入。

九月丙申，诏诸杂除禁锢人，州县有阙，得次补以责效，能自新勤干者具闻再叙。乙巳，以给事中封驳隶银台、通进司。丙午，命侍从举任才堪五千户以上县令者二人。自七月雨，至是不止。是月，河水溢，坏澶州。江溢，陷涪州。诏溺死者给敛具，澶人千钱涪人铁钱三千，仍发廪以振。

冬十月壬戌，罢诸路提点刑狱司。庚午，始分天下州县为十道，两京为左右计，各署判官领之，置三司使二员。辛未，右仆射、平章事李昉，给事中、参知政事贾黄中、李沆，左谏议大夫、同知枢密院事温仲舒并罢守本官。以吏部尚书吕蒙正平章事，翰林学士苏易简为给事中参知政事；枢密都承旨赵镕为宣徽北院使，枢密直学士向敏中为右谏议大夫，并同知枢密院事。丁丑，以右谏议大夫赵昌言为给事中、参知政事。辛巳，遣使按行畿县，民田被水者蠲其租。是月，河决澶州，西北流入御河。

闰月辛卯，幸水硙观鱼。己酉，置三司总计度使。

十一月丁巳，万安州献六眸龟。癸酉，还陇西州所献白鹰。十二月辛丑，大雨雪。戊申，西川都巡检使张与王小波战江原县，死之。小波中流矢死，众推其党李顺为帅。

五年春正月甲寅朔，不受朝，群臣诣阁拜表称贺。戊午，李顺陷汉州，已未，陷彭州。乙丑，虑囚，流罪以下释之。己巳，李顺陷成都，知府郭载奔梓州，顺入据之，贼兵四出攻劫州县。遣使振宋、亳、陈、颍州饥民，别遣决诸路刑狱，应因饥劫藏粟，诛为首者，余减死。癸酉，以侍卫马军都指挥使李继隆为河西行营都部署，讨李继迁。甲戌，命昭宣使王继恩为两川招安使，讨李顺。诏诸州能出粟贷饥民者赐爵。辛巳，诏除两京诸州淳化三年逋负。

二月乙未，李顺分攻剑州，都监西京作坊副使上官正、成都监军供奉官宿翰合击，大破之，斩馘殆尽。丙午，幸南御庄观稼。己酉，以益王元杰为淮南、镇江等军节度使，徙封吴王。辛亥，诏除剑南东西川、峡路诸州主吏民卒淳化五年以前逋负。

三月乙亥，赵保忠为赵保吉所袭，奔还夏州，指挥使赵光嗣执之以献，李继隆帅师入夏州。交止郡王黎桓遣使来贡。

夏四月壬午朔，诏除天下主吏逋负。甲申，削赵保吉所赐姓名。丙戌，置起居院，初复起居注。以国子学复为国子监。辛卯，虑囚。大食国王遣使来贡。戊戌，赦诸州，除十恶、故劫杀、官吏犯正赃外，降死罪以下囚。己亥，王继恩帅师过绵州，贼溃走，追杀及溺死者甚众。庚子，复绵州。内殿崇班曹习破贼于老溪，复阆州。绵州巡检使胡正远帅兵进击，复巴州。壬寅，西川行营击贼于研口砦，破之，复剑州。癸卯，大雨。

五月丁巳，西川行营破贼十万众，斩首三万级，复成都，获贼李顺。其党张余复攻陷嘉、戎、泸、渝，涪、忠、万、开八州，开州监军秦传序死之。丙寅，河西行营送赵保忠至阙下，释其罪，授右千牛卫上将军，封宥罪侯。己巳，以知梓州张雍、都巡检使卢斌尝坚守却贼，斌进击解阆州围，遂平蓬州，雍加给事中，斌领成州刺史。以少府监雷有终为谏议大夫、知成都府。庚午，贼攻夔州，峡路都大巡检白继赟、夔州巡检使解守颙大败其众于西津口，斩首二万级，获舟千余艘。辛未，降成都府为益州。壬申，右仆射李昉以司空致仕。甲戌，诏利州、兴元府、洋州西县民并给复一年。丙子，磔李顺党八人于凤翔市。庚辰，初伏，帝亲书绫扇赐近臣。

六月辛卯，诏赦李顺胁从诖误。是月，都城大疫，分遣医官煮药给病者。贼攻施州，指挥使黄希逊击走之。戊戌，峡路行营破贼于广安军，又破贼张罕二万众于嘉陵江口，又破于合州西方溪，俘斩甚众。戊申，以侍卫步军都指挥使高琼为镇州都部署。贼攻陵州，知州张旦击破之。高丽遣使，以契丹来侵乞师。

秋七月辛亥朔，贼攻眉州，知州李简等坚守逾月，贼引去。癸亥，置江、淮、两浙发运使。丙寅，除两浙诸州民钱俶日逋负。甲戌，置威塞军。乙亥，李继迁遣使来贡。

八月甲申，诏有司讲求大射仪注。癸巳，以内班为黄门。甲午，置宣政使，以宦者昭宣使王继恩为之。乙未，诏释剑南、峡路诸州亡命。戊戌，以通远军复为环州，置清远军。庚子，大雨。贝州言骁捷卒劫库兵为乱，推都虞候赵咸雍为帅，转运使王嗣宗率屯兵击败之，擒咸雍，磔于市。辛丑，诏遣知益州张咏赴部，得便宜从事。癸卯，以参知政事赵昌言为西川、峡路招安马步军都部署，寻诏昌言驻凤翔，遣内侍押班卫绍钦往行营指挥军事。峡路行营破贼帅张余，复云安军。李继迁使其弟奉表待罪。

九月庚戌朔，户部尚书辛仲甫以太子少保致仕。甲寅，赐三司钱百万，募能言司事之利便者，量事赏之，尽则再给以备赏。己未，罢诸州榷酤。改黄门院为内侍省，以黄门班院为内侍省内侍班院，入内黄门班院为内侍省入内侍班院。辛酉，遣使分行宋、亳、陈、颍、泗、寿、邓、蔡等州按行民田，被水及种莳不及者并蠲其租。壬申，以襄王元侃为开封尹，改封寿王。大赦，除十恶、故谋劫斗杀、官吏犯正赃外，诸官先犯赃罪配隶禁锢者放还。乙亥，以左谏议大夫寇准参知政事。丁丑，以蜀部渐平，下诏罪己。戊寅，西川行营言卫绍钦破贼于学射山，别将杨琼复蜀州，曹习等又破贼于安国镇，诛其帅马太保。

冬十月庚辰，诏释殿前司逃军亲属之禁锢者。西川行营指挥使张嶙杀其将王文寿以叛，遣使招抚其众，遂共斩嶙首以降。乙未，杨琼等复邛州。乙巳，改青州平卢军为镇海军，杭州镇海军为宁海军。

十一月庚戌，遣使谕李继迁，赐以器币、茶药、衣服。丙辰，赐近臣飞白书。庚申，诏江南西路及荆湖南北路、岭南溪洞接连及蕃商、外国使诱子女出境者捕之。癸亥，贼攻眉州，崇仪使宿翰等击败之，斩其伪中书令吴蕴。丙寅，幸国子监，赐直讲孙奭绯鱼，因幸武成王庙，复幸国子监，令奭讲《尚书》，赐以束帛。大寒，赐禁卫诸军缗钱有差。十二月戊寅朔，日当食，云阴不见。辛巳，命枢密直学土张鉴、西京作坊副使冯守规安抚西川。丙戌，命诸王畋近郊。弛忠、靖二州刑徒。庚寅，宿翰等引兵趋嘉州，伪知州王文操以城降。乙未，秘书丞张枢坐知荣州降贼，弃市。辛丑，以三司两京、十道复归三部，各置使一员，每部置判官、推官、都监，分勾院为三。

至道元年正月戊申朔，改元，赦京畿系囚，流罪以下递降一等，杖罪释之。蠲诸州逋租，蠲陕西诸州去年秋税之半。丙辰，诏作上清宫成。丁巳，凉州吐蕃当专以良马来献。戊午，占城国王杨陀排遣使来贡。辛酉，上御乾元门观灯。癸亥，契丹大将韩德威诱党项勒浪、嵬族自振武犯边，永安节度使折御卿邀击，败之于子河氵义，勒浪等乘乱反击德威，遂杀其将突厥大尉、司徒、舍利等，获吐浑首领一人，德威仅以身免。戊辰，以翰林学士钱若水为右谏议大夫、同知枢密院事，枢密副使刘昌言罢为给事中。以宣祖旧第作洞真宫成。甲戌，李继迁遣使以良马、橐驼来贡。

二月甲申，命宰相祷雨。令川峡诸州瘗暴骸。戊戌，以旱虑囚，减流罪以下。丙午，雨。嘉州函贼帅张余首送西川行营，余党悉平。蠲襄、唐、均、汝、随、邓、归、峡等州去年逋租。振亳州、房州、光化军饥，遣使贷之。

三月庚申，诏求直言。辛酉，以会州观察使、知清远军田绍斌为灵州兵马都部署。己巳，废邵武军归化县金坑。

夏四月癸未，吏部尚书、平章事吕蒙正罢为右仆射，以参知政事吕端为户部侍郎、平章事。宣徽北院使、知枢密院事柴禹锡罢为镇宁军节度使，参知政事苏易简为礼部侍郎，以翰林学士张洎为给事中、参知政事。甲申，以宣徽北院使、同知枢密院事赵镕知枢密院事。乙酉，契丹犯雄州，知州何承矩击败之，斩其铁林大将一人。辛丑，遣使分决诸路刑狱，劫贼止诛首恶，降流罪以下一等。壬寅，虑囚。甲辰，大雨，雷电。开宝皇后宋氏崩。

六月乙酉，购求图书。丙戌，遣使谕李继迁，授以鄜州节度使，继迁不奉诏。丁亥，以银州左都押衙张浦为银青光禄大夫、检校工部尚书、郑州刺史兼御史大夫，充本州团练使。己亥，许士庶工商服紫。是月，大热，民有暍死者。

秋七月丙寅，除陈、许等九州及光化军今年夏税。

八月壬辰，诏立寿王元侃为皇太子，改名恒，兼判开封府。大赦，文武常参官子为父后见任官者，赐勋一转。癸巳，以尚书左丞李至、礼部侍郎李沆并兼太子宾客。癸卯，禁西北缘边诸州民与内属戎人昏娶。

九月丙午，西南蕃牂牁诸蛮来贡，诏封西南蕃主龙汉尧为归化王。丁卯，御朝元殿册皇太子。庚午，清远军言李继迁入寇，率兵击走之。

冬十月甲戌朔，皇太子让宫僚称臣，许之。乙丑，陕西转运使郑文宝坐挠边，责授蓝田县令。

十一月己未，阅武使殿。是月，以峰州团练使上官正、右谏议大夫雷有终并为西川招安使，召王继恩归阙。十二月甲戌，群臣奉表加上尊号曰法天崇道上圣至仁皇帝，凡五上，不许。契丹犯边，折御卿率兵御之，卒于师。斩马步军都军头孙赞于军中。庚辰，新浑仪成。

二年春正月辛亥，祀天地于圜丘，大赦，中外文武加恩。丁卯，废诸州司理判官。

二月壬申朔，司空致仕李昉薨。戊寅，以越王元份为杭州大都督兼领越州，吴王元杰为扬州大都督兼领寿州。己卯，以徐国公元偓为洪州都督、镇南军节度使，泾国公元偁为鄂州都督、武清军节度使。庚辰，以御史中丞李昌龄为给事中、参知政事。辛巳，以吕蒙正为左仆射，宋琪为右仆射。乙未，定任子官制。

三月丙寅，以京师旱，遣中使祷雨。戊辰，命宰臣祀郊庙、社稷祷雨。

夏四月甲戌，命侍卫马军都指挥李继隆为环、庆等州都部署，殿前都虞候范廷召副之，讨李继迁。癸未，雨。

五月癸卯，李继迁寇灵州。

六月戊戌，黔州言蛮寇盐井，巡检使王惟节战死。是月，亳州蝗。

秋七月己亥朔，命殿前都指挥使王超为夏、绥、麟、府州都部署。庚子，诏作寿宁观成。丙寅，给事中、参知政事寇准罢守本官。戊辰，蠲峡路诸州民去年逋租。是月，汴水决谷熟县，许、宿、齐三州蝗抱草死。

闰月庚寅，诏江、浙、福建民负人钱没入男女者还其家，敢匿者有罪。

八月辛丑，密州言蝗不为灾。

九月戊寅，右仆射宋琪薨。诏川峡诸州民家先藏兵器者，限百日悉送官，匿不以闻者斩。己卯，夏州、延州行营言破李继迁于乌白池，获未幕军主、吃啰指挥使等二十七人，继迁遁。甲申，会州观察使、环庆副都部署田绍斌贬右监门卫率府副率、虢州安置。丙戌，秦、晋诸州地昼夜十二震。丙申，诏废衢州冶。

冬十月己未，诏以池州新铸钱监为永丰监。

十一月丁卯朔，增司天新历为一百二十甲子。戊寅，置签署提点枢密、宣徽院诸房公事。辛卯，许州群盗劫郾城县居民，巡检李昌习斗死，都巡检使王正袭击之，获贼首宋斌及余党，皆斩于市。甲午，禁淮南通行盐税。十二月，命宰相以下百官诣诸寺观祷雪。甲寅，雨雪。大有年。是岁，处州稻再熟。

三年春正月丙子，以户部侍郎温仲舒、礼部侍郎王化基并参知政事，给事中李惟清同知枢密院事，参知政事张洎罢为刑部侍郎。乙酉，孝章皇后陪葬永昌陵。辛卯，以侍卫马步军都虞候傅潜为延州路都部署，殿前都虞候王昭远为灵州路都部署。

二月丙申朔，灵州行营破李继迁。辛丑，帝不豫。甲辰，降京畿死罪囚，流以下释之。壬戌，大食、宾同陇国并来贡。

三月丁卯，占城国来贡。壬辰，不视朝。癸巳，追班于万岁殿，宣诏令皇太子柩前即位。是日崩，年五十九。在位二十二年，殡于殿之西阶。群臣上尊谥曰神功圣德文武皇帝，庙号太宗。十月己酉，葬永熙陵。

赞曰：帝沈谋英断，慨然有削平天下之志。既即大位，陈洪进、钱俶相继纳土。未几，取太原，伐契丹，继有交州、西夏之役。干戈不息，天灾方行，俘馘日至，而民不知兵；水旱螟蝗，殆遍天下，而民不思乱。其故何也？帝以慈俭为宝，服浣濯之衣，毁奇巧之器，却女乐之献，悟畋游之非。绝远物，抑符瑞，闵农事，考治功。讲学以求多闻，不罪狂悖以劝谏士，哀矜恻怛，勤以自励，日晏忘食。至于欲自焚以答天谴，欲尽除天下之赋以纾民力，卒有五兵不试、禾稼荐登之效。是以青、齐耆耋之叟，愿率子弟治道请登禅者，接踵而至。君子曰：“得乎丘民而为天子”，帝之谓乎？故帝之功德，炳焕史牒，号称贤君。若夫太祖之崩不逾年而改元，涪陵县公之贬死，武功王之自杀，宋后之不成丧，则后世不能无议焉。

关键词：宋史,本纪

解释翻译[挑错/完善]

雍熙二年(985)春正月十一日，任命赵德恭为左武卫大将军判济州，封为安定侯；赵德隆为右武卫大将军判沂州，封为长宁侯。右补阙刘蒙叟通判济州，起居舍人韩俭通判沂州。二十日，赐给赵德恭、赵德隆常奉外支钱三百万缗。

二月初三，代理交州留后黎桓遣使来进贡。二十日，夏州李继迁诱杀汝州团练使曹光实。二十四日，占城国派遣使臣来进贡。

三月十五日，太宗亲自考试礼部举人。江南百姓饥荒，允许他们渡江自占。

夏四月初一，派遣使臣巡视江南各州，赈济饥民，考察官吏能否。

初四，派遣忠武军节度使潘美再次驻屯三交口。初五，诏令以太宗出生的官舍修建启圣院。十五日，殿前承旨王著因监资州军时行为奸赃获罪，被斩杀于闹市。二十六日，后苑降甘露。二十七日，夏州行营攻破西蕃息利族，斩杀其代州刺史折罗遇和弟弟埋乞，又攻破保、洗两族，五十多族投降。

五月二十日，太宗到城南观麦，赐给田夫布帛。天长军出现没长翅膀的小蝗虫。

六月初一，河西行营报告说，俘获岌罗赋等十四族，焚烧一千多帐。十五日，又禁盐、榷酤。

秋七月十七日，诏令各道转运使和长官，应该趁丰年多储藏粮食以防水旱灾害。

八月初一，派遣使臣视察、考核两浙、荆湖、福建、江南东西路、淮南各州刑狱，并且考察官吏的勤政和懈惰，报告朝廷。二十一日，西南夷奉化王子以慈来进贡。这个月，瀛、莫二州发生大水。

九月初五，因没有战争，除十恶、官吏犯赃、故意劫杀外，死罪以下减降，流刑以下释放，并免除江、浙各州百姓拖欠租税。初九，重阳节，在李窻家赐给近臣聚饮，召诸王、节度使在苑中宴饮射箭。这天晚上，楚王宫发生火灾。初十，废楚王赵元佐为庶人，均州安置。十六日，大臣们请求留赵元佐在京城养病，太宗答应了。十八日，西南蕃王派遣使臣来进贡。二十八日，严禁海贾。

闰九月十二日，太白星进入南斗。十三日，太宗到天驷监，赐给从臣马匹。二十四日，禁止邕管杀人祭鬼和僧人置妻子儿女。二十八日，坊州贡献一角兽。

冬十月初一，讯察记录囚犯罪状。初六，任命天竺僧天息灾、施护、法天并为朝请大夫、试鸿胪少卿。初九，汴河主粮胥吏因剥夺漕运军卒的口粮获罪，断腕后，在河畔示众三天，然后斩杀。十四日，黎邛部蛮王子来进贡。

十一月十二日，在近郊狩猎，用所获猎物献给太庙，著为令。十八日，祈祷降雪。二十一日，诏令在位官员遭父母丧者都允许离位服丧。

十二月初一，日食。初四，南康军报告说，降雪厚达三尺，大江冰冻，可以载重。初八，派遣中使赐给缘边戍卒衣裤。十七日，门下侍郎兼刑部尚书、平章事宋琪罢守本官。

雍熙三年春正月初二，右武卫大将军、长宁侯赵德隆逝世，任命他的弟弟赵德彝袭封长宁侯，仍知沂州。十一日，夜漏一刻，北方有红气到达城边，至天亮不散。二十日，雄州知州贺令图等请求攻打契丹，夺取燕蓟故地。二十一日，北伐，任命天平军节度使曹彬为幽州道行营前军马步军水陆都部署，河阳三城节度使崔彦进为副；侍卫马军都指挥使、彰化军节度使米信为西北道都部署，沙州观察使杜彦圭为副，率领军队出雄州；侍卫步军都指挥使、静难军节度使田重进为定州路都部署，率兵出飞狐。二十九日，参知政事李至罢为礼部侍郎。二月十三日，任命检校太师、忠武军节度使潘美为云、应、朔等州都部署，云州观察使杨业为副将，率兵出雁门。三月初五，曹彬与契丹军在固安南交战，攻克其城。初九，田重进在飞狐作战，又攻破契丹军。潘美从西阻进人，与契丹军相遇，追至寰州，攻破契丹军，契丹刺史赵彦辛献城投降。十三日，曹彬攻克琢州。潘美围攻朔州，契丹节度副使赵希赞以城来投降。十五日，田重进在飞狐北作战，俘获契丹西南面招安使大鹏翼、康州刺史酮页、马军指挥使何万通。十七日，曹彬在琢州南打败契丹军，杀死其相贺斯。十九日，潘美军队进至应州，契丹节度副使艾正、观察判官宋雄以城来投降。司门员外郎王延范与秘书承陆坦、戎城县主簿田辩、术士刘昂，因谋不轨被斩杀于闹市。二十二日，武宁军节度使、同平章事、岐国公陈洪进逝世。二十三日，田重进攻飞狐，契丹守将吕行德、张继从、刘知进等举城投降，以其县为飞狐军。占城国派遣使臣来进贡。二十八日，进围灵丘，其守将穆超以城投降。

夏四月初三，潘美攻克云州。田重进战飞狐北，攻破契丹军。初四，曹彬、米信在新城东北作战，又攻破契丹军。十一日，田重进又战飞狐北，再次攻破契丹军，杀死三将。十七日，田重进至蔚州，契丹牙校李存璋、许彦钦杀死大将萧嚷理，活捉监城使、同州节度使耿绍忠，以城投降。

五月初三，曹彬军队在岐沟关大败，收拾败军连夜渡过拒马河，退屯易州。知幽州行府事刘保勋战死。初九，太宗召曹彬、崔彦进、米信归朝廷，命令田重进驻屯定州，潘美回到代州。迁徙云、应、寰、朔四州吏民及吐浑部族，分别安置在河东、京西。遇上契丹十万军队攻陷寰州，杨业护送迁徙百姓时遇到契丹军，苦战力尽，被契丹军俘虏，不屈守节而死。

六月初一，日食。初七，任命御史中承辛仲甫为参知政事。

秋七月初三，贬曹彬为右晓卫上将军，崔彦进为右武卫上将军，米信为右屯卫上将军，杜彦圭为均州团练使。在战争中，大臣、列校为国捐躯和身陷敌国者，录用他们的子孙。十五日，迁徙山后降民到河南府、许州、汝州等地。二十日，任命签署枢密院事张齐贤为给事中，知代州。二十六日，阶州福津县有大山飞来，从龙帝峡堵塞江水逆流，毁坏数百里民田。二十七日，诏令改陈王赵元为赵元嘻，韩王赵元休为赵元侃，冀王赵元隽为赵元份。

八月初一，任命王洒、张宏为枢密副使。十一日，降大雨，派遣使臣祈祷岳读，到晚上停止降雨。剑州民饥荒，派遣使臣贩济，于是督捕各州盗贼。十五日，潘美降为检校太保，赠杨业为太尉、大同军节度使。

九月初一，两京各州判处流刑以下的关押囚犯减罪一等，杖刑囚犯释放。赐给所迁徙寰、应、蔚等州百姓米，升州、宣州等十四州雍熙二年官府所贩贷的粮食一律免除。十三日，赐给北征契丹军士阵亡者家属三个月的粮食。冬十月初九，任命陈王赵元嘻为开封府尹。十七日，高丽国王派遣使臣来进贡。二十五日，诏令任命暂代静海军留后黎桓为本军节度使。

十一月二十二日，到建隆观、相国寺祈祷降雪。

十二月初一，降大雪，在玉华殿宴请大臣。初五，定州田重进进人契丹境内，攻下岐沟关。初八，契丹军在君子馆打败刘廷让军，俘虏先锋将领贺令图，高阳关部署杨重进战死。十八日，建房州为保康军，任命右卫上将军刘继元为节度使。代州副部署卢汉贾在土橙堡打败契丹军，斩杀和俘获甚多，杀监军舍利二人。

这一年，寿州发大水，攫州出现蝗灾。

雍熙四年春正月初一，不接受朝贺，大臣们到间门上表称庆祝贺。十六日，派遣使臣察访西川、岭南、江浙等路刑狱。二十三日，下诏：“行营将士战败溃散者都释放不予追究，沿边城堡防备抵御有功劳可纪者所在各地报告朝廷。掩埋露骨，为国捐躯者由官府仓凛供给其家粮食，录用为国捐躯文武官员的子孙；免除河北雍熙三年以前拖欠租税，被敌军践踏庄稼者免除三年赋税，军队所过之地免除二年赋税，其他地区免除一年赋税。”

二月初三，任命汉南国王钱为武胜军节度使，徙封南阳国王。初四，修缮治理河北各州军城陛。二十一日，钱改封许王。

三月十八日，诏令申严考绩。夏四月初一，任命御史中承赵昌言为右谏议大夫、枢密副使。初三，下诏，各州郡暑天每五天清洗一次监狱，供给饮料，病患者令其医治，小罪立即处理。十五日，太宗到金明池观赏水嬉，于是在琼林苑练习射箭，登上高楼，向楼下投掷金钱丝织物，让百姓拾取。合并水陆发运司为一司。

五月初五，派遣使臣购买各道民马。十九日，改殿前司日骑为捧日，晓猛为拱辰，雄勇为神勇，上铁林为殿前司虎翼，腰弩为神射，侍卫步军司铁林为侍卫司虎翼。二十六日，诏令各州送精通医术的人在太医署比赛技艺。赐给各将领阵图。

六月初六，任命右晓卫上将军刘廷让为雄州都部署。初七，任命彰国军节度使、驹马都尉王承衍为贝、冀都部署，郭守文和即州团练使田钦柞为北面排阵使。初九，定国军节度使崔翰又被任命为高阳关兵马都部署。这个月，州贡献马，前足如牛。

秋七月初五，太宗到讲武池观赏鱼。这个月，设三班院。

八月初十，免除各州吏所拖欠京仓米二十六万七千石。

九月初三，考校医术人，优秀者为翰林学生。

冬十月十七日，雄州都部署刘廷让流放到商州。二十三日，以左仆射退休的沈伦逝世。

十一月二十一日，诏令以实数给文武百官棒禄。

十二月十四日，到建隆观、相国寺祈祷降雪。二十二日，在近郊狩猎。二十九日，降大雪。

端拱元年（988）春正月初一，不接受拜贺，大臣们到阎门上表称庆祝贺。十七日，太宗亲耕籍田。回来到丹凤楼，大赦，改元，除十恶、官吏贪赃至杀人者不赦外，百姓七十岁以上赐爵一级。二十五日，到玉津园练习射箭。二十七日，禁止使用酷刑。这个月，擅州段黄河清澈见底。

二月初八，改左右补网为左右司谏，左右拾遗为左右正言。初九，禁止各州贡献珍禽奇兽。十二日，诏令赢州民为契丹所侵暴者免除三年租税，免除摇役五年。十三日，因籍田礼，开封尹、陈王赵元嘻进封许王，赵元侃进封襄王，赵元份进封越王，钱进封邓王，中书门下平章事李意为尚书右仆射，参知政事吕蒙正同中书门下平章事，枢密使王显加检校太傅，给事中许国公赵普守太保兼侍中，参知政事辛仲甫加户部侍郎，枢密副使赵昌言加工部侍郎，枢密副使王洒为参知政事，御史中承张宏为枢密副使，其余内外官都加恩赏。十七日，升建州为建宁军节度。二十三日，任命儿子赵元侵为左卫上将军、徐国公，赵元翱为右卫上将军、径国公。

三月十七日，贬枢密副使赵昌言为崇信军行军司马。十八日，郑州团练使侯莫陈利用因不法获罪，流配商州禁锢，不久赐死。二十六日，到玉津园练习射箭。废除水陆发运司。

夏四月初一，赐给京城年纪大者帛。初三，加给高丽国王治、静海军节度使黎桓检校太尉衔。

五月初五，在崇文院设置秘阁。十五日，感德军节度使李继捧赐姓赵氏，名保忠。十六日，任命赵保忠为定难军节度使。

闰五月初六，任命洛州防御使刘福为高阳关兵马都部署，攫州防御使杨赞为贝州兵马都部署。初十，赐各州高年爵公士。十二日，交州黎桓遣使来进贡。十七日，太宗亲自考试礼部进士及下第举人。

六月初一，右领军卫大将军陈廷山谋反被处以死刑。二十二日，改湖南节度为武安军节度。太宗亲自考试进士各科举人。

秋七月二十二日，除西川各州盐禁。二十七日，忠武军节度使潘美知镇州。八月初一，寿星出现在丙地。初十，任命宣徽南院使郭守文为镇州路都部署。二十四日，太师、邓王钱逝世，追封为秦国王，溢号忠爵。二十六日，太宗到太学，命令博士李觉讲解易》，赐给帛；于是到玉津园练习射箭。这个月，凤凰集结广州清远县癖合欢树，树下生出三根芝草。九月初一，任命侍卫马军都指挥使李继隆为定州都部署。

冬十月二十九日，任命侍卫步军都指挥使戴兴为擅州都部署。三十日，诏令废除游猎，各处所畜鹰犬都释放，各州不要进献。

十一月初一，高丽王派遣使臣来进贡。初六，郭守文在唐河打败契丹军。十二月十八日，任命夏州蕃落使李继迁为银州刺史，担任洛苑使。端拱二年春正月初一，不接受拜贺，大臣们到间门上表称庆祝贺。初十，任命涪州观察使柴禹锡为擅州兵马部署。十一日，诏令商议北伐。

二月初一，命令河北东、西路招置营田。初二，诏令录用将校官吏有功和为国捐躯使臣、官吏的子孙，士卒由官府供给其家三个月的粮食。平塞、天威、平定、威虏、静戎、保塞、宁边等军，祁、易、保、定、镇、邢、赵等州百姓，除雍熙四年正月二十三日诏免除赋役外，另外再免除二年赋役；霸、代、洛、雄、莫、深等州，平虏、奇岚军，免除一年的赋役。初七，废除乘传银牌，重新给枢密院碟。用太仓粟贷给京瓷饥民。十二日，作方田。十七日，以国子监为国子学。三月初十，命令高琼为并代都部署。二十一日，太宗亲自考试礼部举人。夏四月初七，设置富顺监。二十一日，到赵普府邸探视病情。

五月十九日，因早灾讯察记录囚犯罪状，派遣使臣到各道处理案件。这天晚上，降雨。

秋七月初六，任命代州知州张齐贤为刑部侍郎、枢密副使，盐铁使张逊为宣徽北院使、签书枢密院事。初十，有彗星出现在东井，太宗不上正殿，减少饮食。二十三日，契丹侵犯威虏军，崇仪使尹继伦打败契丹军，杀其相皮室，大将于越逃跑。

八月初八，大赦，这天晚上彗星没有出现。十五日，诏作开宝寺舍利成功。九月初四，邓部川、山后百蛮来进贡。

冬十月二十三日，任命定难军节度使赵保忠同平章事。因天早，彗星出现，下诏说：“肤捐弃生命，焚于烈火，也未足以答谢天的谴责。应当与大臣们审刑政缺失、稼墙艰难，恤物安人，祈求上天保佑。”

十二月初四，设置三司都磨勘官。初九，降大雪。十三日，诏令各地所上表只称皇帝。大臣们请求恢复尊号，太宗不许。十四日，上法天崇道文武皇帝，诏令去掉“文武”二字，其余答应。三佛齐国派遣使臣来进贡。

淳化元年（990）春正月初一，京瓷关押囚犯中流刑以下罪犯减罪一等。改元，内外文武官员都加勋阶爵邑，中书舍人、大将军以上各赐给他们儿子一人官职。赐给鳄寡孤独者钱，废除拖欠的钱物。接受尊号，改乾明节为寿宁节。十一日，诏令修造清心殿。

二月初一，除去江南、两浙、淮西、岭南各州渔禁。初三，改大明殿为含光殿。三月二十日，太宗到西京留后赵普家探视病情。

夏四月初五，派遣中使到五岳祈祷降雨，讯察记录囚犯罪状，派遣使臣处理各道狱案。初九，诏令尚书省四品、两省五品以上官员举荐转运使和知州、通判。五溪蛮田汉权来归附。十三日，建姿州为保宁军节度。二十一日，命令殿前副都指挥使戴兴为镇州都部署。五月二十日，发给退休官员一半的棒禄。辛卯日，设置详覆、推勘官。六月初三，废罢上元、下元张灯。二十七日，太白星白天出现。

秋七月初四，太白星又出现。这个月，吉、洪、江、薪、河阳、陇城发大水。开封、陈留、封丘、酸枣、焉阵陵早灾，免除今年田租的一半，开封特地免除一年的赋役。京城贵来，派遣使臣开仓减价分桌。八月初三，毁掉左藏库金银器皿。二十七日，禁止川峡、岭南、湖南杀人祀鬼，州县核察捕捉，有人告发，予以奖赏。二十八日，西南蕃主派他的儿子来进贡。这个月，京兆长安八个县早灾，免除今年租税的十分之六。免除舒州宿松等三处鱼池税。

九月初九，荧惑星进人太微垣。太宗在崇政殿大宴。禁止川峡百姓父母在世出为赘婿。这个月，免除沧、单、汝三州今年租税的十分之六。

冬十月初二，交州黎桓派遣使臣来进贡。初三，荧惑星侵犯左执法星。二十三日，白州知州蒋元振、须城知县姚益恭都以清干闻名，下诏予以表扬，并赐给粟帛。这个月，因乾、郑二州、河南寿安等十四县发生早灾，州免除今年租税的十分之四，县免除租税。

十一月二十七日，太白星白天出现。这个月，免除大名府管辖区内今年租税的十分之七。

十二月初四，占城国派人来进贡。十四日，高丽国派人来进贡。二十日，诏令中外所上书疏和面奏有可行者，都下中书省、枢密院、三司中覆颁行。这一年，洪、吉、江、薪各州水灾，河阳发大水。曹、单二州有蝗虫，没有形成灾害。开封、大名府管辖区内和许、沧、单、汝、乾、郑等州，寿安、长安、天兴等二十七县早灾。深和冀二州、文登和牟平两县饥荒。

淳化二年春正月初一，不接受拜贺，大臣们到间门上表称庆祝贺。初五，派遣商州团练使翟守素率兵前往夏州救援赵保忠。十四日，设置内殿崇班、左右侍禁，改殿前承旨为三班奉职。十五日，荧惑星侵犯房星。十八日，诏令陕西各州长官设法招诱流亡，复业者计口贷粮，并且免除二年赋役。

二月十二日，宫殿彩绘全部改用黑色粉刷。监察御史祖吉因任晋州知州期间贪赃获罪，被斩杀于闹市。二十四日，斩杀夔州乱卒谢荣等一百多人于闹市。闰二月初一，日食，初八，祈祷降雨。十七日，诏令内外诸军，除木枪、弓弩矢外不得蓄储其他兵器。十九日，下诏：在京城聚众赌博者由开封府捕获，违犯者斩杀。命令近臣兼差遣院流内锉。这个月，黄河溢出河道，哪城县蝗灾，汁河决口。

三月十六日，到金明池登上龙舟，于是到琼林苑设宴射箭。三十日，因蝗灾早灾祈祷降雨没有应验，太宗下手诏对宰相说：“肤将自焚，以谢天的谴责。”第二天降雨，蝗虫全部死了。

夏四月初一，废罢端州进贡砚台。十二日，任命张齐贤、陈恕都为参知政事，张逊兼枢密副使，温仲舒、寇准都为枢密副使。这个月，黄河水溢出河道，虞乡等七县百姓饥荒。

五月初一，诏令减轻两京各州关押囚犯流刑以下罪刑一等，杖罪释放。初二，设置各路提点刑狱官。十八日，左正言谢泌因敢于言论升为右司谏，赐给金紫和三十万络钱。

六月初七，忠武军节度使、同平章事潘美去世。命令张永德为并、代州都部署。十八日，因汁水在浚义县决口，太宗亲自督促卫士堵塞。二十三日，禁止陕西沿边各州没经允许擅自放出牲口。这个月，楚丘、哪城、淄川三县蝗灾，黄河、汁水溢出河道。

秋七月初二，诏令陕西沿边各州，饥民卖男女进人邻近部落者官府替他们赎回。李继迁奉表请降，任命为银州观察使，赐给赵姓，改名保吉。这个月，乾宁军蝗灾，许、雄、嘉三州发大水。八月十三日，设置审刑院。二十三日，雅州报告说登辽山崩裂。九月初一，户部侍郎、参知政事王洒，给事中、参知政事陈恕，都罢免守本官。初三，中书侍郎兼户部尚书、平章事吕蒙正罢为吏部尚书，任命右仆射李意、参知政事张齐贤都为平章事，翰林学士贾黄中、李杭都为给事中、参知政事。太宗飞白书“玉堂之署”四字，赐给翰林承旨苏易简。初六，邓部川蛮来进贡。初七，罢枢密使王显为崇信军节度使。初八，任命张逊知枢密院事，温仲舒和寇准为同知枢密院事。

十一月初一，恢复文武百官依次回答皇帝的提问。初十，罢除京城内外力役土功。十四日，到建隆观、相国寺祈祷降雪。

十二月初一，举行人阎仪式。初十，赐给秦州童子谭孺卿本科出身。十八日，保康军节度使刘继元逝世，追封为彭城郡王。大雨无冰。

这一年，女真上表请伐契丹，诏令不许，从此遂隶属契丹。大名、河中府，绛、攫、陕、曹、济、同、淄、单、德、徐、晋、辉、磁、博、汝、充、貌、汾、郑、毫、庆、许、齐、滨、棣、沂、贝、卫、青、霸等州早灾。淳化三年春正月初八，降大雪。初十，诏令常参官举荐可以担任升朝官者。十一日，诏令宰相、侍从举荐可以担任转运使者。

二月初一，日食。

三月初一，任命赵普为太师，封为魏国公。初四，太宗亲自考试礼部举人。初七，太宗亲自考试各科举人。二十四日，以高丽宾贡进士四十人并为秘书省秘书郎，遣回高丽。二十六日，太宗到金明池观赏水嬉游戏，允许京城百姓观赏，赐给年岁大者白金器皿。

夏四月十四日，诏令江南、两浙、荆湖吏民配放岭南者遣还本郡禁锢。二十日，太宗作《刑政》、《稼穑》赐给近臣。

五月初一，太宗到文德殿，文武百官人阁。初九，诏令御史府所断徒罪以上案情证据具备者，令尚书、承郎两省给舍一人讯察记录审问。十四日，户部郎中田锡、通判殿中承郭渭因稽留刑狱获罪，都被贬责为州团练副使，不管州事。十五日，下诏：太医署良医给京城病者治病，赐给五十万络钱购置药品，中黄门一人核察管理该事。十六日，因早灾派遣使臣分别到各路处理狱案。这天晚上，降雨。十八日，设置理检司。二十一日，诏令修建秘阁。

六月十五日，起大风，白天阴晦，京师疫解。十六日，讯察记录囚犯罪状。二十二日，飞蝗从东北方向来，遮蔽天空，历经西南而去。这天晚上，降大雨，蝗虫全部死掉。二十八日，任命殿前都虞候王昭远为并、代州兵马都部署。二十九日，设置常平仓。

秋七月十八日，太师、魏国公赵普逝世，追封为真定王。这个月，许、汝、充、单、沧、蔡、济、贝等八州蝗灾，洛水溢出河道。

八月初七，因秘阁修成赐近臣宴饮。十一日，召终南山隐士种放，不到朝廷。庚辰日，婆国派遣使臣来进贡。十六日，释放岭南东西路罚作以枷加颈者。九月初六，派遣官员到京城各寺观祈祷天晴。二十四日，到天驯监，赐给从臣马匹。二十五日，大臣们上尊号为法天崇道明圣仁孝文武皇帝，共五次上表，最终还是没有允准。

冬十月初一，折御卿进贡白花鹰，释放，诏令不要再进献。十八日，开始设置京朝官、幕职官、州县官考课，并考核比较三班好坏。二十八日，高丽国、西南蕃都派遣使臣来进贡。

十一月初十，许王赵元嘻逝世。甲申日，讯察记录囚犯罪状，徒、流刑以下减轻一等，杖罪释放。赵保忠进贡鹊，号“海东青”，归还给他。三十日，禁止两浙各州巫师。设置三司主管收支官。这个月，蔡州建安发生大火。

十二月初八，降大雪。二十日，占城国王杨陀排派遣使臣来进贡。这个月，雄州报告说发生大火灾。

这一年，润州丹徒县饥荒，死者三百户。

淳化四年春正月初一，祭享太室，大臣们到斋宫上表称贺。初二，在圆丘祭祀天地，配以宣祖、太祖，大赦。初六，降大雪。高丽国派遣使臣来进贡。十六日，藏才西族首领罗妹进献良马。二月初一，日食。初四，召赐京城高年者帛，百岁者每人加赐涂金带。这一天，降雪骤寒，又派遣中使赐给孤老贫穷者每人千钱、米炭。设置昭宣使。初五，废罢沿江榷货八务。初七，加高丽国王治检校太师衔，静海军节度使黎桓封为交趾郡王。二十一日，下诏因江、浙、淮、陕饥荒，派遣使臣巡视抚恤。下诏：分遣近臣巡视抚恤各道，有可以给百姓带来实惠的事情可以不上奏自行处置，官吏软弱无能、苛刻百姓者报告朝廷，诏令有不切合实际的随时让邮传报告朝廷。二十八日，设置审官院、考课院。永康军青城县百姓王小波聚众为盗寇，杀死眉州彭山县令齐元振。这个月，商州降大雪。三月二十四日，诏令暂停贡举。四月二十一日，各部门奉行公事不要动不动就称圣旨。

五月二十一日，废罢盐铁、户部、度支等使，设置三司使。

六月初一，诏令中承以下官员都亲临审讯狱案。初九，吏部侍郎、平章事张齐贤罢为尚书左承。十五日，宣徽北院使、知枢密院事张逊被贬为右领军卫将军，右谏议大夫、同知院事寇准罢守本官。任命涪州观察使柴禹锡为宣徽北院使、知枢密院事，枢密直学士吕端参知政事，刘昌言同知枢密院事。二十一日，开始恢复给事中封驳。

七月十一日，降大雨。十二日，恢复沿江榷货务，设置各路茶盐制置使。八月初一，日食。十八日，任命向敏中、张咏开始同知银台、通进司，负责章奏案犊的进呈和发布。

九月十一日，下诏解除禁锢官员，州县有缺得以依次补官责成自效，能改过自新勤政干练者上报朝廷，等候录用。二十日，以给事中封驳司隶银台、通进司。二十一日，命令侍从官举荐才能可以担任五千户以上县令者二人。从七月降雨，至此不止。这个月，黄河水溢出河道，毁坏擅州；长江水溢出河道，陷落涪州。下诏：溺死者供给埋葬用具，擅州每人千钱，涪州每人铁钱三千，并且发仓凛贩济。

冬十月初八，废除各路提点刑狱司。十六日，开始分天下州县为十道，两京为左右计，分别委任判官领管，设置三司使二员。十七日右仆射、平章事李意，给事中、参知政事贾黄中、李杭，左谏议大夫、同知枢密院事温仲舒，都罢守本官。任命吏部尚书吕蒙正为平章事，翰林学士苏易简为给事中、参知政事，枢密都承旨赵为宣徽北院使，枢密直学士向敏中为右谏议大夫，并为同知枢密院事。二十三日，任命右谏议大夫赵昌言为给事中、参知政事。二十七日，派遣使臣视察京城近郊各县，民田遭水灾者免除租税。这个月，黄河在擅州决口，西北流进御河。

闰十月初七，到水观鱼。二十五日，设置三司总计度使。

十一月初四，万安州进献六眸龟。二十日，归还陇西州所进献的白鹰。十二月十八日，降大雪。二十五日，西川都巡检使张巳与王小波在江原县作战，战死。王小波中流矢而死，大家推其党李顺为首领。

淳化五年正月初一，太宗不接受拜贺，大臣们到阁门上表称庆祝贺。初五，李顺攻陷汉州。初六，攻陷彭州。十二日，讯察记录囚犯罪状，流刑以下释放。十六日，李顺攻成都，知府郭载逃奔梓少，李顺进居成都，贼兵四出攻掠州县。派遣使臣贩济宋、毫、陈、颖州饥民，另外派使臣到各路处理狱案，那些因饥饿抢劫仓库粮食，只诛杀为首者，其余人不处死刑。二十日，任命侍卫马军都指挥使李继隆为河西行营都部署，讨伐李继迁。二十一日，命令昭宣使王继恩为两川招安使，讨伐李顺。诏令各州能出粟贩济饥民者赐给爵位。二十八日，诏令免除两京各州淳化三年拖欠的钱物。

二月十三日，李顺分兵进攻剑州，都监西京作坊副使上官正、成都监军供奉官宿翰联合攻击，大败李顺，斩杀殆尽。二十四日，到南御庄观看庄稼。二十七日，任命益王赵元杰为淮南、镇江等军节度使，改封为吴王。二十九日，诏令废除剑南东西川、峡路各州主吏民卒淳化五年以前拖欠的钱物。

三月二十三日，赵保忠被赵保吉袭击，奔还夏州，指挥使赵光嗣捉拿献给朝廷。李继隆率军进人夏州。交趾郡王黎桓派遣使臣来进贡。

夏四月初一，诏令废除全国主吏拖欠的钱物。初三，削夺赐给赵保吉的姓名。初五，设置起居院，开始恢复起居注。国子学恢复为国子监。初十，讯察和记录囚犯罪状。大食国王派遣使臣来进贡。十七日，赦免各州，除十恶、故意劫杀、官吏贪赃外，减轻死罪囚犯的罪刑。十八日，王继恩率军经过绵州，贼溃走，追杀和溺死者很多。十九日，收复绵州。内殿崇班曹习在老溪攻破盗贼，收复间州。绵州巡检使胡正远率军进攻，收复巴州。二十一日，西川行营在研口寨进攻盗贼，打败盗贼，收得剑州。二十二日，降大雨。

五月初六，西川行营破贼十万人，斩杀三万人，收复成都，俘获贼首李顺。其党张徐又攻陷嘉、戎、沪、渝、涪、忠、万、开八州，开州监军秦传序战死。十五日，河西行营将赵保忠送到朝廷，释放其罪，授为右千牛卫上将军，封为肴罪侯。十八日，因梓州知州张雍、都巡检使卢斌曾经坚守击退盗贼，卢斌出击解间州之围，于是平定蓬州，张雍加官给事中，卢斌领成都刺史。任命少府监雷有终为谏议大夫、成都知府。十九日，贼兵进攻夔州，峡路都大巡检白继贾、夔州巡检使解守氰在西津口大败贼众，斩杀二万人，缴获舟船一千多艘。二十日，成都府降为益州。二十一日，右仆射李意以司空衔退休。二十三日，诏令利州、兴元府、洋州、西县百姓一律免除赋役一年。二十五日，在凤翔闹市将李顺党羽八人碎尸。二十九日，初伏，太宗亲书绩扇赐给近臣。

六月初十，诏令赦免被李顺胁从连累者。这个月，都城发生大疫，分别派遣医官煮药供给病者服用。盗贼进攻施州，指挥使黄希逊击退。十七日，峡路行营在广安军击破盗贼，又在嘉陵江口击败盗贼张罕二万人，又在合州西方溪击破盗贼，俘获斩杀无数。二十七日，任命侍卫步军都指挥使高琼为镇州都部署。盗贼进攻陵州，知州张旦打败盗贼。高丽因契丹进攻派遣使臣来请求援助。秋七月初一，盗贼进攻眉州，知州李简等坚守一个多月，盗贼退走。十三日，设置江淮和两浙转运使。十六日，废除两浙各州百姓钱统治期间拖欠的钱物。二十四日，设置威塞军。二十五日，李继迁派人来进贡。

八月五日，诏令有关部门讲求大射仪注。十四日，以内班为黄门。十五日，设置宣政使，任命宦者昭宣使王继恩担任。十六日，诏令释放剑南、峡路各州亡命之徒。十九日，通远军恢复为环州，设置清远军。二十一日，降大雨。贝州报告说晓捷卒劫库兵叛乱，推选都虞候赵咸雍为首领，转运使王嗣宗率领屯兵打败叛兵，俘虏赵咸雍，在闹市碎尸。二十二日，诏令益州知州张咏赴部，可以不上奏自行决断有关事宜。二十四日，任命参知政事赵昌言为西川、峡路招安马步军都部署，不久诏令赵昌言驻屯凤翔，派内侍押班卫绍钦前往行营指挥军事。峡路行营攻破贼众首领张徐，收复云安军。李继迁派他的弟弟上表待罪。

九月初一，户部尚书辛仲甫以太子少保职衔退休。初五，赐给三司钱百万络，募召能洞悉司事利害者，量情奖赏，用完后再赐给奖赏费用。初十，废罢各州榷酣。改黄门院为内侍省，以黄门班院为内侍省内侍班院，人内黄门班院为内侍省人内侍班院。十二日，派遣使臣分别前往宋、毫、陈、颖、泅、寿、邓、蔡等州视察民田，遭水灾和种植不及时者都免收租税。二十三日，任命襄王赵元侃为开封尹，改封寿王。大赦，除十恶、故意劫斗杀、官吏贪赃外，各官从前犯赃被配隶禁锢者放还。二十六日，任命左谏议大夫寇准参知政事。二十八日，因蜀境逐渐平定，下诏罪己。二十九日，西川行营报告说卫绍钦在学射山打败盗贼，副将杨琼收复蜀州，曹翰等又在安国镇打败盗贼，诛杀统帅马太保。冬十月初二，诏令释放殿前司逃军亲属被禁锢者。西川行营指挥使张嶙杀其将王文寿后叛乱，派人招抚其众，于是共斩张嶙投降。十七日，杨琼等收复邓州。二十七日，改青州平虏军为镇海军，杭州镇海军为宁海军。

十一月初二，派遣使臣告谕李继迁，赐给器币、茶药、衣服。初八，赐给近臣飞白书。十二日，下诏：江南西路和荆南北路、岭南溪洞接连，及蕃商、外国使诱子女出境者捕获。十五日，盗贼进攻眉少，崇仪使宿翰等打败盗贼，斩杀伪中书令吴蕴。十八日，到国子监，赐直讲孙绊鱼，于是到武成王庙，又到国子监，命令孙讲解《尚书，赐给束帛。大寒，赐给禁卫各军络钱不等。

十二月初一，日当食，云阴蔽而没有出现。初四，命令枢密直学士张鉴、西京作坊副使冯守规安抚西川。初九，命令诸王在近郊打猎。宽放忠、靖二州刑徒。十三日，宿翰等率兵前往嘉州，伪知州王文操投降。十八日，秘书承张枢因知荣州投降盗贼获罪，斩杀于闹市。二十四日，以三司两京、十道重归三部，各置使一员，每部设置判官、推官、都监，分勾院为三。

至道元年（995）正月初一，改元，赦免京瓷关押囚犯，流罪以下依次递减一等，杖罪以下释放。免除各州拖欠租税，免除陕西各州去年秋税的一半。初九，诏令修建上清宫成功。初十，凉州吐蕃当尊来进献良马。十一日，占城国王杨陀排派人来进贡。十四日，太宗到乾元门观灯。十六日，契丹大将韩德威诱使党项勒浪、鬼族从振武侵犯边境，永安节度使折御卿阻击，在子河汉打败他们，勒浪等乘乱反击韩德威，于是杀其将领突厥太尉、司徒、舍利等，俘获吐浑首领一人，韩德威只身逃命。二十一日，任命翰林学士钱若水为右谏议大夫、同知枢密院事，枢密副使刘昌言罢为给事中。以宣祖旧第作洞真宫成。二十七日，李继迁派人来贡献良马、真驼。

二月初八，命令宰相祈祷降雨。命令川峡各州掩埋暴露尸体。二十二日，因早灾讯察记录囚犯罪状，流罪以下减刑。三十日，降雨。嘉州函送贼盗张徐首级到西川行营，至此余党全部平定。免除襄、唐、均、汝、随、邓、归、峡等州去年拖欠租税。贩济毫州、房州、光化军饥民，派人贷粮给饥民。

三月十四日，诏求直言。十五日，任命会州观察使、知清远军田绍斌为灵州兵马都部署。二十三日，废罢邵武军归化县金坑。

夏四月初七，吏部尚书、平章事吕蒙正罢为右仆射，任命参知政事吕端为户部侍郎、平章事。宣徽北院使、知枢密院事柴禹锡罢为镇宁军节度使，参知政事苏易简为礼部侍郎，任命翰林学士张泊为给事中、参知政事。初八，任命宣徽北院使、同知枢密院事赵溶知枢密院事。初九，契丹侵犯雄州，知州何承矩击败契丹，斩杀铁林大将一人。二十五日，派人分赴各路处理狱案，劫盗只诛杀首恶，流罪以下减刑一等。二十六日，讯察记录囚犯罪状。二十八日，降大雨，雷电交加。开宝皇后宋氏逝世。

六月初十，购求图书。十一日，派人告谕李继迁，授他为州节度使，李继迁不奉诏命。十二日，任命银州左都押衙张浦为银青光禄大夫、检校工部尚书、郑州刺史、兼御史大夫，担任本州团练使。二十四日，允许士庶工商服紫。这个月，酷热，百姓有中暑而死的。

秋七月二十二日，废除陈、许等九州和光化军今年夏税。

八月十八日，诏令立寿王赵元侃为皇太子，改名为恒，兼判开封府。大赦，文武常参官子为父后，现任官者，赐勋转一官。十九日，任命尚书左承李至、礼部侍郎李杭都兼太子宾客。二十九日，禁止西北沿边各州百姓与内属戎人婚娶。九月初三，西南蕃粳各蛮来进贡，诏令封西南蕃主龙汉尧为归化王。二十四日，到朝元殿册封皇太子。二十七日，清远军报告说，李继迁来犯，率兵击退了他们。

冬十月初一，皇太子让宫僚称臣，太宗答应了。乙丑日，陕西转运使郑文宝因扰乱边界获罪，责降为蓝山县令。十一月十七日，阅武便殿。这个月，任命峰州团练使上官正、右谏议大夫雷有终并为西川招安使，召王继恩回到朝廷。

十二月初二，大臣们奉表加上尊号为法天崇道上圣至仁皇帝，共五次奉上，太宗没应允。契丹侵犯边界，被折御卿击退，折御卿战死。斩马步军都军头孙赞于军中。初八，新浑仪制成。至道二年（996）春正月初十，在圆丘祭祀天地，大赦，中外文武官员加恩晋爵。二十六日，废罢各州司理判官。二月初一，以司空退休的李意逝世。初七，任命赵王赵元份为杭州大都督兼领越州，吴王赵元杰为扬州大都督兼领寿州。初八，任命徐国公赵元侵为洪州都督、镇南军节度使，径国公赵元翱为鄂州都督、武清军节度使。初九，任命御史中承李昌龄为给事中、参知政事。初十，任命吕蒙正为左仆射，宋琪为右仆射。二十四日，制定任子官制。

三月二十六日，因京师早灾，派中使祈祷降雨。二十八日，命宰臣祭祀郊庙、社翟，祈祷降雨。

夏四月初四，命令侍卫马军都指挥使李继隆为环、庆等州都部署，殿前都虞候范廷召为副手，讨伐李继迁。十三日，降雨。

五月初四，李继迁攻打灵州。六月二十九日，黔州报告说蛮人攻打盐井，巡检使王惟节战死。这个月，毫州蝗灾。

秋七月初一，命令殿前都指挥使王超为夏、绥、麟、府州都部署。初二，诏令修造寿宁观成功。二十八日，给事中、参知政事寇准罢守本官。三十日，免除峡路各州百姓去年拖欠租税。这个月，汁水在熟县决口，许、宿、齐三州蝗虫抱草而死。

闰七月二十二日，诏令江、浙、福建百姓欠人钱以男女为人质者归还本家，敢藏匿者以罪论处。

八月初三，密州报告说蝗虫没有形成灾害。

九月十一日，右仆射宋琪逝世。诏令川峡各州百姓家里先前藏有兵器者，限定百日之内全部送交官府，藏匿不交者斩首。十二日，夏州、延州行营报告说在乌白池打败李继迁，俘获未幕军主、吃罗指挥使等二十七人，李继迁逃跑。十七日，会州观察使、环庆副都部署田绍斌贬为右监门卫率府副率，安置貌州。十九日，秦、晋各州地昼夜十二震。二十九日，下诏废除设在瞥州的冶炼机构。冬十月二十二日，诏令以池州新铸钱监为永丰监。

十一月初一，增司天新历为一百二十甲子。十二日，设置签署提点枢密、宣徽院诸房公事。二十五日，许州群盗劫哪城县居民，巡检李昌习斗死，都巡检使王正袭击打退盗贼，俘获贼首宋斌及其余党，都在闹市斩杀。二十八日，禁止淮南通行盐税。

十二月，命令宰相以下文武百官到寺观祈祷降雪。十八月，降雪。这一年大丰收，处州稻再熟。至道三年（997）春正月十一日，任命户部侍郎温仲舒、礼部侍郎王化基并为参知政事，给事中李惟清同知枢密院事，参知政事张泊罢为刑部侍郎。二十日，孝章皇后陪葬永昌陵。二十六日，任命侍卫马步军都虞候傅潜为延州路都部署，殿前都虞候王昭远为灵州路都部署。二月初一，灵州行营攻破李继迁。初六，太宗不适。初九，京瓷死罪囚犯减刑，流放之刑以下释放。二十七日，大食、宾同陇国都来进贡。

三月初三，占城国来进贡。二十八日，太宗不上朝处理政事。二十九日，在万岁殿，颁布太宗遗诏，令皇太子灵前即位。这天，太宗逝世，终年五十九岁，在位二十二年，殡于殿之西阶。大臣们上尊溢为神功圣德文武皇帝，庙号太宗。十月十八日，葬于永熙陵。

评论说：太宗深沉多谋，英明果断，慷慨有平定统一天下的远大志向。即帝位以来，陈洪进、钱相继献纳土地。时间不长，攻取太原，讨伐契丹，接着又有攻击交州和西夏之役。战争不断，天灾正盛行，每天都有俘虏送来，而百姓不知道有战争；水灾、早灾、螟灾、蝗灾几乎遍及天下，而百姓不想造反。这是为什么呢？太宗以慈悲节俭为法宝，穿一再洗过的衣服，捣毁珍奇巧妙的玩物，拒绝进献的美女音乐，认识到出猎游玩的坏处。杜绝物欲，抑制符瑞，关心农业，考核政绩。讲究学问以求博学多闻，不惩罚悖逆言行来鼓励劝谏之言，哀怜体恤百姓的疾苦，勤勉自励，往往为处理政事而忙到天晚忘了吃饭，以至要自焚来抵销上天的惩罚，要除去全国所有的赋役来使民力得到宽缓，最终获得不动刀兵、庄稼连续丰收的功效。因此，青州、齐州的年长者，愿意率领子弟平整道路请太宗登泰山封禅的情况接踵而至。君子说：“获得百姓的拥护方能当好天子。”大概说的就是太宗皇帝吧！所以太宗的功德，彪炳史册，号称贤君。要不是那太祖逝世不过一年而改元，涪陵县公之贬死，武功王之自杀，宋后之不成丧，那么后世对太宗就没有可讥议的了。

上一篇：本纪·卷四

下一篇：本纪·卷六

全   文：宋史

