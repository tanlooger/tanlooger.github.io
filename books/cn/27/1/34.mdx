---
---
---
title: ○孝宗二
---

三年春正月甲辰，诏廷尉大理官毋以狱情白宰执，探刺旨意为轻重。庚戌，置三省户房国用司。初，以国用匮乏，罢江州屯驻军马，至是复留之。癸亥，罢铜钱过江之禁。裁定利州西路诸军额。

二月壬申，诏国用司月上宫禁及百司官吏、三衙将士请给之数。癸酉，出龙大渊为江东总管，曾觌为淮西总管。甲戌，大渊改浙东，觌改福建。乙亥。罢成都、潼川路转运司轮年铨试，以其事付制置司。辛巳，以端明殿学士虞允文知枢密院事。癸未，雨雹。甲申，为知陈州陈亨祖立庙于光州，赐名愍忠。丙戌，以《武经龟鉴》、《孙子》赐镇江都统戚方、建康都统刘源。癸巳，措置淮东山水砦。丙申，从太上皇、太上皇后幸玉津园。戊戌，直秘阁、前广东提刑石敦义犯脏，刺面配柳州，籍其家。

三月甲辰，从太上皇、太上皇后幸聚景园。辛亥，诣德寿宫，恭请裁定医官员额。丁巳，诏四川宣抚司创招千人，置司所在屯驻。壬戌，伯母秀王夫人张氏薨。

夏四月辛未，蠲诸路州军逋负。癸酉，为秀王王夫人成服于后苑，百官进名奉慰。丁丑，合利州东、西路为一。戊寅，以吴璘知兴元府、充利州路安抚使、四川宣抚使。

五月癸卯，叶颙等上《三祖下仙源积庆图》及《太宗真宗玉牒》、《哲宗宝训》。甲寅，吴璘薨。庚申。命四川制置使汪应辰主管宣抚司事，移司利州。修扬州城。壬戌，大减三衙官属。

六月己巳，命汪应辰权节制利州路屯驻御前军马。辛未，复分利州东、西路为二。甲戌，以虞允文为资政殿大学士、四川宣抚使。乙亥，金遣使来取被俘人。诏实俘在民间者还之，军中人及叛亡者不预。戊寅，复以虞允文为知枢密院事，充宣抚使，帝亲书九事戒之。罢淮西、江东总领所营田，募人耕佃，壮丁各还本屯，癃老存留，减半请给。甲申，诏镇江都统制戚方、武锋军都统制陈敏各上清河口战守之策。追封吴璘为信王。丁亥，诏后省参考理检院典故。辛卯，皇后夏氏崩。振泉州水灾。

秋七月己亥，立荐举改官额。壬寅，以皇太子疾，减杂犯死罪囚，释流以下。乙巳，皇太子薨，谥曰庄文。己酉，东宫医官杜揖除名、昭州编管，寻改琼州。

闰月辛未，诏诸军复置副都统制，文字与都统制连书，军马调发从都统制，违者奏劾。戚方罢。癸酉，权欑安恭皇后于临安修吉寺。丁亥，戚方落节钺、信州居住。

八月丁酉，内侍陈瑜、李宗回坐交结戚方受赂，瑜除名、决杖、黥面配循州，宗回除名、筠州编管，方责授果州团练副使、潭州安置，籍所盗库金以犒军。甲寅，以久雨，命临安府决系囚。丁巳，叶颙等请罢，不许。蠲光、濠、庐三州、寿春府赋一年。戊午，遣官分决滞狱。壬戌，以知建康府史正志兼沿江水军制置使，自盐官至鄂州沿江南北及沿海十五州水军悉隶之。癸亥，诏给、舍讨论考课旧法。四川旱，赐制置司度牒四百，备振济。九月戊子，太白昼见。冬十月乙未朔，占城入贡。丁酉，遣唐彖等使金贺正旦。戊戌。修真州城。以嗣濮王士曷为开府仪同三司。庚子，定内外荐举改官人岁额。癸卯，诏归正借补官资人充枢密院效士，于指定州军以官库酒息赡之者，毋罢其给。乙卯，金遣蒲察莎鲁窝等来贺会庆节。

十一月丙寅，合祀天地于圜丘，大赦。戊辰，雷。己巳，诏戒饬武臣及百官。癸酉，以郊祀雷，叶颙、魏杞并罢，命陈俊卿为参知政事，翰林学士刘珙同知枢密院事。甲戌，蒋芾、陈俊卿请罢，不许。丁丑，以雷发非时，诏台谏、侍从、两省官指陈阙失。辛巳，诏侍从、两省、台谏、卿监、郎官举堪郎官、寺监丞、监司、郡守者。癸巳，罢川路马船。十二月丙申，增修六合城。己亥，遣王瀹贺金主生辰。乙巳，置丰储仓。增印会子。辛亥，以吴益为太傅。庚申，金遣徒单忠卫等来贺明年正旦。是岁，两浙水，四川旱，江东西、湖南北路蝗，振之。

四年春正月戊辰，籍荆南义勇民兵，增给衣甲，遇农隙日番教。壬午，夺秦埙、秦堪郊恩荫补。癸未，雨雹。甲申，幸天竺寺，遂幸玉津园。辛卯，罢吴益郊恩荫补。壬辰，叶颙薨。

二月甲午朔，罢福建路卖钞盐，蠲转运司岁发钞盐钱十五万缗。诏四川宣抚使虞允文集四路漕臣会计财赋所入，对立兵额。丁酉，命湖北安抚司给田募辰、沅、靖三州刀弩手。戊戌，置和州铸钱盐。己亥，以蒋芾为尚书右仆射、同中书门下平章事兼枢密使兼制国用使，观文殿大学士史浩为四川制置使，浩辞不行。庚子，诏蒋芾常朝，赞拜不名。芾辞，许之。乙巳，赐王炎出身，签书枢密院事。癸丑，五星皆见。乙卯，雪，雨雹。

三月庚午，以敷文阁待制晁公武为四川安抚制置使。戊寅，诏赠果州团练使韩崇岳立庙，赐名忠勇，宣州观察使朱勇立庙，赐名忠节。己丑，四方雾下若尘。庚寅，蠲楚州壮丁、社民税役。谥陈亨伯曰愍节。

夏四月乙未，置汉阳军收发马监。诏公吏非犯公罪，毋得引用并计案问法。巳亥，置郢州转般仓。癸卯，遣使抚邛、蜀二州饥民为乱者。己酉，追封韩世忠为蕲王。甲寅，蒋芾等上钦宗《帝纪》、《实录》。丙辰，礼部员外郎李焘上所着《续通鉴长编》自建隆至治平一百八卷。丁巳，诏太史局参用新旧历。戊午，诏贩牛过淮者，论如兴贩军须之罪。是月，振绵、汉等州饥。五月癸亥，出度牒千道，续减四川科调。乙丑，太白昼见。以邛州安仁县荒旱，失于蠲放，致饥民扰乱，守、贰、县令降罢追停有差。甲申，谥赵鼎曰忠简。丙戌，行乾道新历。丁亥，以饶、信二州、建宁府饥民啸聚，遣官措置振济。是月，西夏任敬德遣使至四川宣抚司，约发兵攻西番。

六月辛卯朔，太白昼见，经天。甲午，诏罢广西钞盐，复官般官卖法，岁减转运司钞钱十九万缗，其秋苗毋得科折。戊戌，蠲诸路逋负乾道元年二月和市、折帛、杂色钱。辛丑，龙大渊卒，诏以为宁武军节度使致仕。五星皆见。癸卯，诏四川宣抚司增印钱引一百万，对偿民间预借钱。蠲邛、蜀二州夏税。丁巳，召兴化军布衣林彖赴行在。戊午，蒋芾以母丧去位。

秋七月壬戌，以刘珙兼参知政事。召建宁府布衣魏掞之赴行在。申禁异服异乐。癸亥，徽州大水。己巳，罢沿江水军制置司。辛未，衢州大水。戊寅，知衢州王悦以盛暑祷雨、蔬食减膳、尤勤致疾而死，赠直龙图阁。丁亥，以经、总制余剩钱二十一万缗桩留邛、蜀州，以备振济。己丑，以久雨，御延和殿虑囚，减临安府、三衙死罪以下囚，释杖以下。是月，西夏遣间使来。

八月乙未，班祈雨雪之法于诸路。己亥，五星皆见。丁未，主管殿前司公事王琪传旨不实，擅兴工役，降三官放罢。庚戌，刘珙罢。辛亥，陈俊卿请罢政，不许。

九月庚申，立内外将佐升差审察法。庚午，从太上皇幸天竺寺。限品官子孙名田。是秋，罢关外四州营田官兵，募民耕佃。

冬十月壬辰，遣郑闻等使金贺正旦。甲午，禁归正人藏匿金人者。乙未，臣僚言：“天下之事，必历而后知，试而后见。为县令者必为丞簿，为郡守者必为通判，为监司者必为郡守，皆有等差。自今职事官及局务官，必任满方许求外，未历亲民任使，即未得拟州郡，且授通判。”诏从之。庚子，蒋芾起复尚书左仆射，陈俊卿右仆射，并同中书门下平章事兼枢密使兼制国用使。甲辰，大阅。己酉，金遣移刺神独斡等来贺会庆节。庚戌，大风。

十一月壬戌，遣知无为军徐子寅措置楚州官田，招集归正忠义人以耕。甲戌，严盗贼法。乙亥，诏峡州布衣郭雍赴行在。壬申，两淮归正忠义有田产者，蠲役五年。癸未，岳阳军节度使居广封永阳郡王。十二月丙申，遣胡元质等贺金主生辰。甲辰，赐魏掞之同进士出身，为太学录。蒋芾辞起复，许之。减两浙、江东西路明年夏税、和市之半。甲寅，金遣完颜仲仁等来贺明年正旦。

五年春正月甲戌，措置两淮屯田。

二月己丑，申严太庙季点法。乙未，命楚州兵马钤辖羊滋专一措置沿淮、海盗贼。先是，海州人时旺聚众数千来请命，旺寻为金人所获，其徒渡淮而南者甚众，故命滋弹压之。戊戌，赠张浚太师，谥忠献。壬寅，以给事中梁克家签书枢密院事。癸卯，大风。甲辰，以王炎参知政事兼同知枢密院事。丙午，雨雹。辛亥，诏自今诏令未经两省书读者毋辄行，给、舍驳正毋连衔同奏。

三月丁巳朔，诏趣修庐、和二州城。己巳，蠲成都府路民户岁输对籴米脚钱三十五万缗。乙亥，以王炎为四川宣抚使，仍参知政事。召虞允文赴行在。丙子，赐礼部进土郑侨以下三百九十有二人及第、出身。壬午，赐郭雍号冲晦处士。癸未。罢利州路诸州营田官兵，募民耕佃。诏侍从、监司、帅臣、管军荐武举出身人可将佐者。

夏四月己丑，复置将作、军器少监。壬辰，以梁克家兼参知政事。辛丑，诏福建路贫民生子，官给钱米。庚戌，修襄阳府城。辛亥，振恤衢、婺、饶、信四州流民。

五月己巳，帝以射弩弦断伤目，不视朝。金牒取俘获人，王抃议尽遣时旺余党，陈俊卿持不可，帝然之。

六月庚寅，太白昼见。戊戌，始视朝。己酉，以虞允文为枢密使。

秋七月乙丑，召曾觌入见，陈俊卿及虞允文请罢之，不许。至行在，俊卿、允文复言其不可留，诏以觌为浙东总管。

八月甲申朔，日有食之。己丑，以陈俊卿为尚书左仆射，虞允文为尚书右仆射，并同中书门下平章事兼枢密使兼制国用使，辛亥，命淮西路铸小铁钱。

九月己未，罢淮东屯田官兵，募民耕佃。辛酉，诏淮东诸州农隙教阅民丁。甲子，诏侍从、台谏集议钦宗配飨功臣。壬申，大风。命淮西安抚司参议官许子中措置淮西山水砦，招集归正忠义人耕垦官田。

冬十月乙酉，遣汪大猷等使金贺正旦。戊子，振温、台二州被水贫民，以守臣、监司失职，降责有差。戊戌，大风。己亥，命饶、信二州岁各留上供米三万石，以备振粜。癸卯，金遣高德基等来贺会庆节。

十一月癸丑朔，复置淮东万弩手，名神劲军。庚申，增置广东水军。乙丑，以孙扩为右千牛卫大将军。以明州定海县水军为御前水军。丙寅，为岳飞立庙于鄂州。己巳，太白昼见。辛未，诏侍从、台谏、两省官，各举京朝官以上、才堪监司、郡守者三人。壬申，复成闵庆远军节度使、镇江诸军都统制。十二月己丑，遣司马伋等贺金主生辰。辛卯，大风。丁酉，置应城县马监。复李显忠威武军节度使。乙巳，复置成都府广惠仓。戊申，金遣完颜毅等来贺明年正旦。

六年春正月癸丑，雅州沙平蛮寇边，焚碉缅砦。四川制置使晁公武调兵讨之，失利。乙卯，修楚州城。丁巳，复强盗旧法，其四年十一月指挥勿行。癸亥，初降金字牌下四川宣抚司，备边奏。乙丑，增筑丰储仓。庚午，以奉国军承宣使、知庐州郭振为武泰军节度使。

二月乙酉，诏户部侍郎二人分领诸路财赋。丁亥，复置舒州同安监，铸铁钱。辛卯，王炎遣人约沙平蛮归部，稍损边税与之。丙申，广西路复行钞盐法，仍增收通货钱四十万缗，以备漕计。壬寅，诏谕大臣：均役法，严限田，抑游手，务农桑。己酉，置应城县孳生监。庚戌，以曾觌为福州观察使。遣司农寺丞许子中诣淮西，措置铁钱。

三月癸丑，用三省言，两淮守帅宜久其任，二年后察其能否，以行赏罚。乙卯，裁减枢密院吏额一百十有四人。丁巳，诏步军司权以三万五千人为额。起复王抃佥知阁门事，专一措置三衙拣选官兵。赠彰国军节度使大周仁为太尉。庚申，从太上皇、太上皇后幸聚景园。乙丑，以晁公武、王炎不协，罢四川制置司归宣抚司。辛未，从太上皇、太上皇后幸聚景园。甲戌，裁减三省吏额七十人。戊寅，以知绍兴府史浩为检校少傅、保宁军节度使。己卯，诏两淮州县官以繁简易其任。复置江、浙、京湖、两广、福建等路都大发运使，以新知成都府史正志为之。

夏四月辛巳朔，罢铸钱司归发运司。并淮东总领所归淮西总领所。以敷文阁直学士张震知成都府，充本路安抚使，乙未，赐发运使史正志缗钱二百万，为均输、和籴之用。吏部尚书汪应辰三上疏论发运司。戊戌，以应辰知平江府。

五月甲寅，裁减六部吏额百五十人，其余百司、三衙以是为差。己未，陈俊卿、虞允文等上神宗、哲宗、徽宗、钦宗四朝《会要》、太上皇玉牒。已已，陈俊卿以议遣使不合，罢为观文殿大学士、知福州。罢行在至镇江征税所比近者十有三。甲戌，诏戒饬百官。丁丑，知潮州曾造犯赃，贷命、南雄州编管，籍其家。戊寅，诏给舍、台谏言事。

闰月壬午，诏监司、帅臣举守令臧否失实，依举清要官法定罪。甲申，印给诸州上供纲目，季申而岁校之，以为殿最。戊子，遣范成大等使金求陵寝地，且请更定受书礼。辛卯，吏部侍郎陈良祐论祈请使不当遣，恐生边衅。诏以良祐妄兴异论，不忠不孝，放罢、送筠州居住。癸巳，增环卫官奉。以梁克家为参知政事兼同知枢密院事。壬寅，以江东漕臣黄石不亲按行水灾州郡，降二官。甲辰，辛次膺薨。戊申，复置武臣提刑。

六月壬子，申严卿监、郎官更迭补外之制。壬申，增武学生为百人。癸酉，置蕲州蕲春监、黄州齐安监，铸铁钱。是月，荣国公挺自东宫出居外第。

秋七月癸未，诏以沙田、芦场岁收租税六十余万缗入左藏南库。丙戌，诏川广监司、郡守任满奏事讫方调。己丑，置兴国军兴国监。甲午，诏除郎官并引对毕供职。辛丑，复置御前弓马子弟所，命吴挺兼提举。赐岳飞庙曰忠烈。

八月庚戌，虞允文请蚤建太子。癸丑，复置详定一司敕令所。丙寅，置阁门舍人十员。是月，虞允文上《乾道敕令格式》。

九月壬辰，赐苏轼谥曰文忠。辛丑，沅州ＯＤ人相仇杀，守臣孙叔杰出兵击之，失利。徭人进迫州城，安抚司谕解之，叔杰寻抵罪。是月，范成大至自金，金许以迁奉及归钦庙梓宫，而不易受书礼。

冬十月己酉，以孙摅为左千牛卫大将军。丙辰，诏发运使置司行在。谥司马朴曰忠洁。辛酉，遣吕正己等使金贺正旦。丁卯，金遣耶律子敬等来贺会庆节。甲戌，起居舍人赵雄请置局议恢复，诏以雄为中书舍人。

十一月丁丑朔，复置军器监一员。壬午，合祀天地于圜丘，大赦。乙未，复置神武中军，以吴挺为都统制。召曾觌提举佑神观。丁酉，加上光尧寿圣太上皇帝尊号曰光尧寿圣宪天体道太上皇帝、寿圣太上皇后尊号曰寿圣明慈太上皇后。是月，遣赵雄等贺金主生辰，别函书请更受书之礼。置左藏南上库。十二月戊申，大阅。甲子，置江州广宁监、临江军丰余监、抚州裕国监铸铁钱。壬申，金遣蒲察愿等来贺明年正旦。癸酉，罢发运司。以史正志奏课不实，责为楚州团练副使、永州安置。是岁，两浙、江东西、福建水、旱。

七年春正月丙子，率群臣奉上太上皇、太上皇后册宝于德寿宫。庚辰，虞允文复请建太子，帝命允文拟诏以进。壬寅，命三省旬录宣谕圣语及时政记同进。是月，复铸钱司。

二月癸丑，诏立子惇为皇太子，大赦。以庆王恺为雄武、保宁军节度使、判宁国府，进封魏王。丁巳，增置皇太子宫讲读官。庚申，罢会子库，仍赐户部内藏南库缗钱二百万、银九十万两，以增给官兵之奉。甲子，诏寺观毋免税役。丁卯，太傅、大宁郡王吴益薨。壬申，大风。

三月乙亥朔，赵雄至金，金拒其请。诏训习水军。丙子，立恭王夫人李氏为皇太子妃。戊寅，徙侍卫马军司戍建康。己卯，起复刘珙同知枢密院事。以明州观察使、知阁门事兼枢密都承旨张说签书枢密院事。左司员外郎兼侍讲张栻言说不宜执政。乙酉，立沿海州军私赍铜钱下海船法。丙戌，复置将作监。殿中侍御史李处全乞遣张说按行边戍，以息众论，中书舍人范成大乞不草词。戊子，说罢为安庆军节度使、提举万寿观。庚寅，遣使核两淮种麦。丙申，御大庆殿册皇太子。礼部侍郎郑闻、工部侍郎胡铨、枢密院检详文字李衡、秘书丞潘慈明并罢。虞允文乞留铨，乃以为宝文阁待制兼侍讲。己亥，皇太子谢于紫宸殿，宰相率百官赴东宫贺。

夏四月戊申，以曾觌为安德军承宣使。庚申，诏诸路增收无额钱物，并输南上库。壬戌，从太上皇、太上皇后幸聚景园。。甲子，诏皇太子判临安府。己巳，诏侍从、台谏、两省官举任刑狱、钱谷及有智略吏能者各二人。辛未，诏皇太子领临安尹。

五月戊寅，复置淮东总领所。丁亥，刘珙起复同知枢密院事，为荆、襄宣抚使，珙辞不拜。庚寅，金人葬钦宗于巩原。丁酉，诏广西帅臣措置南丹州市马。是月，遣知阁门事王抃点阅荆、襄军马。

六月丙午，复主管马军司公事李显忠为太尉。己巳，赐吴璘谥曰武顺。壬申，诏两淮垦田毋创增税赋。

秋七月庚子，以王炎为枢密使、四川宣抚使。

八月丙辰，诏两淮民丁充民兵者，本名丁钱勿输。辛酉，复修襄阳城。

九月壬申朔，以江西、湖南旱，命募民为兵。甲申，从太上皇、太上皇后幸东园。戊子，安定郡王令德薨。

冬十月丁未，罢绍兴宗正行司，改恩平郡王璩判西外宗正。己酉，遣莫濛等使金贺正旦。壬戌，金遣乌林答天锡等来贺会庆节，天锡要帝降榻问金主起居，虞允文请帝还内，命知阁门事王抃谕天锡以明日见，天锡沮退。癸亥，会庆节，金使随班入见。

十一月甲戌，御集英殿策试应贤良方正能直言极谏科李垕。戊寅，锡垕制科出身。十二月丁未，遣翟绂等贺金主生辰。庚申，诏阁门舍人依文臣馆阁以次轮对。癸亥，罢太医局。丙寅，金遣完颜宗宁等来贺明年正旦。是岁，湖南、江东西路旱，振之。

八年春正月庚午朔，班《乾道敕令格式》。丁酉，朝献景灵宫，遂幸天竺寺、玉津园。

二月乙巳，诏改尚书左右仆射、同中书门下平章事为左、右丞相。丙午，诏六察分隶，事有违戾，许监察御史随事具实状纠劾以闻。戊申，遣姚宪等使金贺上尊号，附请受书之事。辛亥，以虞允文为左丞相，梁克家为右丞相，并兼枢密使。癸丑，以安庆军节度使张说、吏部侍郎王之奇并签书枢密院事。侍御史李衡、右正言王希吕交章论说不可为执政，不报。礼部侍郎兼直学士院周必大不草答诏，权给事中莫济封还录黄，诏并与在外宫观。丙辰，诏罢王希吕与远小监当，寻诏与宫观。丁巳，李衡罢为起居郎。丙寅，户部尚书曾怀赐出身，参知政事。三月戊子，诏省侍中、中书、尚书令员，以左、右丞充其位。

夏四月庚子，赐礼部进士黄定以下三百八十有九人及第、出身。己酉，殿中侍御史萧之敏劾虞允文擅权不公，允文请罢政，许之。翼日复留，出之敏提点江东刑狱。甲子，措置两淮官田徐子寅等坐授田归正人逃亡，夺官有差。乙丑，诏再蠲两淮二税一年。

五月戊子，福建盐行钞法。丙申，立宗室铨试法。

六月庚子，以武德郎令撎为金州观察使，封安定郡王。壬寅，蠲两淮归正人撮收课子。淮东巡尉有纵逸归正户口过淮者，夺官有差。壬子，省监司荐举员。

秋七月辛巳，罢淮西屯田官兵，募归正人耕佃。姚宪、曾觌至自金，金人拒其请。癸未，以觌为武泰军节度使。壬辰，雨雹。

九月戊辰，定江西四监铁钱额。乙亥，诏王炎赴都堂治事。戊寅，以虞允文为少保、武安军节度使、四川宣抚使，封雍国公。己丑，赐允文家庙祭器。壬辰，允文入辞，帝谕以决策亲征，令允文治兵俟报。

冬十月丁未，遣冯撙等使金贺正旦。丙辰，金遣夹谷清臣等来贺会庆节。罢借诸路职田。

十一月辛未，遣官鬻江、浙、福建、二广、湖南八路官田。辛巳，复四川诸州教授员。庚寅，进检校少傅、知福州史浩开府仪同三司。十二月戊戌，蠲两淮明年租赋。甲辰，诏京西招集归正人授田如两淮。甲寅，命四川试武举。丙辰，追封刘光世为安成郡王。丁巳，遣韩元吉等贺金主生辰。庚申，复置铸钱司提点官二员。辛酉，金遣曹望之等来贺明年正旦。是岁，隆兴府、江、筠州、临江、兴国军大旱，四川水。

九年春正月辛未，王之奇罢为淮南安抚使，王炎罢为观文殿大学士、提举洞霄宫。乙亥，以张说同知枢密院事，户部侍郎沈夏签书枢密院事。戊寅，遣官鬻两浙营田及没官田，次及江东、西、四川如之。以刑部尚书郑闻签书枢密院事。乙酉，福建盐复官卖法。是月，以措置两淮、荆襄十六事敕安抚、转运司督诸州守臣，月具所行事奏，仍审择臧否，以议黜陟。

闰月戊申，以久雨，命大理、三衙、临安府及两浙州县决系囚，减杂犯死罪以下一等，释杖以下。乙卯，修庐州城。辛酉，大风。幸天竺寺、玉津园。

二月壬申，蠲江西旱伤五州逋负米。乙亥，青羌奴儿结寇安静砦，黎州推官黎商老战死。乙酉，孙荣国公挺薨，追封豫国公。丁亥，特赠苏轼为太师。

三月甲午，禁北界博易银绢。戊申，从太上皇、太上皇后幸聚景园。癸丑，复以进奏院隶门下后省。丙辰，复分淮南安抚司为东、西路。

夏四月丁丑，裁定武锋军军额。己丑，皇太子解临安尹事。

五月壬辰朔，日有食之。己未，以迪功郎朱熹屡诏不起，特改宣教郎、主管台州崇道观。

六月甲戌，禁两淮、荆襄、四川诸州籍民户马。己丑，戒饬监司、守令劝农。

秋七月壬寅，青羌奴儿结降。辛亥，吐蕃弥羌畜列陷安静砦，引兵深入，黎州守臣诱邛部川蛮击却之。

八月丙子，诏兴修水利。癸未，合荆、鄂二军为一，以吴挺充都统制。

九月丙申，梁克家等上《中兴会要》、太上皇及皇帝玉牒。庚子，命盱眙军以受书礼移牒泗州，示金生辰使，金使不从。

冬十月甲子，遣留正等使金贺正旦。右丞相梁克家与同知枢密院张说议使事不合，乃求去。辛未，克家罢为观文殿大学士、知建宁府。壬申，矞云见。甲戌，以曾怀为右丞相，张说知枢密院事，郑闻参知政事，沈夏同知枢密院事。庚辰，金遣完颜襄等来贺会庆节。丁亥，襄等入辞，别函申议受书之礼，仍示虞允文速为边备。

十一月辛卯，诏枢密院除授及财赋，事关中书、门下省，其边机军政更不录送。戊戌，合祀天地于圜丘，大赦，改明年为淳熙元年。十二月未朔，戒敕沿边诸军，毋辄遣间探、招纳叛亡。甲子，沈夏罢。乙丑，以御史中丞姚宪签书枢密院事。遣韩彦直等贺金主生辰。辛未，交阯入贡。癸酉，罢广西客钞盐，复官般官卖法。甲戌，遣使措置宜州市马。乙亥，以嗣濮王士輵、永阳郡王居广并为少保。乙酉，金遣完颜璋等来贺明年正旦，以议受书礼不合，诏俟改日。以太上皇有旨，姑听仍旧。丁亥，璋等入见。是岁，浙东、江东西、湖北旱。

淳熙元年春正月乙未，禁淮西诸关采伐林木。戊戌，罢坐仓籴米赏。庚子，罢两淮将帅权摄官。丙午，禁两淮耕牛出境。以交阯入贡，诏赐国名安南，封南平王李天祚为安南国王。

?/font>

二月癸酉，虞允文薨。辛巳，为郭浩立庙于金州。

三月戊子朔，诏寄禄官及选人并去左右字。丙申，以郑闻为资政殿大学士、四川宣抚使。戊申，幸玉津园。癸丑，金遣梁肃等来计事。

夏四月戊辰，从太上皇幸聚景园。壬申，许桂阳军溪洞子弟入州学听读。乙亥，诏四川宣抚司教阅诸州将兵。戊寅，遣张子颜等使金报聘。己卯，以姚宪参知政事，户部尚书叶衡签书枢密院事。

五月壬寅，班郑兴裔所创《检验格目》。

六月丙辰朔，诏礼官讨论别建四祖庙，正太祖东向位。戊午，以兴州都统制吴挺为定江军节度使。癸酉，改江陵府为荆南府。戊寅，曾怀罢。癸未，姚宪罢。甲申，落宪端明殿学士，罢宫观。以叶衡参知政事。

秋七月丁亥，以郑闻参知政事。罢四川宣抚司。以成都府路安抚使薛良朋为四川安抚制置使。戊子，诏举廉吏。壬辰，以曾怀为右丞相。己酉，姚宪南康军居住。

八月己未，张说罢为太尉，提举隆兴府玉隆观。以徽猷阁学士杨倓为昭庆军节度使、签书枢密院事。

九月乙酉朔，以曾觌开府仪同三司。壬寅，幸玉津园宴射。乙巳，罢宜州市马。

冬十月辛酉，立金银出界罪赏。壬戌，遣蔡洸使金贺正旦。癸亥，以积雨，命中外决系囚。丙寅，郑闻薨。乙亥，金遣完颜让等来贺会庆节。戊寅，占城入贡。辛巳，再蠲临安府民身丁钱三年。壬午，以魏王恺判明州。蠲郴州、桂阳军借贷常平米。

十一月甲申朔，日有食之。戊戌，以礼部侍郎龚茂良参知政事。杨倓罢，以叶衡兼权知枢密院事。丙午，曾怀罢。戊申，以叶衡为右丞相兼枢密使。十二月丁巳，以吏部尚书李彦颖签书枢密院事。壬戌，遣吴琚等贺金主生辰。丙寅，罢铁钱，改铸铜钱。庚午，诏礼官论复魏悼王袭封。壬申，叶衡等上《真宗玉牒》。金遣刘仲诲等来贺明年正旦。以资政殿学士、知江陵府沈夏升大学士，为四川宣抚使，仍命升差从主帅，场务还军中。新四川制置使范成大改管内制置使。

二年春正月癸巳，前宰相梁克家、曾怀坐擅改堂除，克家落观文殿学士，怀降为观文殿学士。甲午，废同安、蕲春监。丁未，以两淮诸庄归正人安业，徐子寅等行赏有差。庚戌，诏籍诸军子弟为背嵬军。

三月丙申，以太上皇寿七十，诏礼官讨论庆寿典礼。乙巳，诏武举第一人补秉义郎，堂除诸军计议官。

夏四月乙卯，赐礼部进士詹骙以下四百二十有六人及第、出身。己巳，幸玉津园。是月，茶寇赖文政起湖北，转入湖南、江西，官军数为所败，命江州都统皇甫倜招之。

五月辛卯，谕宰相以朝政阙失，士民皆得献言。庚子，命鄂州都统李川调兵捕茶寇。乙巳，诏知县三年为任。

六月庚戌朔，诏自今宰执、侍从以下除外任，非有功绩者不除职名，外任人非有劳效，亦不除职。以沈夏同知枢密院事。辛酉，罢四川宣抚司。以仓部郎中辛弃疾为江西提刑，节制诸军，讨捕茶寇。丁卯，用左司谏汤邦彦言，落蒋芾、王炎观文殿大学士，张说落节度使，芾建昌军、炎袁州、说抚州，并居住。戊辰，振济湖南、江西被寇州县。是月，茶寇自湖南犯广东。

秋七月辛丑，有星孛于西方。

八月丙辰，江西总管贾和仲以捕茶寇失律，除名、贺州编管。甲子，赐安南国王印。丁卯，蠲湖南、江西被寇州县租税。丁丑，遣左司谏汤邦彦等使金申议。

九月乙卯朔，汤邦彦请分扬、庐州、荆南、襄阳府、金州、兴元府、兴州为七路，每路文臣一人充安抚使以治民，武臣一人充都总管以治兵，三载视其成以议诛赏。从之。乙酉，振恤淮南水旱州县。乙未，叶衡罢。丁未，沈夏罢。赠赵鼎为太傅，还其爵邑，追封丰国公。

闰月丁巳，以李彦颖参知政事，翰林学士王淮签书枢密院事。甲子，诏武臣从军毋带内职。

是月，辛弃疾诱赖文政杀之，茶寇平。

冬十月戊寅朔，赏平茶寇功，湖南、江西、广东监帅黜陟有差。庚辰，大风。壬午，诣德寿宫，加上光尧寿圣宪天体道太上皇帝尊号曰光尧寿圣宪天体道性仁诚德经武纬文太上皇帝，寿圣明慈太上皇后尊号曰寿圣齐明广慈太上皇后。乙酉，遣谢廓然等使金贺正旦。戊戌，金遣完颜禧等来贺会庆节。

十一月戊申朔，奉上太上皇、太上皇后册宝于德寿宫。庚戌，丽正门内火。癸丑，大风。戊午，提点坑冶王揖进羡余十万缗，诏却之。十二月辛巳，班《淳熙吏部七司法》。遣张宗元等贺金主生辰。甲午，朝德寿宫，行庆寿礼。大赦。文武官封父母，赏诸军。议放天下苗税三之一，大臣言国用不足，乃止。丙申，更定强盗赃法。甲辰，金遣完颜迨等来贺明年正旦。

三年春正月甲寅，以常州旱，宽其逋负之半。删犯赃荫补法。振淮东饥，仍命贷贫民种。乙丑，振恤归正人。

二月壬午，蠲两淮教阅民兵夏税。癸未，以伯圭为安德军节度使。甲申，诏四川监司、帅守，闻命之官毋候告敕。赐韩世忠谥曰忠武。是月，罢诸路鬻没官田。

三月丙午朔，日有食之，雾云不见。辛亥，上《太上皇日历》于德寿宫。己未，置六部编敕司。癸亥，幸报恩寺，遂幸聚景园。己巳，并左藏四库为二。辛未，诏四川制置司岁择梁、洋义士材武者二人，遣赴枢密院。壬申，立任子参选覆试法。

夏四月戊寅，诏侍从、台谏、两省官岁举监司、郡守各五人。辛巳，靖州ＯＤ人寇边，遣兵讨捕之。丁亥，雨雹。己丑，责授叶衡德军节度副使、郴州安置。丁酉，汤邦彦、陈雷奉使无状，除名，邦彦新州、雷永州编管。己亥，诏诸路提刑岁五月理囚。

五月癸丑，合利州东、西路为一。安南国王李天祚卒。戊午，遣使吊祭。壬申，太白昼见。

六月乙酉，减四川酒课四十七万余缗。甲午，以朱熹屡诏不起，特命为秘书郎，熹不就。

秋七月乙丑，禁浙西围田。

八月乙亥，以王淮同知枢密院事，礼部尚书赵雄签书枢密院事。诏六察官纠察庶务，台纲益振，各进二官。庚辰，太上皇诏立贵妃谢氏为皇后。壬午，以久雨，命中外决系囚。戊戌，靖州ＯＤ寇平。

九月癸亥，诏自今犯公罪至死者，其荫补具所犯奏裁，着为令。

冬十月甲戌，以久雨，命中外决系囚。丙子，御文德殿，册皇后。丁丑，命临安守臣严禁逾侈。庚辰，诏自今非歉岁不许鬻爵。癸未，遣阎苍舒等使金贺正旦。壬辰，金遣蒲察通等来贺会庆节。

十一月癸丑，合祀天地于圜丘，大赦。庚午，遣张子正等贺金主生辰。十二月己丑，黎州蛮寇边，官军失利，蛮亦遁去。甲午，诏职事官补外者，复除职如故事。追封吴玠为涪王。丁酉，定铸钱司岁铸额为十五万缗。戊戌，金遣刘珫等来贺明年正旦。是岁，京西湖北诸州、兴元府、金、洋州旱，绍兴府、台、婺州水，并振之。

四年春正月戊申，诏自今内外诸军岁一阅试。庚申，诏沿江诸军岁再习水战。丙寅，雨雹。丁卯，班《淳熙历》。

二月乙亥，幸太学，祗谒先圣，退御敦化堂，命国子祭酒林光朝讲《中庸》。下诏，遂幸武学，谒武成王庙。监、学官进秩一等，诸生推恩、赐帛有差。己卯，诏诸军毋以未补官人任军职。戊子，立边人逃入溪洞及告捕法。癸巳，立武臣授环卫官法。戊戌，以新知荆南府胡元质为四川安抚制置使兼知成都府。

三月乙巳，以史浩为少保、观文殿大学士、醴泉观使兼侍读，进封永国公。己酉，龚茂良等上《仁宗玉牒》、《徽宗实录》、《皇帝玉牒》。庚戌，幸玉津园宴射。壬子，贷随、郢二州饥民米。诏李龙[A147]袭封安南国王。甲寅、修韶州城。丙寅，幸聚景园。

夏四月甲戌，以魏王恺为荆南、集庆军节度使、行江陵尹、判明州如故。乙亥，参知政事龚茂良以曾觌从骑不避道，杖之。戊寅，上奏乞罢政，不许。甲午，给归正官子孙田屋。

五月庚子朔，幸佑圣观。罢四川和籴。

六月丁丑，龚茂良罢。己卯，以王淮参知政事。辛巳，班《幸学诏》。癸未，升蜀州为崇庆府。甲申，诏自今宰执朝殿得旨，事须覆奏乃行。

秋七月辛丑，禁江上诸军盗易战马。振襄阳饥民。壬寅。立待补太学试法。戊申，班御史台弹奏格。乙酉，罢临川伯王雱从祀。癸丑，龚茂良责授宁远军节度副使、英州安置。甲寅，申严四川入蕃茶禁。甲子，班《淳熙重修敕令格式》。

八月辛巳，禁耕牛过淮。

九月丁酉朔，日有食之。己亥，命修筑海潮所坏塘岸。辛丑，免宰执以下会庆节进奉。庚戌，命礼官定开宝、政和祀礼。戊午，阅蹴踘于选德殿。

冬十月丙子，以久阴，命中外决系囚。遣钱良臣等使金贺正旦。丁丑，诏监司、守臣岁举武臣堪知县者各二人。己卯，诏将士智勇杰出者，躐等升差。丁亥，金遣完颜忠等来贺会庆节。

十一月丁酉，诏两淮归正人为强勇军。庚子，以赵雄同知枢密院事。壬戌，太白昼见。癸亥，遣赵思等贺金主生辰。十二月丁卯，试四川所上义士二人，官而遣之。己巳，诏行荐举事实格法。乙亥，大阅。辛巳，蠲太平州民贷常平钱米。壬辰，金遣完颜炳等来贺明年正旦。是岁，福州、建宁府、南剑州水，并振之。

关键词：宋史,本纪

解释翻译[挑错/完善]

乾道三年（1167）春正月初五，诏令廷尉大理官不要把狱情告诉宰执，刺探旨意以为轻重。十一日，设置三省户房国用司。起初，因国家财政困难，废罢江州屯驻军马，至此又留驻军马。二十四日，废除铜钱过江的禁令。裁定利州西路各军数额。

二月初三，下诏国用司每月上报宫禁和百司官吏、三衙将士开支数目。初四，任龙大渊为江东总管，曾规为淮西总管。初五，龙大渊改为浙东、曾规改为福建总管。初六，废除成都、撞川路转运司轮年锉试，以其事付制置司。十二日，任命端明殿学士虞允文为知枢密院事。十四日，降冰雹。十五日，在光州为陈州知州陈亨祖立庙，赐名憨忠。十七日，赐给镇江都统戚方、建康都统刘源武经龟鉴、咧、开。二十四日，措置淮东山水寨。二十七日，跟随太上皇、太上皇后到玉津园。二十九日，直秘阁前广东提刑石敦义犯贪赃罪，刺面发配到柳州，籍没其家。

三月初六，随从太上皇、太上皇后到聚景园。十三日，到德寿宫恭请裁定医官名额。十九日，诏令四川宣抚司创招千人，置司所在屯驻。二十四日，伯母秀王夫人张氏逝世。

夏四月初四，免除各路州军拖欠钱物。初六，为秀王夫人成服于后苑，百官进名奉慰。初十，利州东西路合为一路。十一日，任命吴瞒为知兴元府，担任利州路安抚使、四川宣抚使。

五月初六，叶等呈上三祖下仙源积庆图》和太宗真宗玉碟、哲宗宝切卜。十七日，吴瞒逝世。二十三日，命令四川制置使汪应辰主管宣抚司事，移司利州。修扬州城。二十五日，大减三衙官属。

六月初三，命令汪应辰主管调遣利州路屯驻御前军马。初五，又分利州路为东西二路。初八，任命虞允文为资政殿大学士、四川宣抚使。初九，金国派人来取被俘人。下诏俘虏的民间百姓给还金朝，军中人和叛亡者不给还。十二日，又任命虞允文为知枢密院事，担任宣抚使，孝宗亲自书写九事告诫他。废除淮西、江东总领所屯田，募人耕佃，壮丁各还本屯，衰弱多病者存留，供给减半。十八日，下诏镇江都统制戚方、武锋军都统制陈敏各自奏上清河口战守策略。追封吴瞒为信王。二十一日，下诏后省参考理检院典故。二十五日，皇后夏氏逝世。贩济泉州水灾饥民。

秋七月初四，立荐举改官额。初七，因皇太子生病，杂犯死罪囚犯减罪，流刑以下释放。初十，皇太子逝世，溢号为庄文。十四日，东宫医官杜揖被除名，昭州编管，不久改为琼州编管。

闰七月初六，下诏：“各军重新设置副都统制，文字与都统制连书，军马调发听从都统制的意见，违者，上奏弹勃。”戚方被罢免。初八，安恭皇后的殡宫暂且安放在临安修吉寺。二十二日，戚方被罢除军职，信州居住。

八月初三，内侍陈瑜、李宗回因交结戚方接受贿赂获罪，陈瑜被除名，决杖，刺面发配到循州；李宗回被除名，箔州编管；戚方降为果州团练副使，潭州安置，籍没所盗库金用来搞军。二十日，因久雨不晴，命令临安府处理关押囚犯。二十三日，叶等人请求罢免，没有得到批准。免除光壕庐三州、寿春府赋税一年。二十四日，派遣官吏分别处决拖延的狱案。二十八日，任命建康知府史正志兼沿江水军制置使，从盐官到鄂州沿江南北和沿海十五州水军全部隶属于他。二十九日，下诏给、舍官讨论考课旧法。四川早灾，赐制置司度碟四百，备作贩济。九月二十四日，太白星白天出现。冬十月初一，占城国来进贡。初三，派遣唐家等人出使金国祝贺正旦。初四，修真州城。任命嗣攫王赵多易为开府仪同三司。初六，确定内外荐举改官人数额。初九，下诏归正借补官资人充当枢密院效士，在指定州军用官库酒息供养他们，不要断绝供给。二十一日，金国派遣蒲察莎鲁窝等来祝贺会庆节。十一月初二，在圆丘合祭天地，大赦。初四，打雷。初五，下诏整治武臣和百官。初九，因郊祀打雷，叶颐、魏祀都罢免，命令陈俊卿为参知政事，翰林学士刘琪为同知枢密院事。初十，蒋莆、陈俊卿请求罢职，没批准。十三日，因打雷不是时候，诏令台谏、侍从、两省官陈述缺失。十七日，下诏侍从、两省、台谏、卿监、郎官，推举可以担任郎官、寺监承、监司、郡守的人。二十九日，废除川路马船。

十二月初三，增修六合城。初六，派王擒祝贺金主生日。十二日，设置丰储仓。增印会子。十八日，任命吴益为太傅。二十七日，金国派徒单忠卫来祝贺明年新春。

这一年，两浙水灾。四川早灾，江东西和湖南北路蝗灾，分别进行贩济。乾道四年春正月初五，登记荆南义勇民兵，增给衣甲，遇农闲时轮番教阅训练。十九日，削夺秦埙、秦堪郊恩荫补。二十日，降冰雹。二十一日，到天竺寺，于是到玉津园。二十八日，罢除吴益郊恩荫补。二十九日，叶逝世。

二月初一，废除福建路卖钞盐，免除转运司岁发钞盐钱十五万络。下诏四川宣抚使虞允文招集四路槽臣、会计财赋所人，依此确立兵额。初四，命令湖北安抚司给田召募辰、沉、靖三州弓弩手。初五，设置和州铸钱监。初六，任命蒋莆为尚书右仆射、同中书门下平章事兼枢密使兼制国用使，观文殿大学士史浩为四川制置使，史浩推辞，不就任。初七，下诏蒋莆常朝，赞拜时不称姓名。蒋莆推辞被批准。十二日，赐王炎出身，为签书枢密院事。二十日，五星都显现。二十二日，降雪和冰雹。

三月初八，任命敷文阁待制晃公武为四川安抚制置使。十六日，下诏赠果州团练使韩崇岳立庙，赐名忠勇；宣州观察使朱勇立庙，赐名忠节。二十七日，四面八方下雾若尘。二十八日，免除楚州壮丁、社民税役。陈亨伯溢号为憨节。夏四月初四，设置汉阳军收发马监。下诏公吏没有犯公罪，不得引用并计案问法。初八，设置郑州转般仓。十二日，派遣使臣抚恤邓、蜀二州饥民作乱的人。十八日，追封韩世忠为薪王。二十三日，蒋莆等呈上钦宗帝重己和钦宗实录。二十五日，礼部员外郎李煮呈上所著续通鉴长编，从建隆至治平共一百零八卷。二十六日，下诏太史局参用新旧历。二十七日，下诏贩牛过淮者，按兴贩军须之罪论处。这个月，贩济绵、汉等州饥民。

五月初二，出度碟千道，继续减免四川科调。初四，太白星白天出现。因邓州安仁县荒早，官府失于免除赋役，致使饥民作乱，郡正副长官、县令降罢追停不等。二十三日，赐赵鼎溢号为忠简。二十五日，颁行乾道新厉。二十六日，因饶信二州、建宁府饥民啸聚，派遣官员措置贩济。这个月，西夏任敬德派人到四川宣抚司，相约发兵进攻西蕃。六月初一，太白星白天出现，历经一天也没消失。初四，下诏废除广西钞盐，J队复官般官卖法，每年减除转运司钞钱十九万络，秋苗不得科折。初八，免除各路拖欠的乾道元年二月和市、折帛、杂色钱。十一日，龙大渊去世，下诏他以宁武军节度使职衔退休。五星都显现。十三日，下诏四川宣抚司增印钱引一百万，用来对偿民间预借钱。免除邓、蜀二州夏税。二十七日，召兴化军布衣林象前往行在。二十八日，蒋莆因母丧离位。秋七月初三，任命刘琪为参知政事。召建宁府布衣魏淡之前往行在。申禁异服异乐。初四，徽州大水。初十，废除沿江水军制置司。十二日，瞥州大水。十九日，瞥州知州王悦因盛暑祈祷降雨、素食减膳、忧勤致病而死，赠官直龙图阁。二十八日，把经、总制余剩钱二十一万络桩留邓、蜀州，用来预备贩济。三十日，因久雨不晴，到延和殿讯察记录囚犯罪状，临安府、三衙死罪囚犯减刑，杖刑以下释放。这个月，西夏派遣秘密使臣来。

八月初六，向各路颁布祈祷雨雪之法。初十，五星都显现。十八日，主管殿前司公事王琪传旨不实，擅兴工役，降三官放罢。二十一日，刘琪被罢免。二十二日，陈俊卿请求罢职没有得到批准。九月初二，确定内外将佐升差审察法。十二日，随从太上皇到天竺寺。限制品官子孙名田。这年秋天，罢除关外四少l.l营田官兵，募民耕佃。

冬十月初五，派遣郑闻等出使金朝祝贺正旦。初七，禁止归正人藏匿金人。初八，臣僚建议说：“天下的事情，只有经历后才能知晓，尝试后才能有所表现。为县令者必须先做承簿，为郡守者必须先做通判，为监司者必须先为郡守，都有等级。从今以后职事官和局务官，必须任期年满才允许另外任职，没有做亲民官，就不得任职州郡长官和通判。”孝宗下诏采纳。十三日，蒋莆被重新起用为尚书左仆射，陈俊卿为右仆射，都为同中书门下平章事兼枢密使兼制国用使。十七日，举行大阅。二十二日，金国派遣移刺神独斡等人来祝贺会庆节。二十三日，大风。

十一月初五，派遣知无为军徐子寅措置楚州官田，招集归正忠义人耕种。十七日，严密盗贼法。十八日，下诏峡州布衣郭雍前往行在。壬申日，两淮归正忠义人有田产者，免役五年。二十六日，岳阳军节度使居广封为永阳郡王。十二月初九，派遣胡元质等祝贺金主生日。十七日，赐魏淡之同进士出身，为太学录。蒋莆推辞重新任职，被批准。减除两浙、江东西路明年夏税、和市的一半。二十七日，金国派遣完颜仲仁等来祝贺明年新春。

乾道五年春正月十七日，措置两淮屯田。

二月初二，申严太庙季点法。初八，命令楚州兵马铃辖羊滋专门措置沿淮、沿海盗贼。当初，海州人时旺聚众数千人来请命，时旺不久被金人俘获，他的部众渡淮河南归者很多，所以命令羊滋镇压他们。十一日，赠张浚为太师，溢号忠献。十五日，任命给事中梁克家为签书枢密院事。十六日，大风。十七日，任命王炎为参知政事兼同知枢密院事。十九日，降冰雹。二十四日，下诏：“从今以后诏令没经两省书读者不得颁布实行。给、舍官员驳正不要连衔同奏。”三月初一，下诏督修庐、和州城。十三日，免除成都府路民户岁输对来米脚钱三十五万络。十九日，任命王炎为四川宣抚使，仍旧为参知政事。召虞允文前往行在。二十日，赐礼部进士郑侨以下三百九十二人及第、出身。二十六日，赐给郭雍号冲晦处士。二十七日，废除利州路各州营田官兵，募民耕佃。诏令侍从、监司、帅臣、管军推举武举出身人可以担任将领的人。

夏四月初三，重新设置将作军器少监。初六，任命梁克家兼参知政事。十五日，下诏：福建路贫民生子官府供给钱米。二十四日，修襄阳府城。二十五日，贩济抚恤瞥、姿、饶、信四州流民。五月十四日，孝宗因射弩弦断伤了眼睛，不上朝处理政事。金国要取被南宋俘获的人，王林建议尽遣时旺余党，陈俊卿认为不可，孝宗支持陈俊卿的意见。

六月初五，太白星白天出现。十三日，开始视朝。二十四日，任命虞允文为枢密使。

秋七月十一日，召曾规朝见皇上，陈俊卿和虞允文请求罢免他，没得到批准。曾规到达行在，陈俊卿、虞允文又说不可留用他，下诏委任曾规为浙东总管。八月初一，日食。初六，任命陈俊卿为尚书左仆射，虞允文为尚书右仆射，并为中书门下平章事兼枢密使兼制国用使。初八，命令淮西铸造小铁钱。九月初六，废罢淮东屯田官兵，募民佃耕。初八，下诏淮东诸州，农闲时教阅训练民丁。十一日，下诏侍从、台谏一起商议钦宗配享功臣。十九日，大风。命令淮西安抚司参议官许子中措置淮西山水寨，招集归正忠义人耕垦官田。冬十月初三，派汪大酞等出使金朝祝贺新春。初六，贩济温、台二州遭受水灾贫民，因守臣、监司失职，降贬不等。十六日，大风。十七日，命令饶、信二州每年分别留上供米三万石，以备贩桌。

二十一日，金国派高德基等来祝贺会庆节。

十一月初一，重新设置淮东弓弩手，称为神劲军。初八，增置广东水军。十三日，委任孙子赵扩为右千牛卫大将军。以明州定海县水军为御前水军。十四日，在鄂州为岳飞立庙。十七日，太白星白天出现。十九日，下诏侍从、台谏、两省官，各自推举京朝官以上可以担任监司、郡守者三人。二十日，恢复成阂为庆远军节度使、镇江诸军都统制。十二月初八，派遣司马极等祝贺金主生日。初十，大风。十六日，设置应城县牧马监。恢复李显忠为威武军节度使。二十四日，重新设置成都府广惠仓。二十七日，金国派遣完颜毅等来祝贺明年新春。

乾道六年春正月初二，雅州沙平蛮攻打边境，焚烧碉门寨。四川制置使晃公武调兵讨伐，失利。初四，修建楚州城。初六，恢复强盗旧法，乾道四年十一月命令不再执行。十二日，初降金字牌下四川宣抚司，备作边奏。十四日，增筑丰储仓。十九日，任命奉国军承宣使、庐州知州郭振为武泰军节度使。二月初四，下诏户部侍郎二人分领各路财赋。初六，重新设置舒州同安监，铸造铁钱。初十，王炎派人约沙平蛮归部，稍捐边税分给他们。十五日，广西路重新实行钞盐法，并且增收通货钱四十万络，以备槽计。二十一日，诏谕大臣：均役法，严限田，抑游手，务农桑。二十八日，设置应城县孽生监。二十九日，任命曾规为福州观察使。派遣司农寺承许子中到淮西，措置铁钱。

三月初二，采用三省建议，两淮守帅应该延长任期，二年后考察能否，施行赏罚。初四，裁减枢密院吏额一百一十四人。初六，诏令步军司暂以三万五千人为额。重新起用王打为知阎门事，专门措置三衙拣选官兵。赠彰国军节度使大周仁为太尉。初九，随从太上皇、太上皇后到聚景园。二十三日，裁减三省吏额七十人。二十七日，任命知绍兴府史浩为检校少傅、保宁军节度使。二十八日，下诏两淮州县官以繁简易其任。重新设置江、浙、京湖、淮、广、福建等路都大发运使，委任新知成都府史正志担任该职务。

夏四月初一，铸钱司罢归发运司。淮东总领所并归淮西总领所。委任敷文阁直学士张震为知成都府，担任本路安抚使。十五日，赐给发运使史正志络钱二百万为均输、和来之用。吏部尚书汪应辰三次上疏议论发运司。十八日，任命汪应辰知平江府。

五月初四，裁减六部吏额一百五十人，其余百司、三衙以此为标准进行裁减。初九，陈俊卿、虞允文等呈上神宗哲宗徽宗钦宗咽朝会要、太上皇玉牌。十九日，陈俊卿因议论遣使不合，罢为观文殿大学士、知福州。罢除行在到镇江征税所相邻太近者十分之三。二十四日，下诏整治百官。二十七日，知潮州曾造犯贪赃罪，免死，南雄州编管，籍没其家。二十八日，下诏给舍、台谏官议论国事。

闰五月初三，下诏监司、帅臣推举守令好坏失实，依照举清要官法定罪。初五，印给各州上供纲目，每季上报，岁终比较，作为考核好坏的依据。初九，派遣范成大等出使金朝索求陵寝地，并且请求改定受书礼仪。十二日，吏部侍郎陈良议论祈请使不应当派遣，恐怕发生边患。下诏说陈良妄兴异论，不忠不孝，放罢，送往箔州居住。十四日，增加环卫官棒禄。任命梁克家为参知政事兼同知枢密院事。二十三日，因江东槽臣黄石不亲自视察遭受水灾州郡，降二官。二十五日，辛次膺逝世。二十九日，重新设置武臣提刑。

六月初三，申严卿监、郎官更选补外之制。二十三日，武学生员增为百人。二十四日，设置薪州薪春监、黄州齐安监，铸造铁钱。这个月，荣国公赵挺从东宫出居自己府第。

秋七月初五，下诏把沙田、芦场每年征收的租税六十余万络人左藏南库。初八，诏令川广监司、郡守任满奏事完毕才允许调任他职。十一日，设置兴国军兴国监。十六日，下诏任命郎官都要引对完毕后才能供职。二十三日，重新设置御前弓马子弟所，命令吴挺兼任提举。赐岳飞庙为忠烈。

八月初三，虞允文请求早立太子。初六，重新设置详定一司救令所。十九日，设置阁门舍人十员。这个月，虞允文呈上咙道救令格式。

九月十五日，赐苏轼溢号为文忠。二十四日，沉州摇人互相仇杀，守臣孙叔杰出兵袭击，失利。瑶人进逼州城，安抚司谕解瑶人，孙叔杰不久抵罪。这个月，范成大从金国回国，金国答应迁奉和归还钦宗梓宫，但不更改受书礼仪。冬十月初三，委任孙子赵滤为左千牛卫大将军。初十，诏令发运使在行在置司。司马朴溢号为忠洁。十五日，派吕正己等人出使金国祝贺新春。二十一日，金国派遣耶律子敬等人来祝贺会庆节。二十八日，起居舍人赵雄请求置局讨论恢复国土，下诏委任赵雄为中书舍人。

十一月初一，重新设置军器监一人。初六，在圆丘合祭天地，大赦。十九日，重新设置神武中军，委任吴挺为都统制。召曾规提举佑神观。二十一日，加上光尧寿圣太上皇帝尊号为光尧寿圣宪天体道太上皇帝、寿圣太上皇后尊号为寿圣明慈太上皇后。这个月，派遣赵雄等祝贺金主生日，另外致书请求更改受书礼仪。设置左藏南上库。

十二月初三，大阅军队。十九日，设置江州广宁监、临江军丰余监、抚州裕国监，铸造铁钱。二十七日，金国派遣蒲察愿等来祝贺明年新春。二十八日，废除发运司。因史正志奏课不实，贬降为楚州团练副使，永州安置。

这一年，两浙、江东西、福建发生水早灾害。

乾道七年春正月初一，孝宗率领大臣到德寿宫奉上太上皇、太上皇后册宝。初五，虞允文再次请求立太子，孝宗命令虞允文拟诏进呈。二十七日，命令三省每旬记录宣谕圣语和时政记一起进呈。这个月，恢复铸钱司。

二月初八，下诏立儿子赵为皇太子，大赦。委任庆王赵恺为雄武、保宁军节度使，判宁国府，进封魏王。十二日，增置皇太子宫讲读官。十五日，废除会子库，并且赐户部内藏南库络钱二百万、银九十万两用来增加官兵薪棒。十九日，下诏寺观不免税役。二十二日，太傅、大宁郡王吴益逝世。二十七日，大风。

三月初一，赵雄到达金国，金朝拒绝所提请求。下诏训练水军。初二，立恭王夫人李氏为皇太子妃。初四，侍卫马军司迁戍建康。初五，重新起用刘琪为同知枢密院事。任命明州观察使、知阎门事兼枢密都承旨张说为签书枢密院事。左司员外郎兼侍讲张试议论张说不应该担任执政。十一日，颁立沿海州军私自带铜钱下海船法。十二日，重新设置将作监。殿中侍御史李处全请派张说视察边戍，以平息众论，中书舍人范成大请求不草拟制词。十四日，张说罢为安庆军节度使、提举万寿观。十六日，派遣使臣验证两淮种麦。二十二日，到大庆殿册立皇太子。礼部侍郎郑闻、工部侍郎胡锉、枢密院检详文字李衡、秘书承潘慈明都被罢免。虞允文请求留任胡锉，于是胡锉被任命为宝文阁待制兼侍讲。二十五日，皇太子到紫哀殿致谢，宰相率领百官到东宫祝贺。

夏四月初四，任命曾规为安德军承宣使。十六日，诏令诸路增收无额钱物，都输纳南上库。十八日，随从太上皇、太上皇后到聚景园。二十日，下诏皇太子判临安府。二十五日，诏令侍从、台谏、两省官举荐可以担任刑狱、钱谷官吏有才能的人各二名。二十七日，诏令皇太子领临安尹。

五月初四，重新设置淮东总领所。十三日，刘琪重新起用为同知枢密院事，为荆襄宣抚使，刘琪推辞不赴任。十六日，金人将钦宗葬在巩原。二十三日，诏令广西帅臣措置南丹州买马。这个月，派知阁门事王林点阅荆襄军马。六月初三，恢复主管马军司公事李显忠为太尉。二十六日，赐吴瞒溢号为武顺。二十九日，诏令两淮垦田不要增征税赋。

秋七月二十七日，任命王炎为枢密使、四川宣抚使。

八月十四日，诏令两淮民丁充民兵者，本名丁钱不输纳。十九日，重新修襄阳城。

九月初一，因江西、湖南早灾，命令募民为兵。十三日，随从太上皇、太上皇后到东园。十七日，安定郡王赵令德去世。

冬十月初六，废除绍兴宗正行司，恩平郡王赵朦改判西外宗正。初八，派遣莫檬等出使金朝祝贺新春。二十一日，金国派遣乌林答天锡等来祝贺会庆节，天锡要孝宗降榻问金主起居，虞允文请孝宗回到宫内，命令知门事王打告诉天锡安排在明天与孝宗见面，天锡沮丧而退。二十二日，会庆节，金国使臣随班人见。

十一月初四，到集英殿策试应考贤良方正能直言极谏科李镖。初八，赐李镖制科出身。

十二月初七，派遣翟级等祝贺金主生日。二十日，诏阎门舍人依文臣馆阁顺序轮对。二十三日，废罢太医局。二十六日，金国派遣完颜宗宁等来祝贺明年新春。

这一年，湖南、江东西路早灾，进行贩济。

乾道八年春正月初一，颁布乾道救令格鸯。二十八日，祭祀景灵宫，于是到天竺寺、玉津园。

二月初六，诏令改尚书左右仆射、同中书门下平章事为左右承相。初七，诏令六察分别监察尚书六部事务，事有违法和过失，允许监察御史随事核实，纠勃失误，上报朝廷。初九，派遣姚宪等出使金国祝贺上尊号，附带请改受书礼仪。十二日，任命虞允文为左承相，梁克家为右承相，并兼枢密使。十四日，任命安庆军节度使张说、吏部侍郎王之奇都为签书枢密院事。侍御史李衡、右正言王希吕交章议论张说不可担任执政，没有得到回音。礼部侍郎兼直学士院周必大不草拟答诏，权给事中莫济封还录黄，诏令调出任在外宫观。十七日，诏令罢免王希吕为远小监当，不久诏令任职宫观。十八日，李衡罢为起居郎。二十七日，户部尚书曾怀赐给出身，参知政事。三月二十日，诏令减省侍中、中书尚书令员，以左右承相充其位。夏四月初二，赐礼部进士黄定以下三百八十九人及第、出身。十一日，殿中侍御史萧之敏弹勃虞允文擅权不公，虞允文请求罢职，被批准；第二天又留任他，调出萧之敏提点江东刑狱。二十六日，措置两淮官田徐子寅等因授田归正人逃亡，夺官不等。二十七日，诏令再次免除两淮二税一年。

五月二十日，福建盐行钞法。二十八日，立宗室锉试法。

六月初三，任命武德郎赵令债为金州观察使，封为安定郡王。初五，免除两淮归正人撮收课子。淮东巡尉有纵逸归正户口过淮者，夺官不等。十五日，裁减监司荐举名额。

秋七月十四日，废罢淮西屯田官兵，招募归正人耕佃。姚宪、曾规从金朝回国，金人拒绝了他们的请求。十六日，任命曾规为武泰军节度使。二十五日，降冰雹。九月初二，确定江西四监铁钱额。初九，诏令王炎赴政事堂治事。十二日，任命虞允文为少保、武安军节度使、四川宣抚使，封为雍国公。二十三日，赐给虞允文家庙祭器。二十六日，虞允文向孝宗告辞，孝宗告诉他决定亲征，命令虞允文治兵来作为报答。

冬十月十二日，派遣冯搏等出使金国祝贺新春。二十一日，金国派遣夹谷清臣等来祝贺会庆节。废罢借各路职田。

十一月初六，派遣官员警卖江、浙、福建、二广、湖南八路官田。十六日，恢复四川各州教授名额。二十五日，检校少傅、知福州史浩进为开府仪同三司。十二月初四，免除两淮明年租赋。初十，诏令京西招集归正人，授田如同两淮一样。二十日，命令四川试武举。二十二日，追封刘光世为安成郡王。二十三日，派遣韩元吉祝贺金主生日。二十六日，重新设置铸钱司提点官二名。二十七日，金国派遣曹望之等来祝贺明年新春。

这一年，隆兴府、江箔州、临江兴国军大早，四川水灾。

乾道九年春正月初七，王之奇罢为淮南安抚使，王炎罢为观文殿大学士、提举洞霄宫。十一日，任命张说为同知枢密院事，户部侍郎沈夏为签书枢密院事。十四日，派官员警卖两浙营田和没官田，然后江东西和四川也如此。任命刑部尚书郑闻为签书枢密院事。二十一日，福建盐恢复官卖法。这个月，命令安抚、转运使用措置两淮和荆襄十六事督促各州守臣，每月奏上所行事件，并且审选好坏，作为讨论升降的依据。

闰正月十五日，因久雨不晴，命令三衙、大理和临安府以及两浙州县处理审押囚犯，杂犯死罪以下减罪一等，杖刑以下释放。二十二日，修庐州城。二十八日，大风。到天竺寺、玉津园。二月初九，免除江西早灾五州拖欠的米。十二日，青羌奴儿结攻打安静寨，黎州推官黎商老战死。二十二日，孙子荣国公赵司延逝世，追封为豫国公。二十四日，特赠苏轼为太师。

三月初二，禁止北界博易银绢。十六日，随从太上皇、太上皇后到聚景园。二十一日，又把进奏院隶属门下后省。二十四日，重新分淮南安抚司为东西路。夏四月十五日，裁定武锋军军额。二十七日，皇太子解除临安尹事务。五月初一，日食。二十八日，因迪功郎朱熹屡诏不起，特改为宣教郎，主管台州崇道观。

六月十三日，禁止两淮、荆襄、四川各州籍没民户马。二十八日，告诫监司、守令劝农。

秋七月十一日，青羌奴儿结投降。二十日，吐蕃弥羌畜列攻陷安静寨，引兵深人，黎州守臣劝诱邓部川蛮打退他。八月十六日，诏令兴修水利。二十三日，荆、鄂二军合为一军，任命吴挺担任都统制。

九月初六，梁克家等呈上《中兴会要和太上皇和皇上压牌。初十，命令盯胎军以受书礼移碟泅州，拿给金生辰使看，金使不从。

冬十月初五，派遣留正等出使金国祝贺新春。右承相梁克家与同知枢密院张说议论出使事不合，于是请求离去。十二日，梁克家罢为观文殿大学士、建宁知府。十三日，出现彩色瑞云。十五日，任命曾怀为右承相，张说为知枢密院事，郑闻为参知政事，沈夏为同知枢密院事。二十一日，金朝派完颜襄等来祝贺会庆节。二十八日，完颜襄等告辞，另外致函金国重新讨论受书礼仪，并且指示虞允文迅速准备边防。

十一月初二，诏令枢密院，除授及财赋，事关中书、门下省外，其边机军政更不录送。初九，在圆丘合祭天地，大赦，改明年为淳熙元年。

十二月初一，告诫沿边诸军，不要动不动就派遣间探、招纳叛亡。初六，沈夏被罢免。初七，任命御史中承姚宪为签书枢密院事。派遣韩彦直等祝贺金主生日。十三日，交趾来进贡。十五日，罢废广西客钞盐，恢复官般官卖法。十六日，派遣使臣措置宜州买马。十七日，任命嗣攫王赵匕揭、永阳郡王赵居广并为少保。二十七日，金国派遣完颜璋等来祝贺明年新春，因商议受书礼意见不一，诏侯改日。因太上皇有旨，姑且允许仍旧。二十九日，完颜璋朝见孝宗。

这一年，浙东、江东西、湖北早灾。淳熙元年（1174）春正月初七，禁止淮西诸关采伐林木。初十，废罢坐仓来米奖赏。十二日，废除两淮将帅权摄官。十八日，禁止两淮耕牛出境。因交趾来进贡，诏令赐国名安南，封南平王李天柞为安南国王。

二月十六日，虞允文去世。二十四日，在金州为郭浩立庙。

三月初一，诏令寄禄官和选人并去左右字。初九，任命郑闻为资政殿大学士、四川宣抚使。二十一日，到玉津园。二十六日，金国派遣梁肃等来商议有关事宜。

夏四月十二日，随从太上皇到聚景园。十六日，允许桂阳军溪洞子弟进人州学听读。十九日，诏令四川宣抚司教阅各州将兵。二十二日，派遣张子颜等出使金国答谢。二十三日，任命姚宪为参知政事，户部尚书叶衡为签书枢密院事。

五月十七日，颁布郑兴裔所创检验格卧。

六月初一，下诏礼官讨论另外建筑四祖庙，正太祖东向位。初三，任命兴州都统制吴挺为定江军节度使。十八日，改江陵府为荆南府。二十三日，曾怀被罢免。二十八日，姚宪被罢免。二十九日，姚宪被解除端明殿学士职衔，罢宫观衔。任命叶衡为参知政事。秋七月初二，任命郑闻为参知政事。罢废四川宣抚司。任命成都府路安抚使薛良朋为四川安抚制置使。初三，诏令推举廉吏。初七，任命曾怀为右承相。二十四日，姚宪贬往南康军居住。八月初五，张说罢为太尉，提举隆兴府玉隆观。任命徽酞阁学士杨谈为昭庆军节度使、签书枢密院事。九月初一，任命曾规为开府仪同三司。十八日，到玉津园设宴射箭。二十一日，废罢宜州买马。

冬十月初七，立金银出界罪赏。初八，派遣蔡洗出使金国祝贺正旦。初九，因积雨，命令中外处理关押囚犯。十二日，郑闻逝世。二十一日，金国派遣完颜让等来祝贺会庆节。二十四日，占城国来进贡。二十七日，再次免除临安府民身丁钱三年。二十八日，委任魏王赵恺判明州。免除郴州、桂阳军借贷常平米。

十一月初一，日食。十五日，任命礼部侍郎龚茂良为参知政事。杨谈被罢免，任命叶衡兼权知枢密院事。二十三日，曾怀被罢免。二十五日，任命叶衡为右承相兼枢密使。

十二月初四，任命吏部尚书李彦颖为签书枢密院事。初九，派遣吴据等祝贺金主生日。十三日，废罢铸铁钱，改铸铜钱。十七日，诏令礼官讨论恢复魏悼王袭封。十九日，叶衡等呈上滇宗玉碟。金国派遣刘仲诲等来祝贺明年新春。资政殿学士、江陵知府沈夏升为大学士，担任四川宣抚使，并且命令升差听从主帅，场务归还军中。新四川制置使范成大改管内制置使。

淳熙二年春正月初十，前宰相梁克家、曾怀因擅改堂除，梁克家被解除观文殿学士，曾怀降为观文殿学士。十一日，废除同安薪春监。二十四日，因两淮各庄归正人安居归业，徐子寅等得到奖赏不等。二十七日，诏令登记各军子弟为背鬼军。

三月十五日，太上皇年纪七十，诏令礼官讨论庆寿典礼。二十四日，诏令武举第一名补为秉义郎，堂除为各军计议官。

夏四月初四，赐礼部进士鲁癸以下四百二十六人及第、出身。十八日，到玉津园。这个月，茶寇赖文政起自湖北，转人湖南、江西，官军多次被打败，命令江州都统皇甫调招降他。

五月十一日，告谕宰相朝政缺失，士民都可以上书直言。二十日，命令鄂州都统李川调兵捕捉茶寇。二十五日，诏令知县三年为一个任期。

六月初一，诏令宰执、侍从官以下授外任，没有功绩者不授给职名，外任人没有治绩者也不授给职名。任命沈夏为同知枢密院事。十二日，废罢四川宣抚司。任命仓部郎中辛弃疾为江西提刑，节制各军，讨捕茶寇。十八日，采纳左司谏汤邦彦的意见，解除蒋莆和王炎观文殿大学士职衔，张说解除节度使职衔，分别贬往建昌军、袁州、抚州居住。十九日，贩济湖南和江西被茶寇劫掠的州县。这个月，茶寇从湖南进犯广东。

秋七月二十二日，西方出现彗星。八月初八，江西总管贾和仲因捕捉茶寇失去控制被除名，贺州编管。十六日，赐给安南国王印。十九日，免除湖南、江西被攻掠州县租税。二十九日，派遣左司谏汤邦彦等出使金朝申明朝廷意见。

九月乙卯朔，汤邦彦请求分扬州、庐州、荆南府、襄阳府、金州、兴元府、兴州为七路，每路文臣一人，担任安抚使管理百姓；武臣一人，担任都总管管理军队，三年后视其成效作为诛赏的依据，孝宗采纳了这个意见。初七，贩济抚恤淮南水早州县。十七日，叶衡被罢免。二十九日，沈夏被罢免。赠赵鼎为太傅，还其爵邑，追封为丰国公。

闰九月初九，任命李彦颖为参知政事，翰林学士王淮为签书枢密院事。十六日，诏令武臣从军不带内职。这个月，辛弃疾诱杀赖文政，茶寇平定。冬十月初一，奖赏平定茶寇功劳，湖南、江西、广东监帅升降不等。初三，大风。初五，到德寿宫，加上光尧寿圣宪天体道太上皇帝尊号为光尧寿圣宪天体道性仁诚德经武纬文太上皇帝，寿圣明慈太上皇后尊号为寿圣齐明广慈太上皇后。初八，派遣谢廓然等出使金朝祝贺新春。二十一日，金国派遣完颜禧等来祝贺会庆节。

十一月初一，到德寿宫奉上太上皇、太上皇后册宝。初三，丽正门内发生火灾。初六，大风。十一日，提点坑冶王揖进羡余十万络，诏令拒绝。

十二月初四，颁布淳熙吏部七司含。派遣张宗元等祝贺金主生日。十七日，朝拜德寿宫，行庆寿礼，大赦，文武官封父母，赏赐各军。讨论减免天下苗税三分之一，大臣说国用不足，于是没有结果。十九日，改定强盗赃法。二十七日，金国派遣完颜追等来祝贺明年新春。淳熙三年春正月初八，因常州早灾，宽免拖欠钱物的一半。删定犯赃荫补法。贩济淮东饥民，并且命令贷给贫民种子。十九日，贩济抚恤归正人。二月初六，免除两淮训练民兵夏税。初七，任命赵伯圭为安德军节度使。初八，诏令四川临司、帅守，闻命之官不必等候任命书。封给韩世忠溢号为忠武。这个月，废罢各路警没官田。

三月初一，日食，露云没有显现。初六，到德寿宫呈上太上皇日历。十四日，设置六部编救司。十八日，到报恩寺，于是到聚景园。二十四日，左藏四库合并为二。二十六日，诏令四川制置司每年选择梁、洋州义士才武者二人，送往枢密院。二十七日，立任子参选复试法。夏四月初三，诏令侍从、台谏、两省官每年推举监司、郡守各五人。初六，靖州摇人攻打边境，派兵讨捕。十二日，降冰雹。十四日，叶衡被贬降为安德军节度副使，郴州安置。二十二日，汤邦彦、陈雷奉命出使金国没有成绩被除名，分别编管新州、永州。二十四日，诏令各路提刑司每年五月处理囚犯。五月初九，利州东西路合而为一。安南国王李天柞逝世。十四日，派遣使臣吊祭。二十八日，太白星白天显现。六月十二日，减少四川酒课四十七万多络。二十一日，因朱熹屡诏不起，特命为秘书郎，朱熹没有到任。秋七月二十二日，禁止浙西围田。八月初三，任命王淮同为知枢密院事，礼部尚书赵雄为签书枢密院事。诏令六察官纠察庶务，朝纲得到振肃，各进二官。初八，太上皇诏立贵妃谢氏为皇后。初十，因久雨不晴，命令中外处理关押囚犯。二十六日，靖州摇贼平定。九月二十一日，下诏：“从今以后犯公罪至死者，其荫补要附上所犯罪行，听候奏裁，著为令。”

冬十月初三，因久雨不晴，命令中外处决关押囚犯。初五，到文德殿，册立皇后。初六，命令临安守臣严禁过度奢侈。初九，诏令今后不是歉岁不许警爵。十二日，派遣阎苍舒等出使金国祝贺新春。二十一日，金国派遣蒲察通等来祝贺会庆节。

十一月十二日，在圆丘合祭天地，大赦。二十九日，派遣张子正等祝贺金主生日。

十二月十八日，黎州蛮攻打边境，官军失利，蛮人也逃走。二十三日，诏令职事官补外者，复除职如陈规。追封吴为涪王。二十六日，确定铸钱司每年铸额为十五万络。二十七日，金国派遣刘粟等来祝贺明年新春。

这一年，京西湖北各州、兴元府、金州、洋州早灾，绍兴府、台州、姿州水灾，一律给以贩济。

淳熙四年春正月初七，诏令从今以后内外各军每年举行一次检阅。十九日，诏令沿江各军每年练习两次水战。二十五日，降冰雹。二十六日，颁布停熙历。

二月初五，到太学，只拜先圣。退往敦化堂，命令国子祭酒林光朝讲解《中庸。下诏。于是到武学，朝拜武成庙。监、学官进秩一等，诸生被恩赐奖赏赐帛不等。初九，诏令各军不要以未补官人任军职。十八日，立边人逃人溪洞和告捕法。二十三日，立武臣授环卫官法。二十八日，任命新知荆南府胡元质为四川安抚制置使兼成都知府。

三月初五，任命史浩为少保、观文殿大学士、醛泉观使兼侍读，进封为永国公。初九，龚茂良等呈上仁宗玉碟、撇宗实录、东皇帝玉牌。初十，到玉津园设宴射箭。十二日，贷给随、呈阵二州民米。诏令李龙袭封安南国王。十四日，修韶州城。二十六日，到聚景园。夏四月初五，任命魏王赵恺为荆南、集庆军节度使，行使江陵尹职事，仍然判明州。初六，参知政事龚茂良因曾规随从骑马不让道，杖之。初九，上奏请求罢职没有得到批准。十五日，给归正官子孙田屋。

五月初一，到佑圣观。罢除四川和来。

六月初九，龚茂良被罢免。十一日，任命王淮为参知政事。十三日，颁布伟学许。十五日，升蜀州为崇庆府。十六日，诏令从今以后宰执朝殿得旨，须重新上奏批准后执行。秋七月初四，禁止江上诸军盗易战马。贩济襄阳饥民。初五，立待补太学试法。十一日，颁布御史台弹奏标准。乙酉日，废罢临川伯王稣从祀。十六日，龚茂良贬降为宁远军节度副使，英州安置。十七日，申严四川人蕃茶禁。二十七日，颁布淳熙重修救令格鸯。八月十四日，禁止耕牛过淮。九月初一，日食。初三，命令修筑海潮毁坏的塘岸。初五，宰执以下会庆节免除进奉。十四日，命令礼官确定开宝、政和祀礼。二十二日，在选德殿观看踢球。

冬十月初十，因久阴，命令中外处理囚犯。派遣钱良臣等出使金国祝贺新春。十一日，诏令监司、守臣每年推举武臣可以担任知县者二名。十三日，诏令将士智勇杰出者，可以越级提拔。二十一日，金国派遣完颜忠等来祝贺会庆节。十一月初二，诏令两淮归正人为强勇军。初五，任命赵雄为同知枢密院事。二十七日，太白星白天出现。二十八日，派遣赵思等祝贺金主生日。十二月初二，考试四川所选送上来的二名义士，授给他们官职后遣送回去。初四，下诏施行荐举事实格法。初十，举行阅军。十六日，免除太平州民贷常平钱米。二十七日，金国派完颜炳等来祝贺明年新春。

这一年，福州、建宁府、南剑州水灾，进行贩济。

上一篇：本纪·卷三十三

下一篇：本纪·卷三十五

全   文：宋史

