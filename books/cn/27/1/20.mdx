---
---
---
title: ○徽宗二
---

四年春正月庚午朔，改熙河兰会路为熙河兰湟路。丙戌，筑溪哥城。壬辰，诏察诸路监司贪虐者论其罪。丙申，诏京畿路改置转运使、提点刑狱官。蔡卞罢。立武学法。丁酉，秦凤蕃落献邦、潘、叠三州。以内侍童贯为熙河兰湟、秦凤路经略安抚制置使。

二月乙巳，筑御谋城。己酉，置亲卫、勋卫、翊卫郎、中郎等官，以勋戚近臣之兄弟子孙有官者试充。甲寅，以张康国知枢密院事，兵部尚书刘逵同知枢密院事，吏部尚书何执中为尚书左丞。乙卯，班方田法。庚申，诏西边用兵能招纳羌人者，与斩级同赏。壬戌，升赵州为庆源军。甲子，雨雹。乙丑，改三卫郎为侍郎。

闰月壬申，复元丰铨试断按法。令州县仿尚书六曹分六案。甲申，置陕西、河东、河北、京西监，铸当二夹锡铁钱。己丑，御端门，受赵怀德降，授感德军节度使，封安化郡王。壬辰，曲赦熙河兰湟路。

三月壬寅，置青海马监。甲辰，以赵挺之为尚书右仆射兼中书侍郎。丙午，诏建王口砦为怀远军。庚戌，令吕惠卿致仕。戊午，复银州。乙丑，诏州县属乡聚徒教授者，非经书、子、史毋习。丁卯，牂牁、夜郎首领以地降。是月，夏人攻塞门砦。

夏四月辛未，辽遣萧良来，为夏人求还侵地及退兵。戊寅，夏人攻临宗砦。辛巳，诏诸路走马承受毋得预军政及边事。己丑，夏人寇顺宁砦，鄜延第二副将刘延庆击破之；复攻湟州北蕃市城，知州辛叔献等击却之。

五月戊申，除党人父兄子弟之禁。壬子，遣林摅报聘于辽。赐张继先号虚静先生。癸丑，罢转运司检察钩考法。辛酉，命官分部决狱。

六月丙子，复解池盐。占城入贡。丁丑，虑囚。辛巳，罢陕西、河东力役。甲申，曲赦熙河、陕西、河东、京西路。戊子，赵挺之罢。

秋七月丙申朔，罢三京国子监官，各置司业一员。辛丑，置荧惑坛。置四辅郡，以颍昌府为南辅，襄邑县为东辅，郑州为西辅，澶州为北辅。甲寅，诏夺元祐辅臣坟寺。丁巳，还上书流人。户部尚书曾孝广坐钱帛皆阙，出知杭州。

八月戊辰，以德妃王氏为淑妃。庚午，以王、江、古州归顺，置提举溪洞官二员，改怀远军为平州。丙子，以东辅为拱州。甲申，奠九鼎于九成宫。乙酉，诣宫酌献。辛卯，赐新乐名《大晟》，置府建官。壬辰，遣刘正夫使辽。

九月己亥，赦天下。乙巳，诏元祐人贬谪者以次徙近地，惟不得至畿辅。诏京畿、三路保甲并于农隙时教阅。乙卯，赐上舍生三十五人及第。丙辰，诏自今非宰臣毋得除特进。

冬十月，自七月雨，至是月不止。甲申，以左、右司所编绍圣、元符以来申明断例班天下，刑名例班刑部、大理司。丁亥，升武冈县为军。戊子，诏上书进士未获者，限百日自陈免罪。壬辰，日中有黑子。

十一月戊戌，安定郡王世雍薨。丙辰，置诸路提举学事官。己未，章惇卒。十二月癸酉，升拱州为保庆军。甲申，分平州置允州、格州。是岁，苏、湖、秀三州水，赐乏食者粟。泰州禾生鲁。

五年春正月戊戌，彗出西方，其长竟天。庚子，复置江、湖、淮、浙常平都仓。甲辰，以吴居厚为门下侍郎，刘逵为中书侍郎。乙巳，以星变，避殿损膳，诏求直言阙失。毁《元祐党人碑》。复谪者仕籍，自今言者勿复弹纠。丁未，太白昼见，赦天下，除党人一切之禁。权罢方田。戊申，诏侍从官奏封事。己酉，罢诸州岁贡供奉物。庚戌，诏崇宁以来左降者，各以存殁稍复其官，尽还诸徙者。辛亥，御殿复膳。壬子，罢圜土法。丁巳，罢书、画、算、医四学。壬戌，复书、画、算学。

二月甲子朔，诏监司条奏民间疾苦。丙寅，蔡京罢为开府仪同三司、中太一宫使。以观文殿大学士赵挺之为特进、尚书右仆射兼中书侍郎。庚午，诏翰林学士、两省官及馆阁自今并除进士出身人。壬申，省内外冗官，罢医官兼宫观者。蒲甘国入贡。丁丑，以前后所降御笔手诏模印成册，班之中外。州县不遵奉者，监司按劾，监司推行不尽者，诸司互察之。

三月丙申，诏星变已消，罢求直言。辛丑，改威德军为石堡砦。封眉州防御使世福为安定郡王。癸卯，御集英殿策进士。丁未，罢诸州武学。乙卯，废银州为银川城。丙辰，蔡王似薨。己未，赐礼部奏名进士及第、出身六百七十一人。

夏四月丁丑，停免两浙水灾州郡夏税。

五月丁未，班《纪元历》。辛亥，封子栩为鲁国公。乙卯，罢辟举，尽复元丰选法。

六月癸亥，立诸路监司互察法，庇匿不举者罪之，仍令御史台纠劾。改格州为从州。甲子，诏求隐逸之士，令监司审核保奏，其缘私者，御史察之。丁卯，诏辅臣条具东南守备策。壬申，虑囚。

秋七月庚寅朔，日当食不亏。壬寅，诏改明年元。

九月辛丑，河南府嘉禾与芝草同本生。

冬十月己卯，升澶州为开德府。庚辰，降德音于开德府：减囚罪一等，徒以下释之。

十一月辛卯，陈王佖薨。乙巳，诏立武士贡法。辛亥，并京畿提刑入转运司。十二月戊午朔，日当食不亏，群臣称贺。己未，刘逵罢。壬戌，诏臣僚休日请对，特御便殿。己巳，诏监司按事，有怀奸挟情不尽实者，流窜不叙。是岁，广西黎洞韦晏闹等内附。

大观元年春正月戊子朔，赦天下。甲午，以蔡京为尚书左仆射兼门下侍郎。戊戌，幸兴德禅院。复废官。庚子，复置议礼局于尚书省。甘露降于帝鼎内，群臣称贺。壬寅，吴居厚罢。戊申，进封卫王俣为魏王，定王偲为邓王。壬子，以何执中为中书侍郎，邓洵武为尚书左丞，户部尚书梁子美为尚书右丞。乙卯，封仲损为南康郡王，仲御为汝南郡王。

二月壬戌，以向宗回为开府仪同三司，徙封安康郡王。甲子，以黎洞纳土，曲赦广西。乙亥，复医学。己卯，复行方田。丙戌，以平昌郡君韦氏为才人。

三月丁酉，赵挺之罢。以何执中为门下侍郎，邓洵武为中书侍郎，梁子美为尚书左丞，吏部尚书朱谔为右丞。甲辰，立八行取士科。癸丑，赵挺之卒。

夏四月乙丑，以淑妃王氏为贵妃。

五月己丑，封子棫为杨国公。朝散郎吴储、承议郎吴侔坐与妖人张怀素谋反，伏诛。贬吕惠卿为祁州团练副使。庚寅，邓洵武罢。甲午，诏班新乐于天下。癸卯，诏自今凡总一路及监司之任，勿以元祐学术及异意人充选。以安化蛮犯边，益兵赴广西讨之。乙巳，子构生。

六月己未，以梁子美为中书侍郎。壬戌，诏景灵宫建僖祖殿室。甲子，以黎人地为庭、孚二州。癸酉，赐上舍生二十九人及第。乙亥，朱谔卒。丁丑，虑囚。甲申，以才人韦氏为婕妤。

秋七月乙酉朔，伊、洛溢。戊子，诏括天下漏丁。壬寅，班祭服于州郡。乙巳，贤妃武氏薨。

八月乙卯，曾布卒。丁巳，封子构为蜀国公。庚申，以户部尚书徐处仁为尚书右丞，吏部尚书林摅同知枢密院事。己巳，降德音于淮、海、吴、楚二十六州：减囚罪一等，流以下释之。

九月庚寅，建显烈观于陈桥。己酉，加上僖祖谥曰立道肇基积德起功懿文宪武睿和至孝皇帝，朝献景灵宫。庚戌，飨太庙。辛亥，大飨明堂，赦天下。升永兴军为大都督府。章綖坐冒法，窜海岛。李景直等四人以上书观望罪，并编管岭南。

冬十月己未，诏士有才武绝伦者，岁贡准文士上舍上等法。辛酉，苏州地震。乙丑，贬张商英为安化军节度副使。己巳，大雨雹。

闰月丙戌，以林摅为尚书左丞，资政殿学士郑居中同知枢密院事。乙未，诏守令以户口为殿最。升桂州为大都督府，镇州为靖海军节度。壬寅，禁用翡翠。乙巳，升太原府、郓州并为大都督府。

十一月壬子朔，日有食之，蔡京等以不及所当食分，率群臣称贺。乙丑，置符宝郎。己巳，升瀛州为河间府、瀛海军节度。戊寅，南丹州刺史莫公佞降。徐处仁以母忧去位。十二月庚寅，以蔡京为太尉，进何执中以下官二等。癸巳，以江宁、荆南、扬、杭、越、洪、福、潭、广、桂并为帅府。置黔南路。丁酉，置开封府府学。己亥，以婉容乔氏为贤妃。开潩河。是岁，秦凤旱。京东水，河溢，遣官振济，贷被水户租。庐州雨豆。汀、怀二州庆云见。乾宁军、同州黄河清。于阗、夏国入贡。涪州夷骆世叶、骆文贵内附。

二年春正月壬子朔，受八宝于大庆殿，赦天下，文武进位一等。蔡京表贺符瑞。乙卯，以婉仪刘氏为德妃。己未，蔡京进太师；加童贯节度使，仍宣抚。庚申，进封魏王俣为燕王，邓王偲为越王，并为太尉；京兆郡王桓为定王，高密郡王楷为嘉王，并为司空；吴国公枢为建安郡王，冀国公杞为文安郡王，楚国公栩为安康郡王，杨国公棫为济阳郡王，蜀国公构为广平郡王，并为开府仪同三司。甲子，以神宗德妃宋氏、刘氏为淑妃，贤妃乔氏为德妃。庚午，徙封仲损为齐安郡王，仲御为华阳郡王，孝骞为晋康郡王，孝参为豫章郡王，并开府仪同三司；封仲增为信安郡王，仲忽为普安郡王，仲癸为咸安郡王，仲仆为同安郡王，仲糜为淮安郡王。戊寅，徙封向宗回为汉东郡王，向宗良为开府仪同三司。仲损薨。河东、北盗起。

二月甲申，置诸州曹掾官。甲午，诏建徽猷阁，藏《哲宗御集》，置学士、直学士、待制官。己亥，以安德军节度使钱景臻为开府仪同三司。庚戌，以婕妤韦氏为修容。

三月庚申，班《金箓灵宝道场仪范》于天下。甲子，封子材为魏国公。乙亥，封子模为镇国公。戊寅，赐上舍生十三人及第。升乾宁军为清州。诏监司岁举所部郡守二人、县令四人赴三省审察。夏四月甲辰，复洮州。

五月庚戌朔，日有食之。辛亥，虑囚。以复洮州功，赐蔡京玉带，加童贯检校司空，仍宣抚。甲寅，复诸路岁贡供奉物。壬戌，溪哥王子臧征扑哥降，复积石军。戊辰，诏官蔡京子孙一人，进执政官一等。

六月乙酉，以涪夷地为珍州。甲午，以平夏城为怀德军。乙未，以殿中六尚、算学、太官局、翰林仪鸾司皆隶六察。

秋七月庚戌，罢建僖祖殿室。乙卯，以婉容王氏为贤妃。

八月辛巳，邢州河水溢，坏民庐舍，复被水者家。丙申，中书侍郎梁子美罢知郓州。己亥，置保州敦宗院。

九月辛亥，以林摅为中书侍郎，吏部尚书余深为尚书左丞。壬戌，贬向宗回为太子少保致仕。壬申，封子植为吴国公。癸酉，皇后王氏崩。削向宗回官爵。丙子，曲赦熙河兰湟、秦凤、永兴军路。冬十一月丁未朔，太白昼见。乙丑，上大行皇后谥曰靖和。

十二月壬寅，陪葬靖和皇后于永裕陵。是岁，同州黄河清。出宫女七十有七人。于阗、夏国入贡。涪夷任应举、杨文贵，湖南徭杨再光内附。

三年春正月乙卯，祔靖和皇后神主于别庙。己未，减两京、河阳、郑州囚罪一等，民缘园陵役者蠲其赋。丁卯，以涪夷地为承州。甲戌，升湟州为向德军节度。

二月丙子朔，播州杨文贵纳土，以其地置遵义军。丁丑，韩忠彦致仕。

三月丙午，立海商越界法。庚戌，御集英殿策进士。辛酉，诏四川郡守并选内地人任之。壬戌，并黔南入广西路。乙丑，赐礼部奏名进士及第、出身六百八十五人。壬申，张康国卒。

夏四月戊寅，林摅罢。戊子，以淑妃刘氏为贵妃。癸巳，以郑居中知枢密院事，吏部尚书管师仁同知枢密院事。癸卯，以余深为中书侍郎，兵部尚书薛昂为尚书左丞，工部尚书刘正夫为尚书右丞。

五月乙巳朔，孟翊献所画卦象，谓宋将中微，宜更年号、改官名、变庶事以厌之。帝不乐，诏窜远方。丙辰，令辟雍宴用雅乐。丁巳，虑囚。戊辰，大雨雹。辛未，以德妃乔氏为贵妃。

六月甲戌朔，诏修《乐书》。管师仁罢。丁丑，蔡京罢。辛巳，以何执中为特进、尚书左仆射兼门下侍郎。以泸夷地为纯、滋二州。庚寅，冀州河水溢。

秋七月丁未，诏谪籍人除元祐奸党及得罪宗庙外，余并录用。丙辰，诏罢都提举茶事司，在京令户部、在外令转运司主之。

八月乙酉，封子朴为雍国公。己丑，嗣濮王宗汉薨。甲午，以仲增为开府仪同三司，封嗣濮王。丙申，升融州为清远军节度。己亥，韩忠彦薨。

九月癸丑，封子棣为徐国公。己未，赐天下州学藏书阁名“稽古”。

冬十月癸巳，减六尚局供奉物。

十一月丁未，诏算学以黄帝为先师，风后等八人配飨，巫咸等七十人从祀。己巳，蔡京进封楚国公致仕，仍提举《哲宗实录》，朝朔望。十二月己亥，罢东南铸夹锡钱。是岁，江、淮、荆、浙、福建旱，秦、凤、阶、成饥，发粟振之，蠲其赋。陕州、同州黄河清。阇婆、占城、夏国入贡。泸州夷王募弱内附。

四年春正月癸卯，罢改铸当十钱。辛酉，诏士庶拜僧者，论以大不恭。丁卯，夏国入贡。二月庚午朔，禁然顶、炼臂、刺血、断指。庚辰，罢京西钱监。甲申，诏自今以赏进秩者毋过中奉大夫。己丑，以余深为门下侍郎。资政殿学士张商英为中书侍郎，户部尚书侯蒙同知枢密院事。壬辰，罢河东、河北、京东铸夹锡铁钱。

三月庚子，募饥民补禁卒。诏医学生并入太医局，算入太史局，书入翰林书艺局，画入翰林画图局，学官等并罢。甲寅，敕所在振恤流民。癸亥，诏：罪废人稍加甄叙，能安分守者，不俟满岁，各与叙进，以责来效。丙寅，赐上舍生十五人及第。戊辰，诏上书邪下等人可依无过人例，今后改官升任并免检举。

夏四月己卯，班乐尺于天下。癸未，蔡京上《哲宗实录》。丙申，立感生帝坛。丁酉，诏修《哲宗史》。

五月壬寅，停僧牒三年。丁未，彗出奎、娄。甲寅，立词学兼茂科。丙辰，诏以彗见，避殿减膳，令侍从官直言指陈阙失。戊午，赦天下。壬戌，改广西黔南路为广南西路。癸亥，治广西妄言拓地罪，追贬帅臣王祖道为昭信军节度副使。甲子，贬蔡京为太子少保。丙寅，余深罢。

六月庚午，御殿复膳。乙亥，以张商英为尚书右仆射兼中书侍郎。壬辰，复向宗回为开府仪同三司、汉东郡王。乙未，虑囚。丙申，薛昂罢。

秋七月辛丑，复罢方田。戊申，封子咢为冀国公。

八月乙亥，以刘正夫为中书侍郎，侯蒙为尚书左丞，翰林学士承旨邓洵仁为尚书右丞。戊寅，省内外冗官。庚辰，以资政殿学士吴居厚为门下侍郎。丁亥，行内外学官选试法。

闰月辛丑，诏诸路事有不便于民者，监司条奏之。癸卯，改陵井监为仙井监。辛酉，诏戒朋党。以张阁知杭州，兼领花石纲。

九月丙寅朔，日有食之。

冬十月丁酉，立贵妃郑氏为皇后。郑居中罢。戊戌，太白昼见。以吴居厚知枢密院事。

十一月乙丑朔，朝景灵宫。丙寅，飨太庙。丁卯，祀昊天上帝于圜丘，赦天下，改明年元。丙戌，罢拱州为襄邑县。十二月庚戌，改谥靖和皇后为惠恭。是岁，夔州江水溢。海水清。出宫女四百八十六人。南丹州首领莫公晟内附。

政和元年春正月己巳，以贤妃王氏为德妃。壬申，毁京师淫祠一千三十八区。戊寅，封子共为定国公。丙戌，废白、龚二州。壬辰，诏百官厉名节。

二月壬寅，册皇后。乙巳，诏陕西、河东复铸夹锡钱。丙午，以太子少师郑绅为开府仪同三司。

三月己巳，诏监司督州县长吏劝民增植桑柘，课其多寡为赏罚。癸酉，以吏部尚书王襄同知枢密院事。

夏四月乙卯，罢陕西、河东铸夹锡钱。丙辰，虑囚。立守令劝农黜陟法。丁巳，以淮南旱，降囚罪一等，徒以下释之。

五月癸亥，诏四川羡余钱物归左藏库。戊辰，改当十钱为当三。己卯，东南有星昼陨。丁亥，解池生红盐。

六月甲寅，复蔡京为太子少师。

秋七月壬申，以疾愈，赦天下。癸未，废平、从二州为砦。

八月乙未，复蔡京为太子太师。丁巳，张商英罢。戊午，诏：“监司部内官吏，一岁中有犯罪至三人以上，虽不及三人而或有曾荐举者，罪及监司。”九月戊寅，王襄罢。丁亥，封子栻为黄国公。是月，郑允中、童贯使辽，以李良嗣来，良嗣献取燕之策，诏赐姓赵。

冬十月辛卯，以用事之臣多险躁朋比，下诏申儆。庚戌，封昭化军节度使宗粹为信安郡王。辛亥，贬张商英为崇信军节度副使。

十一月任戌，以上书邪等及曾经入籍人并不许试学官。丙子，封子榛为福国公。十二月己酉，诏台谏以直道核是非，毋惮大吏，毋比近习。辛亥，废镇州，升琼州为靖海军。是岁，虔州芝草生。蔡州瑞麦连野。河南府嘉禾生，野蚕成茧。出宫女八十人。交趾、夏国入贡。

关键词：宋史,本纪

解释翻译[挑错/完善]

崇宁四年（1105）春正月初一，改熙河兰会路为熙河兰惶路。十七日，修筑溪哥城。二十三日，下诏察举各路监司贪赃暴虐的人，按规定予以处罚。二十七日，下诏京瓷路改置转运使、提点刑狱官。蔡卞被罢免。确立武学法。二十八日，秦凤蕃族部落献出邦、潘、叠三州。任命童贯为熙河兰惶、秦凤路经略安抚制置使。

二月初六，修筑御谋城。初十，设置亲卫勋卫诩卫郎官、中郎官等，委任勋戚近臣的兄弟子孙有官衔的人充任。十五日，任命张康国为知枢密院事，兵部尚书刘连为同知枢密院事，吏部尚书何执中为尚书左承。十六日，颁布方田法。二十一日，下诏西部边境用兵能够招纳羌人的人与斩杀敌人首级一样奖赏。二十三日，升赵州为庆源军。二十五日，降冰雹。二十六日，改三卫郎为侍郎。

闰二月初四，恢复实行元丰锉试断按法。命令州县政府仿照尚书六曹分置六案。十六日，设置陕西、河东、河北、京西钱监，铸造当二夹锡铁钱。二十一日，到端门接受赵怀德投降，授给他为成德军节度使，封为安化郡王。二十四日，因特殊情况赦免熙河兰惶路。三月初五，设置青海马监。初七，任命赵挺之为尚书右仆射兼中书侍郎。初九，下诏修筑王口寨为怀远军。十三日，命令吕惠卿退休。二十一日，收复银州。二十八日，下诏州县所属乡，聚集士子教授学业的，不是经书、子、史范围内的书籍学问不许教学。三十日，粳、夜郎首领据地降宋。这个月，夏军攻打塞门寨。夏四月初四，辽朝派遣萧良来，为夏国请求归还侵占的土地以及退兵事宜。十一日，夏军攻打临宗寨。十四日，下诏各路走马承受官不得参与决定军政要事及边防大事。二十二日，夏军攻打顺宁寨。延第二副将刘延庆打败夏军；夏军又攻打惶州北面的蕃市城，知州辛叔献等率军打退夏军。

五月十二日，废除对元党人父兄子弟限制的命令。十六日，派遣林滤回访辽朝。赐给张继先虚靖先生的称号。十七日，罢除转运司检察钩考法。二十五日，命令官员到各地处理狱讼案件。六月十一日，占城来进贡。十二日，讯察囚犯罪状。十六日，废罢陕西、河东力役。十九日，因特殊情况赦免熙河、陕西、河东、京西路。二十三日，赵挺之被罢免。

秋七月初一，罢除三京国子监官，分别设置司业一名。初六，设置荧惑坛。设置四辅郡，以颖昌府为南辅，襄邑县为东辅，郑州为西辅，擅州为北辅。十九日，下诏削夺元辅臣的坟寺。二十二日，放回因上书被流放的人。户部尚书曾孝宽因钱帛都出现短缺，被调出朝廷，担任杭州知州。

八月初四，封德妃王氏为淑妃。初六，因王、江、古州归顺朝廷，设置提举溪洞官二名，改怀远军为平州。十二日，以东辅为拱州。二十日，把九鼎安放在九成宫。二十一日，到宫中设酒食祭祀。二十七日，赐新乐名称为伏昆，置府建官。二十八日，派遣刘正夫出使辽国。九月初五，赦免全国。十一日，下诏元党人被贬滴者按照次序迁移到靠近内地的地区，但不得到京城附近地区。下诏京瓷、三路保甲都要在农闲时节进行教阅。二十一日，赐上舍生三十五人进士及第。二十二日，下诏从今以后不是宰臣不得授给特进一职。

冬十月，从七月开始下雨，到这个月仍不停止。二十日，把左右司所编辑的绍圣、元符以来的申明断例向全国颁布，刑名例向刑部、大理司颁布。二十三日，升武冈县为军。二十四日，下诏上书进士没有治罪的限定在一百天之内自己陈述，予以免罪。二十八日，太阳中出现黑子。

十一月初四，安定郡王赵世雄逝世。二十二日，设置各路提举学事官。二十五日，章去世。

十二月初十，升拱州为保庆军。二十一日，把平州划分为允州、格州。这一年，苏、湖、秀三州发生水灾，赐给缺乏粮食吃的人粟。泰州稻自生。崇宁五年春正月初五，彗星出现在西方，历时一整天。初七，重新设置江、湖、淮、浙常平都仓。十一日，任命吴居厚为门下侍郎，刘连为中书侍郎。十二日，因为星变不上殿，减少饮食，下诏访求直言缺政。毁掉元党人石豁。恢复被贬滴者的仕籍，从今以后言者不要再弹勃了。十四日，太白星白天出现，赦免天下，废除元党人的禁令。暂且罢除方田法。十五日，下诏侍从官奏上密封的章奏。十六日，罢除各州岁贡供奉物。十七日，下诏：崇宁以来贬滴降官者，分别视其存活或去世的情况，恢复他们的官职，所有流徙者全部归还。十八日，开始上殿听政，恢复饮食。十九日，罢除监狱法。二十四日，罢除书、画、算、医四学。二十九日，恢复书、画、算学。二月初一，下诏监司陈述上奏民间疾苦。初三，蔡京罢为开府仪同三司、中太一宫使。任命观文殿大学士赵挺之为特进、尚书右仆射兼中书侍郎。初七，下诏翰林学士、两省官、馆阁从今以后都授给进士出身。初九，裁减朝廷内外冗官，罢除医官兼任宫观使的人。蒲甘国来进贡。十四日，把前后所降御笔手诏模印成册，向朝廷内外颁布。州县不遵从照办者监司负责按察弹勃，监司察访不到的地方，各部门相互检察举报。三月初四，下诏星变已经消失，罢求直言。初九，改威德军为石堡寨。封眉州防御史赵世福为安定郡王。十一日，到集英殿策试进士。十五日，罢除各州武学。二十三日，废银州为银川城。二十四日，蔡王赵似逝世。二十七日，赐礼部奏名进士及第出身六百七十一人。夏四月十六日，停止免除两浙水灾州郡夏税。

五月十六日，颁布馆己元历。二十日，封儿子赵栩为鲁国公。二十四日，罢除辟举，完全恢复元丰选举法。

六月初三，确立各路监司互相察访办法，庇护隐匿不举报者治罪，仍命令御史台纠察弹勃。改格州为从州。初四，下诏访求隐逸之士，命令监司审查考核保奏，其中有询私舞弊者御史台察访。初七，下诏辅臣陈述东南守备策略。十二日，讯察囚犯罪状。

秋七月初一，日食没有出现。十三日，下诏明年改元。

九月十三日，河南府嘉禾与芝草同根而生。

冬十月二十一日，升擅州为开德府。二十二日，向开德府颁布德音文告，囚犯减罪一等，徒刑以下释放。

十一月初四，陈王赵泌逝世。十八日，下诏立武士贡法。二十四日，京瓷提刑并人转运司。

十二月初一，日食没有出现，大臣们称赞庆贺。初二，刘连被罢免。初五，下诏臣僚休息时间请对，特到便殿。十二日，下诏：监司按察事情，有怀奸挟情不尊重事实的，流放不再录用。这一年，广西黎洞韦晏闹等内附朝廷。

大观元年（1107）春正月初一，赦免全国。初七，任命蔡京为尚书左仆射兼门下侍郎。十一日，到兴德禅院。恢复废官。十三日，重新在尚书省设置议礼局。甘露降到皇帝大鼎内，大臣们称赞庆贺。十五日，吴居厚被罢免。二十一日，进封卫王赵误为魏王、定王赵为邓王。二十五日，任命何执中为中书侍郎，邓询武为尚书左承，户部尚书梁子美为尚书右承。二十八日，封赵仲损为南康郡王，赵仲御为汝南郡王。

二月初五，任命向宗回为开府仪同三司，迁封为安康郡王。初七，因黎洞纳土依附，特赦免广西。十八日，恢复医学。二十二日，重新实行方田法。二十九日，封平昌郡君韦氏为才人。三月十一日，赵挺之被罢免。任命何执中为门下侍郎，邓询武为中书侍郎，梁子美为尚书左承，吏部尚书朱愕为尚书右承。十八日，确立八行取士科。二十七日，赵挺之去世。

夏四月初九，命淑妃王氏为贵妃。五月初四，封儿子赵域为扬国公。朝散郎吴储、承议郎吴体因与妖人张怀素谋反获罪，被处以死刑。贬吕惠卿为祁州团练副使。初五，邓询武被罢免。初九，下诏向全国颁布新乐。十八日，下诏：自今以后凡是总管一路事务及监司的职任，不要选择元学术及不同意元学术的人担任。因安化蛮犯攻边境，增兵赴广西征讨。二十日，儿子赵构出生。

六月初四，任命梁子美为中书侍郎。初七，下诏景灵宫建造嘻祖殿室。初九，以黎人地设为庭州、孚州。十八日，赐上舍生二十九人及第。二十日，朱愕去世。二十二日，讯察囚犯罪状。二十九日，以才人韦氏为婕好。

秋七月初一，伊、洛水溢出河道。初四，下诏搜刮全国漏丁。十八日，向州郡颁布祭服等级。二十一日，贤妃武氏逝世。

八月初二，曾布去世。初四，封儿子赵构为蜀国公。初七，任命户部尚书徐处仁为尚书右承，吏部尚书林滤为同知枢密院事。十六日，向淮、海、吴、楚等二十六州颁降德音文告，减囚犯罪刑一等，流刑以下释放。

九月初七，在陈桥建置显烈观。二十六日，加上嘻祖溢号为立道肇基积德起功爵文宪武睿和至孝皇帝，祭祀景灵宫。二十七日，祭祀太庙。二十八日，在明堂举行大规模祭祀赦免全国。升永兴军为大都督府。章缝因冒犯法令获罪，贬滴海岛。李景直等四人因上书观望罪，都被编管岭南。

冬十月初七，下诏：士有才武双全，无与伦比的，按照文士上舍上等法每年进行选送。初九，苏州发生地震。十三日，贬张商英为安化军节度副使。十七日，大规模降冰雹。

闰十月初四，任命林滤为尚书左承，资政殿学士郑居中为同知枢密院事。十三日，下诏守令的考核以户口增长减少为好坏标准。升桂州为大都督府，镇州为靖海军节度。二十日，禁止使用翡翠。二十三日，升太原府、军仔州并为大都督府。

十一月初一，日食，蔡京等因日食亏损不及应当到的程度，率大臣们称赞庆贺。十四日，设置符宝郎。十八日，升赢州为河间府、赢海军节度。二十七日，南丹州刺史莫公债降宋。徐处仁因母亲去世离职。

十二月初九，任命蔡京为太尉，何执中等官员进官二等。十二日，把江宁、荆南、扬、杭、越、洪、福、潭、广、桂都确定为帅府。设置铃南路。十六日，设置开封府府学。十八日，以婉容乔氏为贤妃。开凿报河。

这一年，秦凤发生早灾。京东发生水灾，黄河水溢出河道，派官贩济灾民，免遭水灾民户田租。庐州降豆。汀、怀二州出现象征吉样的五色云。乾宁军、同州段黄河清澈见底。于闻、夏国来进贡。涪州夷骆世华、骆文贵内附朝廷。大观二年春正月初一，在大庆殿接受八宝，赦免全国，文武官员进升一级。蔡京上表祝贺符瑞降临。初四，以婉仪刘氏为德妃。初八，蔡京进为太师；加童贯为节度使，仍担任宣抚使。初九，进封魏王赵误为燕王，邓王赵为越王，并为太尉；京兆郡王赵桓为定王，高密郡王赵楷为嘉王，并为司空；吴国公赵枢为建安郡王，冀国公赵祀为文安郡王，楚国公赵栩为安康郡王，扬国公赵域为济阳郡王，蜀国公赵构为广平郡王，并为开府仪同三司。十三日，以神宗德妃宋氏、刘氏为淑妃，贤妃乔氏为德妃。十九日，迁封赵仲损为齐安郡王，赵仲御为华阳郡王，赵孝赛为晋康郡王，赵孝参为豫章郡王，并为开府仪同三司。封赵仲增为信安郡王，赵仲忽为普安郡王，赵仲癸为咸安郡王，赵仲仆为同安郡王，赵仲糜为淮安郡王。二十七日，迁封向宗回为汉东郡王，向宗良为开府仪同三司。赵仲损逝世。河东、北盗贼兴起。

二月初三，设置各州曹椽官。十三日，下诏修建徽酞阁，藏哲宗御集，设置学士、直学士、待制官。十八日，任命安德军节度使钱景臻为开府仪同三司。二十九日，以婕好韦氏为修容。三月初十，向全国颁布金灵宝道场仪范。十四日，封儿子赵材为魏国公。二十六日，封儿子赵模为镇国公。二十九日，赐上舍生十三人及第。升乾宁军为清州。下诏监司每年推荐所管辖郡守二人，县令四人，前往三省审察。夏四月二十四日，恢复姚州。

五月初一，日食。初二，讯察囚犯罪状。因收复姚州功，赐给蔡京玉带，加童贯为检校司空，仍担任宣抚使。初五，恢复各路岁贡供奉物。十三日，溪哥王子减征扑哥投降，收复积石军。十九日，下诏授给蔡京子孙一人官职，执政官升官一级。

六月初六，以涪夷地建为珍州。十五日，以平夏城为怀德军。十六日，把殿中六尚、算学、太官局、翰林仪莺司都划归六察。

秋七月初二，废罢建造嘻祖殿室。初七，以婉容王氏为贤妃。

八月初四，邢州河水溢出河道，毁坏百姓庐舍，免除遭水灾民户赋役。十九日，中书侍郎梁子美罢为邪州知州。二十日，设置保州敦宗院。

九月初四，任命林滤为中书侍郎，吏部尚书余深为尚书左承。十五日，贬向宗回为太子少保退休。二十五日，封儿子赵植为吴国公。二十六日，皇后王氏逝世。削夺向宗回官爵。二十九日，因特殊情况赦免熙河兰惶、秦凤、永兴军路。

冬十一月初一，太白星白天出现。十九日，敬上大行皇后溢号为靖和。十二月二十七日，把靖和皇后葬在永裕陵。

这年，同州黄河段清澈见底。放出宫女七十七人。于闻、夏国来进贡。涪陵任应举、杨文贵，湖南瑶杨再光内附朝廷。

大观三年正月初十，在别庙附祭靖和皇后神主。十四日，两京、河阳、郑州囚犯减罪一等，民户为园陵服役者免除其赋。二十二日，以涪夷地建为承州。二十九日，升惶州为向德军节度。二月初一，播州杨文贵纳土归顺，以其地设置遵义军。初二，韩忠彦退休。三月初二，确立海商越界法。初六，到集英殿策试进士。十七日，下诏：四川郡守一律挑选内地人担任。十八日，黔南并人广西路。二十一日，赐礼部奏名进士及第出身六百八十五人。二十八日，张康国去世。

夏四月初四，林滤被罢免。十四日，以淑妃刘氏为贵妃。十九日，任命郑居中为知枢密院事，吏部尚书管师仁为同知枢密院事。二十九日，任命余深为中书侍郎，兵部尚书薛昂为尚书左承，工部尚书刘正夫为尚书右承。

五月初一，孟诩献上所画卦象，说宋朝将中衰，应该更改年号，改官名，变更庶事来压住兆头，徽宗不高兴，下诏流放边远地区。十二日，命令辟雍宴使用雅乐。十三日，讯察囚犯罪状。二十四日，大规模降冰雹。二十七日，以德妃乔氏为贵妃。

六月初一，下诏修撰冻扣。管师仁罢职。初四，蔡京被罢免。初八，任命何执中为特进、尚书左仆射兼门下侍郎。以沪夷地建为纯州、滋州。十七日，冀州段黄河水溢出河道。

秋七月初四，下诏：贬滴人中除元奸党及得罪朝廷者外，其余一律加以录用。十三日，下诏废罢都提举茶事司，在京城里命令户部、在外的命令转运司主管。

八月十三日，封儿子赵朴为雍国公。十七日，嗣攫王赵宗汉逝世。二十二日，任赵仲增为开府仪同三司，封为嗣攫王。二十四日，升融州为清远军节度。二十七日，韩忠彦逝世。

九月十二日，封儿子赵棣为徐国公。十八日，赐天下州学藏书阁名为“稽古”。冬十月二十二日，减免六尚局供奉物。

十一月初七，下诏算学以黄帝为先师，风后等八人配享，巫咸等七十人随从祭祀。二十九日，蔡京进封楚国公退休，仍提举修撰哲宗实录，逢一日、十五日朝见皇上。

十二月二十九日，废罢东南铸造夹锡钱。

这一年，江、淮、荆、浙、福建发生早灾。秦、凤、阶、成发生饥荒，调发粮食贩济灾民，免除其赋。陕州、同州段黄河清澈见底。婆、占城、夏国来进贡。沪州夷王募弱内附朝廷。

大观四年春正月初四，废罢改铸当十钱。二十二日，下诏：士庶有为僧者，以大不恭论处。二十八日，夏国来进贡。二月初一，严禁燃顶、炼臂、刺血、断指。十一日，罢除京西钱监。十五日，下诏从今以后赏赐升官者不超过奉大夫。二十一日，任命余深为门下侍郎，资政殿学士张商英为中书侍郎，户部尚书侯蒙为同知枢密院事。二十四日，罢除河东、河北、京东铸造夹锡铁钱。

三月初二，招募饥民补充禁军。下诏：医学生员并人太医局，算学生员并人太史局，书学生员并人翰林书艺局，画学生并人翰林图画局，学官一律废罢。十六日，命令各地负责贩济抚恤当地流民。二十五日，下诏：因罪废罢者稍加审别任用，能安分守纪者，不等期满分别予以任用升官，以观后效。二十八日，赐上舍生十五人及第。三十日，下诏：上书邪等人中的下等人可以按照没有过错官员的规定，今后改官升官一律免除检查推举。夏四月十一日，向全国颁布乐尺。十五日，蔡京呈上哲宗实录。二十八日，设立感生帝坛。二十九日，下诏修撰哲宗史。

五月初四，停止度僧碟三年。初九，彗星出现在奎宿、娄宿。十六日，设立词学兼茂科。十八日，下诏因彗星出现不上殿，减少饮食，命令侍从官直言朝政缺失。二十日，赦免全国。二十四日，改广西黔南路为广南西路。二十五日，究治广西妄言拓地罪，追贬帅臣王祖道为昭信军节度副使。二十六日，贬蔡京为太子少保。二十八日，余深被罢免。六月初三，上殿听政，恢复饮食。初八，任命张商英为尚书右仆射兼中书侍郎。二十五日，向宗回恢复为开府仪同三司、汉东郡王。二十八日，讯察囚犯罪状。二十九日，薛昂被罢免。秋七月初四，又罢方田法。十一日，封儿子赵妖为冀国公。

八月初九，任命刘正夫为中书侍郎，侯蒙为尚书左承，翰林学士承旨邓询仁为尚书右承。十二日，精减朝廷内外冗官。十四日，任命资政殿学士吴居厚为门下侍郎。二十一日，颁行内外学官选试法。

闰八月初五，下诏：各路有不便于民的事情，监司陈述奏上。初七，改陵井监为仙井监。二十五日，下诏严禁朋党。任命张阁为知杭州，兼领花石纲。九月初一，日食。

冬十月初二，立贵妃邓氏为皇后。郑居中被罢免。初三，太白星白天出现。任命吴居厚为知枢密院事。

十一月初一，朝拜景灵宫。初二，祭祀太庙。初三，在圆丘祭祀昊天上帝，赦免全国，明年改元。二十二日，罢拱州为襄邑县。

十二月十六日，靖和皇后溢号改为惠恭。

这一年，夔州段长江水溢出河道。海水清澈见底。放出宫女四百八十六人。南丹州首领莫公晨内附朝廷。政和元年（Hll）春正月初六，以贤妃王氏为德妃。初九，毁掉京师淫祠一千零三十八区。十五日，封儿子越供为定国公。二十三日，废罢白、龚二州。二十九日，下诏百官磨砺名节。

二月初九，册立皇后。十二日，下诏陕西、河东重新铸造夹锡钱。十三日，任命太子少师郑绅为开府仪同三司。三月初七，下诏监司督州县长吏劝民增植桑拓，按照数量多少作为赏罚的依据。十一日，任命吏部尚书王襄为同知枢密院事。

夏四月二十二日，罢除陕西、河东铸造夹锡钱。二十三日，讯察囚犯罪状。立守令劝农默陆法。二十四日，因淮南早灾，减轻囚犯罪刑一等，徒刑以下释放。

五月初二，下诏四川羡余钱物上交左藏库。初七，改当十钱为当三钱。十八日，东南方向有星白天陨落。二十六日，解池出现红盐。

六月二十三日，蔡京恢复为太子少师。

秋七月十一日，因病情痊愈赦免全国。二十二日，废平州、从州为寨。八月初五，蔡京恢复太子太师职衔。二十七日，张商英被罢免。二十八日，下诏：“监司辖区内官吏，一年中有三人以上犯罪，或者不到三人但曾推荐犯罪者，要治监司的罪。”

九月十八日，王襄被罢免。二十七日，封儿子赵试为广国公。这个月，郑允中、童贯出使辽朝，带回来李良嗣，李良嗣献上攻取燕京策略，下诏赐给他赵姓。冬十月初二，因管事大臣多邪恶争权、结党营私，下诏警告。二十一日，封昭化军节度使赵宗粹为信安郡王。二十二日，贬张商英为崇信军节度副使。十一月初三，规定上书邪等人及曾经人籍者一律不许试学官。十七日，封儿子赵棒为福国公。

十二月二十一日，下诏台谏官用正直公道辨别是非，不要畏惮大吏，不要结党亲近小人。二十三日，废镇州，升琼州为靖海军。

这一年，虔州出现芒草。蔡瑞州麦遍野。河南府出现嘉禾，野蚕成茧。放出宫女八十人。交趾、夏国来进贡。

上一篇：本纪·卷十九

下一篇：本纪·卷二十一

全   文：宋史

