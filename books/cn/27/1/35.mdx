---
---
---
title: ○孝宗三
---

五年春正月辛丑，侍御史谢廓然乞戒有司毋以程颐、王安石之说取士。从之。癸卯，罢特旨免臣僚及寺观科徭。庚戌，大风。己未，诏侍从、台谏、两省官集议考课法。

二月己巳，置州县丁税司。辛未，申严武臣呈试法。诏二广毋以摄官人治狱。丁丑，禁解盐入京西界。甲申。雨土。庚寅，威州蛮寇边，讨降之。

三月丁未，李彦颖罢。给辰、沅、澧、靖四州刀弩手田。壬子，以史浩为右丞相。丁巳，幸玉津园。己未，以王淮知枢密院事，赵雄参知政事。是春，黎州蛮出降。

夏四月乙丑朔，诏叶衡任便居住。丙寅，以礼部尚书范成大参知政事。辛未，知绍兴府张津进羡余四十万缗，诏以代民输和买、身丁之半。赐礼部进士姚颖以下四百十有七人及第、出身。丁丑，雨土。己卯，以赵思奉使不如礼，罢起居舍人，仍降二官。丁亥，命后省择中外所言利病不戾成法者以闻。

五月庚子，置武学国子员。丁未，修临安府城。禁诸路州军责属县进羡余。

六月庚午，饬百官及诸监司毋得请托。乙亥，范成大罢。癸未，诏京西、湖北商人以牛马负茶出境者罪死。甲申，诏翰林学士、谏议大夫、给事中、中书舍人、侍御史各举堪御史者二人。以给事中钱良臣签书枢密院事。己丑，罢诸州私置税场。减四川茶课十五万余缗。庚寅，蠲大理寺赃钱三万九千余缗。

闰月丙申，赠强霓、强震官，立庙西和州，赐名旌忠。丁酉，限四川总领会子额。戊戌，罢兴州都统司营田官兵，募民耕佃。己亥，复分利州东、西路为二。壬寅，置镇江、建康府转般仓。龚茂良卒于英州。乙巳，以魏王恺为永兴、成德军节度使、雍州牧、判明州如故。庚戌，蠲秀州民折帛钱。

秋七月甲子，太尉、提举万寿观李显忠薨。癸未，禁砂毛钱。丁亥，以岁丰，命沿江籴米百六十万石，以广边储。

八月甲午，诏诸路监司戒所部，民税毋以重价强折输钱。复制科旧法。丁酉，诏关外四州增募民兵为忠勇军。戊午，增铨试为五场，呈试为四场。

九月甲子，定广西卖盐赏罚。壬申，幸秘书省。戊寅，赐岳飞谥曰武穆。

冬十月戊戌，史浩等上《三祖下第六世仙源类谱》、《仁宗玉牒》。庚子，遣宇文价等使金贺正旦。辛亥，金遣张九思等来贺会庆节。乙卯，奉国军节度使、殿前都指挥使王友直以募兵扰民，降为武宁军承宣使，罢军职，统制以下夺官有差。军民哗呶者，执送大理寺鞫之。戊午，以孙右千牛卫大将军扩为明州观察使，封英国公。

十一月丙寅，诏军民喧哄者，并从军法。史浩言民不宜律以军法，不听。王友直再降为宜州观察使、信州居住。浩请罢政。甲戌，浩罢为少傅，还旧节，充醴泉观使兼侍读。乙亥，以钱良臣参知政事。丁丑，以赵雄为右丞相，王淮为枢密使。戊寅，以两川禁卒千人为成都府雄边军。庚辰，复监司互察法。十二月庚寅朔，班新定荐举式。辛卯，遣钱冲之等贺金主生辰。丁酉，罢兴元都统司营田官兵，募民耕佃。辛丑，复同安、蕲春监。丙午，禁两淮铜钱，复行铁钱。丙辰，金遣乌延察等来贺明年正旦。是岁，阶、福建兴化军水，通、泰、楚州、高邮军田鼠伤禾。三佛齐国入贡。

六年春正月戊辰，振淮东饥民。庚午，复置内侍省合同凭由司。壬申，蠲夔州路上供金银。丁丑，雨雹。辛巳，复置光州中渡榷场。

二月己丑朔，幸佑圣观，召史浩、曾觌赐酒。壬辰，钱良臣以失举赃吏，夺三官，丙申，诏前宰执、侍从有己见利便，听不时以闻，辛丑，立武臣关升荫补法。丙午，诏逃军犯强盗者毋拟贷。癸丑。命州县毋挠义役。乙卯，诏自今归正官亲赴部授官，以革冒滥。丁巳，裁特奏名试法。

三月庚申，幸聚景园。丙寅，录赵鼎、岳飞子孙，赐以京秩。己巳，郴州贼陈峒等破连、道州、桂阳军诸县，命湖南帅臣讨捕之。置广西义仓。辛未，再振淮东饥民。壬申，雨雹。丁丑，诏戒励诸道转运使。庚辰，幸玉津园。夏五月壬戎，裁宗室换官法。庚午，蠲四川盐课十万缗。乙亥，郴寇平。癸未，给襄阳归正忠义人田。

六月甲午，建丰储仓。丙申，诏特奏名毋授知县、县令。戊戌，蠲郴州运粮丁夫今年役钱之半。辛亥，广西妖贼李接破郁林州，守臣李端卿弃城遁，遂围化州。命经略司讨捕之。端卿除名勒停、梅州编管。

秋七月癸亥，籍郴州降寇。隶荆、鄂军。戊辰，班《隆兴以来宽恤诏令》于诸路。赵雄等上《会要》。乙亥，诏诸军五口以上增给缗钱。癸未，太白昼见，经天。

八月庚寅，罢诸路监司、帅守便宜行事。壬寅，以知楚州翟畋过淮生事，夺五官、筠州居住。

九月辛未，合祭天地于明堂，大赦。癸未，诏福建、二广卖盐毋擅增旧额。

冬十月乙酉朔，蠲连州被寇民租税。辛卯，遣陈岘等使金贺正旦。丙申，诏太学两优释褐，与殿试第二人恩例。庚子，四川行当三大钱。再蠲四川盐课十七万余缗。辛丑，除绍兴府民逋赋五万余缗。乙巳，金遣蒲察鼎寿等来贺会庆节。戊申，广西妖贼平。

十一月乙卯朔，帝着论数百言，深原用人之弊，因及诛赏之法，命宰执示从臣于都堂。辛酉，裁宗子试法。戊寅，罢金州管内安抚司。壬午，诏宗室有出身人得考试及注教授官。癸未，遣傅淇等贺金主生辰。十二月丙戌，班《重修淳熙敕令格式》。丙申，修百司省记法。己亥，诏自今鞫赃吏，后虽原贷者，毋以失入坐狱官。庚戌，金遣耶律慥等来贺明年正旦。辛亥，蠲临安府征税一年。是岁，温、台州水，和州旱。

七年春正月甲子，减广西诸州岁卖盐数。乙丑，刘焞以以平李接功，擢集英殿修撰，将佐幕属吏士进官、减磨勘年有差。己卯，诏京西州军并用铁钱及会子；民户铜钱，以铁钱或会子偿之，满二月不输官，许告赏。庚辰，蠲淮东民贷常平钱米。

二月癸未朔，初置广南烟瘴诸州医官。丙戌，复置皇太子宫小学教授。辛卯，魏王恺薨。乙未，诏拨广西兵校五百人隶提刑司。戊戌，罢瓜洲孳生马监。己亥，出湖南桩积米十万石，振粜永、邵、郴三州。甲辰，命利州路守、贰、县令兼领营田。乙巳，限改官员岁毋过八十人。封子楝为宜州观察使、安定郡王。

三月壬戌，诏举贤良方正能直言极谏者。庚午，迎太上皇、太上皇后宴翠寒堂。乙亥，减内外官荐举员。丁丑，再蠲临安府民身丁钱三年，诏诸州招补军籍之阙，自今岁以为常。

夏四月甲申，幸聚景园。丙戌，赵雄等上仁宗、哲宗玉牒。戊子，除明州积欠诸司钱十五万缗。辛卯，再免沿边归正人请占官田赋役三年，甲辰，黎州五部落犯盘佗砦，兵马都监高晃以绵、潼大军三千人与战，败走，蛮人深入，大掠而去。己酉，命荫补、武举、宗室、小使臣行三年丧。

五月戊辰，以吏部尚书周必大参知政事，刑部尚书谢廓然签书枢密院事。袁州分宜县大水，捐其税。戊寅，诏舒、蕲二州铸钱岁以四十五万贯为额。己卯，申饬书坊擅刻书籍之禁。庚辰，诏特奏名年六十人毋注县尉。

六月丙戌，以特进、观文殿大学士、判建康府陈俊卿为少保。壬辰，五部落再犯黎州，制置司钤辖成光延战败，官军死者甚众，提点刑狱、权州事折知常弃城遁。甲午，制置司益兵，遣都大提举茶马吴总往平之。壬寅，诏试刑法官增试经义。

秋七月癸丑，诏二广帅臣、监司察所部守臣臧否以闻。丁卯，以旱，决系囚，分命群臣祷雨于山川。壬申，移广西提刑司于郁林州。

八月癸未，禁黎州官吏市蕃商物。甲申，以祷雨未应，谕辅臣欲令职事官以上各实封言事。是夕，雨。丁酉，置湖南飞虎军。戊戌，雨。甲辰，五部落犯黎州塞，兴州左军统领王去恶拒却之，折知常重赂蛮，使之纳款。

九月癸亥，诏自今常朝毋称丞相名。甲子，命枢密使亦如之。乙丑，诏宰执、使相，给使减年恩数，身后三年者毋收使。丙寅，诏知县成资始听监司荐举。壬申，禁诸路遏籴。癸酉，名省记法为《淳熙重修百司法》。

冬十月丙戌，诏：“限田太宽，民役烦重，其令台谏、给舍同户部长贰详议以闻。”戊子，遣叶宏等使金贺正旦。乙未，黎州五部落进马乞降，诏却献马，许其互市。庚子，金遣李佾等来贺会庆节。

十一月癸丑，诏边吏存恤江西过淮饥民。丁巳，禁淮南诸司、州郡抑配民酒。辛酉，蠲两淮州军二税一年。癸亥，黎州戍军伍进等作乱，折知常遁去，王去恶诱进等诛之。壬申，南康军旱，诏出检放所余苗米万石充军粮。癸酉。遣盖经等贺金主生辰。十二月庚寅，赵雄等上神宗、哲宗、徽宗、钦宗四朝《国史志》。壬辰，以四川制置使胡元质不备蕃部，致其猖獗，夺两官罢之。丙申，嗣濮王士輵薨。戊戌，以新除成都府路提点刑狱禄东之权四川制置司，应黎州边事，随宜措置。癸卯，诏临安府承宣旨审奏如故事。甲辰，金遣徒单守素等来贺明年正旦。是月，诏以太上皇明年七十有五，议行庆寿礼，太上皇不允，帝进黄金二千两为寿。是岁，江、浙、淮西、湖北旱，蠲租，发廪贷给，趣州县决狱，募富民振济补官。故岁虽凶，民无流殍。安南入贡。

八年春正月甲寅，停折知常官、汀州居住。丙辰，诏、内侍见带兵官并与在京宫观，着为令。乙亥，诏福建岁拨盐于邵武军市军粮。

二月壬午，诏去岁旱伤郡县，以义仓米日给贫民，至闰三月半止。黎州土丁张百祥等不堪科役为乱，统领官刘大年引兵逆击之，土丁溃去，大年坐诛。戊子，禁浙西民因旱置围田者。裁童子试法。己丑，禁广西诸州科卖亭户食盐。庚寅，诏三省、枢密、六部置籍，稽考兴利除害等事。戊戌，以保康军节度使士歆为嗣濮王。

三月丁未朔，幸佑圣观。戊午，以潮州贼沈师为乱，趣帅、宪捕之。辛未，幸聚景园。闰月辛巳，命诸路帅臣、监司分州郡臧否为三等，岁终来上。戊子，赐礼部进士黄由以下三百七十有九人及第、出身。庚寅，修扬州城。甲午，幸玉津园。壬寅，减在京及诸路房廊钱什之三，德寿宫所减，月以南库钱贴进。禁潭、道等州官卖盐。甲辰，立宗室命继法。

夏四月癸丑，修湖南诸州城。丙辰，以临安疫，分命医官诊视军民。庚申，复以强盗配隶诸军重役。丁卯，安定郡王子栋薨。癸酉，立郴州宜章、桂阳军临武县学，以教养峒民子弟。

五月戊寅，诏监司、守令劝课农桑，以奉行勤怠为赏罚。壬午，诏诸路转运司趣民间补葺经界簿籍。辛卯，以久雨，减京畿及两浙囚罪一等，释杖以下，贷贫民稻种钱。壬寅，以史浩为少师。

六月己酉，诏放殿前司平江府牧马草场二万亩，听民渔采。戊午，除淳熙七年诸路旱伤检放米一百三十七万石、钱二千六万缗。辛酉，罢诸路坊场监官，听民承买。戊辰，史浩荐薛叔似、杨简、陆九渊、陈谦、叶适、袁燮、赵善誉等十六人，诏并赴都堂审察。

七月癸未，复以许浦水军隶殿前司。永阳郡王居广薨，追封永王。辛未，赏监司、守臣修举荒政者十六人。以不雨、决系囚。壬辰，绍兴大水，出秀、婺州、平江府米振粜。丁酉，严州水，诏被灾之家蠲其和买，三等以上户减半。辛丑，录范质后。

八月丙午，以旱，罢招军。庚戌，赵雄罢。壬子，诏绍兴府诸县夏税、和市、折帛、身丁钱绢之类，不以名色，截日并令住催。癸丑。以王淮为右丞相兼枢密使。甲寅，以谢廓然同知枢密院事。丙辰，更后殿幄次为延和殿。己未，以观文殿大学士、新四川制置使赵雄知泸州，戊辰，言者请自今歉岁蠲减，经费有亏，令户部据实以闻，毋得督趣己蠲阁之数。从之。罢诸路补葺经界簿籍。

九月庚辰，命诸路提举司贷民麦种。辛巳，钱良臣罢。庚寅，以谢廓然兼权参知政事。

冬十月己酉，遣施师点等使金贺正旦。辛酉，录黎州战殁将士四百三人。甲子，金遣完颜寔等来贺会庆节。诏灾伤州县谕民振粜。

十一月甲戌，以旱伤，罢喜雪宴。戊寅，蠲富阳、新城、钱塘夏税。庚寅，前池州守赵粹中误斩递卒汪青，落职，仍诏给青家衣粮十五年。辛卯，诏两省、侍从、台谏各举所知。浚行在至镇江府运河。丁酉，遣燕世良贺金主生辰。己亥，振临安府及严州饥民。庚子，再诏临安府为粥食饥民。辛丑，以淳熙元年减半推赏法募民振粜。十二月癸卯朔，以徽、饶二州民流者众，罢守臣，官出南库钱三十万缗，付新浙东提举常平朱熹振粜。丁未，禁诸州营造。戊申，谥刘安世曰忠定。辛亥，蠲诸路旱伤州军明年身丁钱物。甲寅，雨雹。以度僧牒募闽、广民入米。丙辰，诏县令有能举荒政者，监司、郡守以名闻。甲子，下朱熹社仓法于诸路。戊辰，金遣魏贞吉等来贺明年正旦。以争执进书仪，帝还内，遣王抃往谕旨。己巳，贞吉奉书入见。

是月，广东安抚巩湘诱潮贼沈师出降，诛之。是岁，江、浙、两淮、京西、湖北、潼川、夔州等路水旱相继，发廪蠲租，遣使按视，民有流入江北者，命所在振业之。

九年春正月甲戌，诏四孟朝献分用三日，如在京故事。丁丑，命两淮戍兵岁一更。癸未，罢枢密都承旨王抃为在外宫观，因罢诸军承受，复密院文书关录两省旧法，以文臣为都承旨。戊子，籴广南米赴行在。庚寅，诏江、浙、两淮旱伤州县贷民稻种，计度不足者贷以桩积钱。

二月庚戌，遣使访问二广盐法利害。戊辰，四川制置司言获叙州贼大波浪。三月辛未朔，幸佑圣观。诏振济忠、万、恭、涪四州。癸未，振济镇江。壬辰，遣使按视淮南、江、浙振济。甲午，罢诸路寄招军兵三年，就拣军子弟补其阙。

夏四月甲辰，诏自今盗发所在，亲临帅守、监司论罚，平定有劳者议赏。乙卯，诏诸路提刑，文武臣通置一员。癸亥，帝览陆贽《奏议》，谕讲读官曰：“今日之政，恐有如德宗之弊者，卿等条陈来上，无有所隐。”五月癸酉，以孙扌丙为右千牛卫大将军。丙子，诏辅臣择监司、郡守，必先才行。

六月壬寅，诏侍从、台谏各举操修端亮、风力强明、可充监司者一二人。甲寅，蠲犒赏库酒课二十二万余缗。汀、漳二州民为沈师蹂践者，除其赋。丁巳，给临安府贫民棺瘗钱。戊午，谢廓然薨。庚申，太白昼见。临安府蝗，诏守臣亟加焚瘗。甲子，太白昼见，经天。

秋七月甲戌，以江西常平、义仓及桩管米四十万石付诸司，预备振粜。辛己，出南库钱三十万缗付浙东提举朱熹，以备振粜。壬辰，以资政殿学士李彦颖参知政事。诏发所储和籴米百四十万石，补淳熙八年振济之数，于沿江屯驻诸州桩管。

八月己亥朔，诏绍兴民户去岁已纳夏税应减者三十万缗，理为今年之数。庚子，减皇后内命妇荫补数，立文武臣遇郊奏荐员，限致仕、遣表恩泽，视旧法捐三之一。淮东、浙西蝗。壬子，定诸州官捕蝗之罚。乙卯，复赏修举荒政监司、守臣。

九月己巳朔，罢诸路科买军器物料三年。庚午，以王淮为左丞相，梁克家为右丞相。丙子，以子彤为容州观察使，封安定郡王。辛巳，大享明堂，大赦。乙酉，以钱引十万缗赐泸州，备振粜。辛卯，封伯圭为荥阳郡王。以旱减恭、合、渠、昌州今年酒课。癸巳，太白昼见。乙未，禁蕃舶贩易金银，着为令。

十月戊戌朔，遣王蔺等使金贺正旦。丙午，罢军器所招军。辛亥，塞四川沿边支径。戊午。金遣完颜宗回等来贺会庆节。甲子，蠲诸路旱伤州军淳熙七年八年逋赋，出县官缗钱以偿户部。

十一月戊辰朔，禁臣庶之家妇饰僭拟。庚午，振夔路饥。乙酉，进奏院火。丙戌，遣贾选等贺金主生辰。戊子，大风。十二月己亥，更二广官卖盐法，复行客钞，仍出缗钱四十万以备漕计之阙。癸亥，金遣孛术鲁正等来贺明年正旦。

十年春正月丁丑，以给事中施师点签书枢密院事。命州县掘蝗。甲申，李彦颖罢。乙酉，命二广提举盐事官互措置盐事。丙戌，以施师点兼权参知政事。丁亥，诏终身任宫观人毋得奏子。己丑，诏罢广南官鬻盐法。壬辰，罢江东、浙西寄招镇江诸军三年。

二月癸卯，提举德寿宫陈源有罪，窜建宁府，寻移郴州，仍籍其家赀，进纳德寿宫。

三月戊辰，李焘上《续资治通鉴长编》六百八十七卷。辛未，有司请造第七界会子。辛巳，免四川和籴三年。癸未，幸玉津园。戊子，诏四川类试自今十六人取一人。己丑，除诈称灾伤籍产法。癸巳，复铨试旧法，罢试杂文。

夏四月丙申，再蠲临安府民丁身钱三年。己亥，命湖南、广西堙塞溪洞径路。

五月丙寅，增皇太子宫小学教授一员。甲戌，以潭州飞虎军隶江陵都统司。戊寅，幸聚景园。辛卯，诏疏襄阳水渠，以渠傍地为屯田，寻诏民间侵耕者就给之。废舒州宿松监。

六月戊戌，监察御史陈贾请禁伪学。乙巳，罢昭州岁贡金。己未，诏诸路监司、帅臣岁举廉吏。庚申，严赃吏禁。秋七月乙丑，以不雨，决系囚。丙寅，幸明庆寺祷雨。甲戌，以夏秋旱，避殿减膳，令侍从、台谏、两省、卿监、郎官、馆职各陈朝政阙失，分命群臣祷雨于天地、宗庙、社稷、山川。左丞相王淮等以旱乞罢，不许。丁丑，诏除灾伤州县淳熙八年欠税。甲申，雨。己丑，御殿复膳。

八月戊申，以施师点参知政事兼同知枢密院事。御史中丞黄洽参知政事。庚戌，以史浩为太保、魏国公致仕，庚申，以左藏南库隶户部。

九月乙丑，长溪、宁德县大水。丙寅，严盗贩解监法。丁丑，幸佑圣观。壬午，蠲诸州逋负内藏库钱六十万缗。乙酉，遣余端礼等使金贺正旦。丁亥，禁内郡行铁钱。

冬十月乙未，诏两浙义役从民便。壬子，金遣完颜方等来贺会庆节。

十一月壬戌朔，日有食之。乙丑，降会子，收两淮铜钱。甲戌，幸龙山大阅，遂幸玉津园。

闰月壬寅，诏却安南献象。丁巳，遣陈居仁等贺金主生辰。十二月丙子，朝德寿宫，行太上皇后庆寿礼，推恩如太上皇故事。丁亥，金遣完颜婆卢火等来贺明年正旦。是岁，福、漳、台、信、吉州水，京西、金、澧州、南平、荆门、兴国、广德军、江陵、建康、镇江、绍兴、宁国府旱。

十一年春正月辛卯朔，雨土。辛丑，安化蛮蒙光渐等犯宜州思立砦，广西兵马钤辖沙世坚出兵讨之，获光渐。丙午，诏江东、西路诸监司，义役、差役从民便。甲寅，雨土。

二月甲申，诏两淮、京西、湖北万弩手令在家阅习，每州许岁上材武者一二人，试授以官，如四川义士之制。

三月辛卯，诏刑部、御史台每季以仲月录囚徒。癸巳，命利路三都统吴挺、郭钧、彭杲密陈出师进取利害，以备金人。复金州管内安抚司。甲午，以上津、潮阳旱，蠲其税。辛丑，罢秀州御马院庄，归其侵地于民。丁未，禁淮民招温、处州户口。除职田、官田八年逋租。庚戌，诏御试策有及军民利害者，考官裒类以闻。辛亥，史浩入谢，赐宴于内殿。

夏四月甲子，以兴元义胜军移戍襄阳。戊辰，赐礼部进士卫泾以下三百九十四人及第、出身。癸未，重班《绍兴申明刑统》。

五月戊子朔，蠲崇德等十六县小民淳熙十年欠税十四万缗。癸卯，命刑部、大理寺议减刺配法。甲寅，出缗钱三十万犒给四川久戍将士。乙卯，太白昼见。

六月戊午朔，诏诸道总领举偏裨可将帅者。庚申，以周必大为枢密使。壬戌，诏在内尚书、侍郎、两省谏议大夫以上、御史中丞、学士、待制，在外守臣、监司，不限科举年分，各举贤良方正能直言极谏一人。己卯，诏诸州岁买稻种，备农民之阙。

秋七月癸卯，蠲减浙东败阙坊场酒课。癸丑，以浙西、江东水，禁诸州遏籴。甲寅，筑黎州要冲城。

八月庚申，遣章森使金贺正旦。

九月丁亥，诏诸路添差官自今毋创置。乙巳，诏殿前军子弟许权收刺一次。甲寅，再减四川酒课六十八万余缗。

冬十月甲子，初命举改官人犯赃者，举主降二官。乙丑，遣王信等贺金主生辰。庚午，禁诸州增收税钱。丙子，金遣张大节等来贺会庆节。盱眙军言得金人牒，以上京地寒，来岁正旦、生辰人使权止一年。壬午，诏诸以忠义立庙者，两淮漕臣缮治之。

十一月壬寅，禁福建民私有兵器。癸卯，助广西诸州岁计十万缗。甲寅，令峡州岁时存问处士郭雍。十二月丁巳，修湖南府城。己卯，诏戒监司、州县毋得于常赋外追取于民。是岁，江东、浙西诸州水，福建、广东、吉、赣州、建昌军、兴元府、金、洋、西和州旱。

十二年春正月己丑，禁交阯盐入省地。壬辰，四川制置使留正遣人诱青羌奴儿结，杀之。戊戌，日中有黑子。戊申，赐任伯雨谥曰忠敏。庚戌，日中复有黑子。

二月辛酉，雨雹。乙亥，罢诸军额外制领将佐。庚辰，置黎州防边义勇。

三月乙酉，进孙扩为安庆军节度使，封平阳郡王。辛卯，禁习渤海乐。辛亥，命侍从、台谏、两省、总领、管军官各举堪都、副统制者一二人。癸丑，除税场高等累赏法。

夏四月甲子，幸聚景园。戊辰，班《淳熙宽恤诏令》。丙子，谍言故辽大石林牙假道夏人以伐金，密诏吴挺与留正议之。己卯，幸玉津园。

五月庚寅，地震。辛卯，福州地震。诏帅臣赵汝愚察守令、择兵官、防盗贼。

六月乙卯，立淮东强勇军效用效士法。壬戌，除诸军逋欠营运钱。丁丑，诏浙东帅臣、监司不以时上诸州臧否，夺一官。戊寅，太白昼见。

秋七月丁酉，太白昼见，经天。壬寅，诏二广试摄官如铨试例，取其半。甲辰，以淮西屯田卤莽，总领、军帅、漕臣、守臣夺官有差。

八月癸亥，诏太上皇寿八十，令有司议庆寿礼。乙丑，诏户部、给舍、台谏详官民户役法以闻。

九月甲申，复二广监司以下到罢酬赏法。丙戌，诏恤潮州、台州被水之家。庚寅，遣王信等使金贺正旦。丁丑，诏诸路总领、军帅、漕臣、守臣岁上屯田所收之数。

冬十月辛亥，加上太上皇尊号曰光尧寿圣宪天体道性仁诚德经武纬文绍业兴统明谟盛烈太上皇帝、太上皇后曰圣寿齐明广慈备德太上皇后。甲寅，蠲施、黔州经制无额钱。命侍从各举宗室二三人。癸亥，诏诸路臧否以三月终、四川、二广以五月终来上。

十一月丁亥，鄂州大火。戊子，雷。壬辰，遣章森等贺金主生辰。辛丑，合祀天地于圜丘，大赦。十二月庚戌朔，帅群臣奉上太上皇、太上皇后册宝于德寿宫，推恩如绍兴三十二年故事。甲子，以知福州赵汝愚为四川制置使。丙子，金遣仆散守忠等来贺明年正旦。

十三年春正月庚辰朔，率群臣诣德寿宫行庆寿礼。大赦，文武臣僚并理三年磨勘，免贫民丁身钱之半为一百一十余万缗，内外诸军犒赐共一百六十万缗。癸巳，以史浩为太傅，陈俊卿为少师，嗣濮王士歆为少保。庚子，以昭庆军节度使士岘为开府仪同三司。

二月甲寅，诏强盗两次以上，虽为从，论死。庚申，诏举归正、添差、任满人才艺堪从军者。

三月丁酉，诏职事官改官，许在岁额八十员之外。合提举广南东、西盐事司为一。甲辰，幸玉津园。

夏四月辛亥，诏吴挺结约夏人。戊辰，再蠲四川和籴军粮三年。辛未，幸聚景园。

五月癸未，日中有黑子。甲申，诏非泛补官及七色补官人、非曾任在朝侍从者，品秩虽高，毋得免役。丙申，赐冲晦处士郭雍号曰颐正先生，仍遣官就问雍所欲言，备录来上。

秋七月壬辰，诏内外诸军主帅各举堪统制者二三人。壬寅，谥胡铨曰忠简。

闰月丙午朔，雨雹。戊申，以敷文阁学士留正签书枢密院事。己酉，施师点乞免兼同知枢密院事，许之。己未，五星皆伏。

八月乙亥朔，日、月、五星聚于轸。丙子，以故相曾怀鬻奏补恩，追落观文殿大学士。壬午，新筑江陵城成。

九月乙巳，诏伪造会子凡经行用，并处死。是月，遣李献等使金贺正旦。

冬十月甲戌朔，福州火。甲午，金遣完颜老等来贺会庆节。

十一月戊午，诏四川制置司通知马政，量收水渠民包占荒田租。庚申，遣张叔椿等贺金主生辰。甲子，王淮等上仁宗、英宗玉牒、神宗、哲宗、徽、宗钦宗四朝《国史列传》、《皇帝会要》。丙寅，梁克家罢为观文殿大学士、醴泉观使兼侍读。辛未，裁定百司吏额。十二月丙子，思州田氏献纳所买黔州民省地，诏偿其直。辛己，减汀州盐价岁万缗。甲午，陈俊卿薨。乙未，振临安府城内外贫乏老疾之民。戊戌，大理寺狱空。己亥，金遣耶律子元等来贺明年正旦。辛丑，再赐军士雪寒钱。是岁，利州路饥，江西诸州旱。

十四年春正月癸亥，出四川桩积米贷济金、洋州及关外四州饥民。

二月丁亥，以周必大为右丞相。戊子，以施师点知枢密院事。

三月甲子，幸玉津园。

夏四月己卯，置籍考诸路上供殿最，以为赏罚。戊子，赐礼部进士王容以下四百三十五人及第、出身。

五月乙巳，成都火。己酉，遣官措置汀州经界。

六月戊寅，以久旱，班画龙祈雨法。甲申，幸太一宫、明庆寺祷雨。丁亥，梁克家薨。庚寅，临安府火。辛卯，太白昼见。癸巳，王淮等以旱求罢，不许。诏衡州葺炎帝陵庙。己亥，减两浙路囚罪一等，释杖以下。

秋七月辛丑，罢户部上供殿最。丙午，诏群臣陈时政阙失及当今急务。丁未，以旱，罢汀州经界。己酉，诏监司条上州县弊事、民间疾苦。辛亥，避殿减膳彻乐。癸丑，命检正都司看详群臣封事，有可行者以闻。诏省部、漕臣催理已蠲逋欠者，令台谏觉察。权减秀州经、总制籴本钱半年。丙辰，命临安府捕蝗，募民输米振济。除绍兴新科下户今年和市布帛二万八千匹。辛酉，江西、湖南饥，给度僧牒，鬻以籴米备振粜。戊辰，雨。命给、舍看详监司所条弊事。

八月辛未，赐度牒一百道、米四万五千石，备振绍兴府饥。甲戌，御殿复膳。癸未，以留正参知政事兼同知枢密院事。丙戌，复夔路酬赏法。

九月癸卯，太上皇不豫。乙巳，诣德寿宫问疾。丙午，遣万钟等使金贺正旦。己未，诣德寿宫问疾。乙丑，罢增收木渠民田租。丙寅，除官军私负。

冬十月辛未，以太上皇不豫，赦。壬申，诣德寿宫问疾。癸酉，分遣群臣祷于天地、宗庙、社稷。甲戌，以太上皇未御常膳，自来日不视朝，宰执奏事内殿。乙亥，诣德寿宫侍疾，太上皇崩于德寿殿，遗诰太上皇后改称皇太后。奉皇太后旨，以奉国军承宣使甘昪主管太上皇丧事。丙子，以韦璞等为金告哀使。戊寅，以荥阳郡王伯圭为欑宫总护使。翰林学士洪迈言大行皇帝庙号当称“祖”，诏有司集议以闻。己卯，诏尊皇太后。辛巳，诏曰：“大行太上皇帝奄弃至养，朕当衰服三年，群臣自遵易月之令，可令有司讨论仪制以闻。”甲申，用礼官颜师鲁等言，大行太上皇帝上继徽宗正统，庙号称“宗”。乙酉，百官五上表请帝还内听政。丙戌，诏俟过小祥，勉从所请。戊子，帝衰绖御素辇还内。以颜师鲁等充金国遣留国信使。己丑，金遣田彦皋等来贺会庆节，诏免入见，却其书币。甲午，诣德寿宫，自是七日皆如之。

十一月戊戌朔，诣德寿宫，自是朔望皆如之。己亥，大行太上皇帝大祥，自是帝以白布巾袍御延和殿。诣德寿宫，衰绖而杖如初。诏皇太子惇参决庶务。庚子，皇太子三辞参决庶务，不许。辛丑，诣德寿宫禫祭，百官释服。甲辰，群臣三上表请御殿听政，诏俟过祔庙。戊申。遣胡晋臣等贺金主生辰。辛亥，冬至，诣德寿宫。甲寅，西南方有赤气随日入。乙卯。雷。戊午，诏皇太子参决庶务于议事堂，在内寺监、在外守臣以下，与宰执同除授讫乃奏。己未，诏三日一朝德寿宫。十二月庚午，大理寺狱空。壬午，东北方有赤气随日出。癸巳，金遣完颜崇安等来贺明年正旦，见于垂拱殿之东楹素幄，诏礼物毋入殿，付之有司。是岁，两浙、江西、淮西、福建旱，振之。

十五年春正月丁酉朔，诣德寿宫几筵行礼。戊戌，皇太子初决庶务于议事堂。辛丑，复置左、右补阙、拾遗。乙巳，诏免诸州军会庆节进奉二年。诏自今御内殿，令皇太子侍立。庚申，施师点罢。甲子，以黄洽知枢密院事，吏部尚书萧燧参知政事。

二月丁亥，金遣蒲察克忠等来吊祭，行礼于德寿殿，次见帝于东楹之素幄。癸巳，遣京镗等使金报谢。

三月庚子，王淮等上大行太上皇谥曰圣神武文宪孝皇帝，庙号高宗。乙巳，上高宗谥册宝于德寿殿，又上懿节皇后改谥宪节册宝于别庙本室。丁未，右丞相周必大摄太傅，持节导梓宫。癸丑，用洪迈议，以吕颐浩、赵鼎、韩世忠、张俊配飨高宗庙庭，吏部侍郎章森乞用张浚、岳飞，秘书少监杨万里乞用浚，皆不报。丙寅，权欑高宗于永思陵。

夏四月壬申，帝亲行奉迎虞主之礼，自是七虞、八虞、九虞、卒哭、奉辞皆如之。乙亥，诏洪迈、杨万里并予郡。甲申，用礼官尤袤请，诏群臣再集议配享臣僚。丙戌，祔高宗神主于太庙，诏曰：“朕比下令欲衰绖三年，群臣屡请御殿易服，故以布素视事内殿。虽诏俟过祔庙，勉从所请，然稽诸典礼，心实未安，行之终制，乃为近古。宜体至意，勿复有请。”己丑，诏减临安、绍兴府囚罪一等，释杖以下，民缘欑宫役者蠲其赋。庚寅，用御史冷世光言，罢再议配享。皇太后有旨，车驾一月四诣德寿宫，如旧礼。

五月己亥，王淮罢。乙巳，帝既用薛叔似言罢王淮，诏谕叔似等曰：“卿等官以拾遗、补阙为名，不任纠劾。今所奏乃类弹击，甚非设官命名之意，宜思自警。”丁巳，诏修《高宗实录》。己未，祁门县大水。壬戌，始御后殿。诏岁出钱五万六千余缗，减广东十二州折纳米价钱。

六月丁卯，雨雹。戊辰，罢敕令所。己巳，以伯圭为少傅，带御器械夏执中为奉国军节度使。癸酉，以新江西提点刑狱朱熹为兵部郎官，熹以疾未就职。侍郎林栗劾熹慢命，熹乞奉祠。太常博士叶适论栗袭王淮、郑丙、陈贾之说，为“道学”之目，妄废正人。诏熹仍赴江西，熹力辞不赴。庚寅，荧惑犯太微。

秋七月戊戌，上高宗庙乐曰《大勋》，舞曰《大德》。己未，出兵部侍郎林栗。壬戌，恩平郡王璩薨，追封信王。

八月甲子朔，日有食之。

九月庚子夜，南方有赤黄气覆大内。辛丑，大飨明堂，以太祖、太宗配，大赦。癸卯，更试补医官法。己酉，遣郑侨等使金贺正旦。甲寅，上皇太后宫名慈福。

冬十月癸未，金遣王克温等来贺会庆节，见于垂拱殿东楹。甲申，会庆节，诏北使、百官诣东上阁门拜表起居，免入贺。己丑，再罢诸州科买军器物料三年。

十一月庚子，建焕章阁，藏高宗御集。遣何澹贺金主生辰。甲辰，诏百官轮对，毋过三奏。十二月丙寅，追复龚茂良资政殿学士。壬午，命朱熹主管西太一宫兼崇政殿说书，辞不至。戊子，金遣田彦皋等来贺明年正旦。是岁，江西、湖北、两淮、建宁府、徽州水。

十六年春正月癸巳，金主雍殂，孙璟立。甲午，封孙抦为嘉国公。丙申，黄洽罢。己亥，以周必大为左丞相，留正为右丞相，萧燧兼权知枢密院事，礼部尚书王蔺参知政事，刑部尚书葛邲同知枢密院事。乙巳，萧燧罢。丙午，皇太后移御慈福宫。戊申，以昭庆军承宣使郭师禹为保大军节度使。辛亥，罢淮西屯田。是日，帝始谕二府，以旬日当内禅，命周必大留身呈诏草。丙辰，罢拘催钱所。复二广官般官卖盐法。己未，更德寿宫为重华宫。谥李纲曰忠定。

二月辛酉朔，日有食之。壬戌，下诏传位皇太子。是日，皇太子即皇帝位。帝素服驾之重华宫。辛未，上尊号曰至尊寿皇圣帝，皇后曰寿成皇后。绍熙五年五月壬戌，寿皇圣帝不豫。六月戊戌，崩于重华殿，年六十有八。十有丙辰，谥曰哲文神武成孝皇帝，庙号孝宗。十一月乙卯，权欑于永阜陵。十二月甲戌，祔于太庙。庆元三年十一月辛丑，加谥绍统同道冠德昭功哲文神武明圣成孝皇帝。

赞曰：高宗以公天下之心，择太祖之后而立之，乃得孝宗之贤，聪明英毅，卓然为南渡诸帝之称首，可谓难矣哉。即位之初，锐志恢复，符离邂逅失利，重违高宗之命，不轻出师，又值金世宗之立，金国平治，无衅可乘，然易表称书，改臣称侄，减去岁币，以定邻好，金人易宋之心，至是亦寝异于前日矣。故世宗每戒群臣积钱谷，谨边备，必曰：“吾恐宋人之和，终不可恃。”盖亦忌帝之将有为也。天厌南北之兵，欲休民生，故帝用兵之意弗遂而终焉。然自古人君起自外藩，入继大统，而能尽宫庭之孝，未有若帝。其间父子怡愉，同享高寿，亦无有及之者。终丧三年，又能却群臣之请而力行之。宋之庙号，若仁宗之为“仁”，孝宗之为“孝”，其无愧焉，其无愧焉！

关键词：宋史,本纪

解释翻译[挑错/完善]

淳熙五年（1178）春正月初六，侍御史谢廓然请告诫有关部门，不要以程颐、王安石的学说取士，孝宗采纳了这个建议。初八，废罢特旨免臣僚和寺观科摇。十五日，大风。二十四日，诏令侍从、台谏、两省官一起讨论考课法。

二月初四，设置州县丁税司。初六，申严武臣呈试法。诏令二广不要用摄官人治理刑狱。十二日，禁止解盐进人京西境内。十九日，天上降土。二十五日，威州蛮攻打边境，讨降之。

三月十三日，李彦颖被罢免。授给辰、沉、遭、靖四州弓弩手田。十八日，任命史浩为右承相。二十三日，到玉津园。二十五日，任命王淮为枢密院事，赵雄参知政事。这年春天，黎州蛮投降。夏四月初一，诏令叶衡随便居住。初二，任命礼部尚书范成大为参知政事。初七，绍兴知府张津进羡余四十万络，诏令用它代替输纳百姓和买、身丁钱的一半。赐礼部进士姚颖以下四百一十七人及第、出身。十三日，天上降土。十五日，因赵思奉命出使金国没能按礼行事，罢起居舍人，并且降二官。二十三日，命令后省选择中外所言利病没有违反成法者上报朝廷。

五月初七，设置武学国子员。十四日，修临安府城。禁止各路州军责属县进献羡余财物和钱。

六月初七，整治百官和各监司，不得询私请托。十二日，范成大被罢免。二十日，诏京西、湖北商人用牛马把茶带出境的人处以死刑。二十一日，令翰林学士、谏议大夫、给事中、中书舍人、侍御史各自举荐可以担任御史者二人。任命给事中钱良臣为签书枢密院事。二十六日，废罢各州私置税场。减轻四川茶课十五万多络。二十七日，免除大理寺赃钱三万九千多络。闰六月初四，赠强霓、强震官职，在西和州立庙，赐名族忠。初五，限定四川总领会子额。初六，废罢兴州都统司营田官兵，募民佃耕。初七，又分利州东西路为二。初二，设置镇江、建康府转般仓。龚茂良在英州去世。十三日，任命魏王赵恺为永兴、成德军节度使、雍州牧，仍旧判明州。十八日，免除秀州百姓折帛钱。

秋七月初三，太尉、提举万寿观李显忠逝世。二十二日，禁砂毛钱。二十六日，因年成丰收，命令沿江来米一百六十万石，扩大边储数量。

八月初三，诏令各路监司告戒所部，百姓租税不得以重价强行折纳输钱。恢复制科旧法。初六，诏令关外四州增募民兵为忠勇军。二十七日，增锉试为五场，呈试为四场。

九月初四，确定广西卖盐赏罚。十二日，到秘书省。十八日，赐给岳飞溢号为武穆。

冬十月初八，史浩等呈上三祖下第六世仙源类杳、仁宗玉碟。初十，派遣宁文价等出使金国祝贺新春。二十一日，金国派遣张九思等来祝贺会庆节。二十五日，奉国军节度使、殿前都指挥使王友直因募兵骚扰百姓，被贬降为武宁军承宣使，罢除军职，统制以下官员削夺官职不等。军民喧闹者，押送到大理寺审讯。二十八日，任命孙子右千牛卫大将军赵扩为明州观察使，封为英国公。十一月初七，下诏：军民喧斗者，一律按军法论处。史浩说百姓不应该处以军法，没有得到采纳。王友直再降为宜州观察使，信州居住。史浩请求罢职。十五日，史浩罢为少傅，担任旧职，为醛泉观使兼侍读。十六日，任命钱良臣为参知政事。十八日，任命赵雄为右承相，王淮为枢密使。十九日，以两川禁卒一千人为成都府雄边军。二十一日，恢复监司互察法。

十二月初一，颁布新定荐举格式。初二，派遣钱冲之等祝贺金主生日。初八，废罢兴元都统司营田官兵，募民佃耕。十二日，恢复同安、薪春监。十七日，禁止两淮铜钱，重新通行铁钱。二十七日，金朝派遣乌延察等来祝贺明年新春。

这一年，阶州、福建兴化军水灾，通州、泰州、楚州、高邮军田鼠毁伤庄稼。三佛齐国来进贡。

淳熙六年春正月初九，贩济淮东饥民。十一日，重新设置内侍省合同凭由司。十三日，免除夔州路上供金银。十八日，降冰雹。二十二日，重置光州中渡榷场。

二月初一，到佑圣观，召史浩、曾规赐酒。初四，钱良臣因没能举报赃吏，被削夺三官。初八，诏令前宰执、侍从有利用职务之便谋利者，允许随时上报。十三日，立武臣关升荫补法。十八日，诏令逃军犯强盗罪的不予宽免。二十五日，命令州县不要阻挠实行义役。二十七日，诏令从今以后归正官要亲自到有关部门接受任命，以防止冒充。二十九日，裁特奏名试法。

三月初二，到聚景园。初八，录用赵鼎、岳飞的子孙，赐给京秩。十一日，郴州贼陈酮等攻破连州、道州、桂阳军各县，命令湖南帅臣讨捕。设置广西义仓。十三日，再次贩济淮东饥民。十四，降冰雹。十九日，诏令告诫各道转运使。二

十二日，到玉津园。

夏五月初五，裁宗室换官法。十三日，免除四川盐课十万络。十八日，郴州寇盗被平定。二十六日，授给襄阳归正忠义人田。

六月初七，建丰储仓。初九，诏令特奏名不要授给知县、县令。十一日，免除郴州运粮丁夫今年役钱的一半。二十四日，广西妖贼李接攻破郁林州，守臣李端卿弃城逃跑，于是化州被围困。命令经略司讨捕。李端卿被除名，勒令停职，梅州编管。

秋七月初七，登记郴州降寇，隶归荆、鄂军。十二日，向各路颁布隆兴以来宽恤诏令。赵雄等呈上会要。十九日，诏令诸军五口以上增给络钱。二十七日，太白星白天显现，经历一天尚未消失。

八月初五，废罢各路监司、帅守不上奏自行处理有关事宜。十七日，因楚州知州翟玫过淮生事，被削夺五官，箔州居住。

九月十六日，在明堂合祭天地，大赦。二十八日，诏令福建、二广卖盐不得擅自提高旧额。

冬十月初一，免除连州被寇劫掠百姓租税。初七，派遣陈崛等出使金国祝贺新春。十二日，下诏太学两优释褐出任官职，同殿试第二人恩例一样。十六日，四少11流通“当三”大钱。再免四川盐课十七万余络。十七日，免除绍兴府百姓拖欠赋税五万余络。二十一日，金国派遣蒲察鼎寿等来祝贺会庆节。二十四日，广西妖贼被平定。

十一月初一，孝宗著论数百言，深深考究用人之弊，并涉及诛赏之法，命宰臣拿到政事堂给从臣看。初七，裁宗子试法。二十四日，废罢金州管内安抚司。二十八日，下诏宗室有出身人得考试及注教授官。二十九日，派遣傅淇等祝贺金主生日。

十二月初三，颁布重修淳熙救令格鸯。十三日，修百司省记法。十六日，下诏：从今以后审讯赃吏，后来虽然被宽免，但不能因此治罪狱官。二十七日，金国派遣耶律煊等来祝贺明年新春。二十八日，免除临安府征税一年。这一年，温州、台州水灾，和州早灾。

淳熙七年春正月十一日，减广西诸州每年卖盐数额。十二日，刘少享因平定李接有功，升为集英殿修撰，将佐幕属吏士进官、减磨勘年不等。二十六日，诏令京西州军并用铁钱和会子；民户铜钱，用铁钱或会子偿还，满二月不输官，允许告赏。二十七日，免除淮东百姓贷常平钱米。

二月初一，初置广南烟瘴各州医官。初四，重新设置皇太子宫小学教授。初九，魏王赵恺逝世。十三日，诏令调广西兵校五百人隶提刑司。十六日，废罢瓜洲孽生马监。十七日，调出湖南桩积米十万石，贩桌永、邵、郴三州。二十二日，命令利州路正副长官、县令兼领营田。二十三日，限定每年改官不得超过八十名。封赵子栋为宜州观察使、安定郡王。三月初十，诏令推举贤良方正能直言极谏的人。十八日，在翠寒堂宴请太上皇、太上皇后。二十三日，减内外官荐举名额。二十五日，再次免除临安府百姓身丁钱三年。诏令各州招补各军缺额，从此以后每年如此，形成常例。夏四月初二，到聚景园。初四，赵雄等呈上仁宗哲宗玉碟。初六，免除明州拖欠诸司钱十五万络。初九，再免沿边归正人请占官田赋役三年。二十二日，黎州五部落侵犯盘佗寨，兵马都监高晃率绵、憧州大军三千人与之作战，失败退走，蛮人深人，大掠而去。二十七日，命令荫补、武举、宗室、小使臣们行三年丧。

五月十七日，任命吏部尚书周必大为参知政事，刑部尚书谢廓然为签书枢密院事。袁州分宜县大水，免除其税。二十七日，诏令舒、薪二州铸钱每年以四十五万贯为额。二十八日，重新严禁书坊擅刻书籍。二十九日，诏令特奏名每年六十人不得注拟差遣县尉。六月初五，任命特进、观文殿大学士、判建康府陈俊卿为少保。十一日，黎州五部落再次侵犯州城，制置司铃辖成光延战败，官军死者甚众，提点刑狱、暂代州事折知常弃城逃跑。十三日，制置司增加兵力，派都大提举茶马吴总率兵前往平定。二十一日，诏令考试刑法官增试经义。

秋七月初三，诏令二广帅臣、监司考察所属守臣好坏上报朝廷。十七日，因早灾处理关押囚犯，分别命令大臣到山川祈祷降雨。二十二日，广西提刑司移到郁林州。

八月初三，禁止黎州官吏买外商物品。初四，因祈祷降雨没能实现，告谕辅臣要职事官以上官员分别上奏言事。这天晚，降雨。十七日，设置湖南飞虎军。十八日，降雨。二十四日，五部落侵犯黎州边塞，兴州左军统领王去恶打退他们，折知常重赂蛮人，使之纳款献土。九月十四日，诏令从今以后常朝不称呼承相名字。十五日，命枢密使也如此。十六日，诏令宰执、使相授给使职，减年恩数，去世三年者不收回使职。十七日，诏令知县成资后才允许监司举荐。二十三日，禁止各路遏来。二十四日，称省记法为婷熙重修百司法。

冬十月初七，下诏：“限田太宽，民役繁重，命令台谏、给舍官同户部正副长官一起详细讨论上报朝廷。”初九，派遣叶宏等出使金国祝贺新春。十六日，黎州五部落进贡马，请求降附，诏令退还马匹，允许互市。二十一日，金国派遣李情等来祝贺会庆节。

十一月初五，诏令边吏慰问抚恤过淮饥民。初九，禁止淮南各司、州郡抑配民酒。十三日，免除两淮州军二税一年。十五日，黎州戍军伍进等作乱，折知常逃跑，王去恶诱杀伍进等。二十四日，南康军早灾，诏令调出检放所剩余苗米一万石充当军粮。二十五日，派遣盖经等祝贺金主生日。

十二月十二日，赵雄等呈上神宗、哲宗、徽宗、钦宗咽朝国史奋。十四日，因四少l｛制置使胡元质不防备蕃部，致使其猖撅，被削夺两官罢去。十八日，嗣攫王赵口渴逝世。二十日，任命新上任的成都府路提点刑狱禄东之代理四川制置司，随宜措置黎州边事。二十五日，诏令临安府承宣圣旨审奏一律按成规办理。二十六日，金朝派遣徒单守素等来祝贺明年新春。这个月，下诏因太上皇明年七十五岁，讨论行庆寿礼，太上皇没答应，孝宗进献黄金二千两作为祝寿礼物。这一年，江、浙、淮西、湖北早灾，免租，发凛贷给，督促州县处理案狱，招募富民进行贩济，补给官职。所以年成虽然不好，但百姓没有流移。安南来进贡。淳熙八年正月初七，停止折知常的官职，汀州居住。初九，下诏：内侍现带兵官一律授与在京宫观，著为令。二十八日，诏令福建每年向邵武军拨盐，购买军粮。

二月初五，诏令去年早灾州县，每天用义仓米供给贫民，到闰三月十五日止。黎州土丁张百样等不堪科役为乱，统领官刘大年率军进攻，土丁败走，刘大年获罪被处死。十一日，禁止浙西百姓因早灾设置围田。裁童子试法。十二日，禁止广西各州科卖亭户食盐。十三日，诏令三省、枢密、六部设置簿籍，记录考察兴利除害事件。二十一日，任命保康军节度使赵士散为嗣攫王。

三月初一，孝宗到佑圣观。十二日，因潮州贼沈师叛乱，督促帅、宪臣率兵讨捕。二十五日，到聚景园。

闰三月初五，命令各路帅臣、监司分州郡好坏为三等，岁终上报朝廷。十二日，赐礼部进士黄由以下三百七十九人及第、出身。十四日，修扬州城。十八日，到玉津园。二十六日，减除在京和诸路房廊钱十分之三，德寿宫所减，每月以南库钱贴进。禁止潭州、道州官卖盐。二十八日，立宗室命继法。

夏四月初八，修湖南各州城。十一日，因临安发生疾疫，分遣医官诊视军民。十五日，重新将强盗犯配隶各军重役。二十二日，安定郡王赵子栋逝世。二十八日，立郴州宜章、桂阳军临武县学校，用来教养酮民子弟。

五月初三，诏令监司、守令劝课农桑，按奉行勤怠为赏罚。初七，诏令各路转运司督促民间修补经界簿籍。十六日，因久雨不晴，减京瓷和两浙囚犯罪状一等，杖刑以下释放，贷给贫民稻种钱。二十七日，任命史浩为少师。

六月初四，诏令退出殿前司、平江府牧马草荡二万亩，允许百姓开发利用。十三日，免除淳熙七年各路早灾检放米一百三十七万石、钱二十六万络。十六日，废罢各路坊场监官，允许百姓承买。二十三日，史浩推荐薛叔似、杨简、陆九渊、陈谦、叶适、袁燮、赵善誉等十六人，诏令都到政事堂接受审查。

七月初九，重新以许浦水军隶属殿前司。永阳郡王赵居广逝世，追封为永王。十七日，奖赏监司、守臣修举荒政成效好的十六人。因不降雨处理关押囚犯。十八日，绍兴大水，调出秀州、姿州、平江府米进行贩桌。二十三日，严州水灾，诏令免除受灾之家和买，三等以上户减去一半。二十七日，录用范质后代。八月初二，因早灾废除招军。初六，赵雄被罢免。初八，诏令绍兴府各县夏税、和市、折帛、身丁钱绢之类，不论是什么名色，从今日起一律停止催征。初九，任命王淮为右承相兼枢密使。初十，任命谢廓然为同知枢密院事。十二日，更改后殿幌次为延和殿。十五日，任命观文殿大学士、新四川制置使赵雄知沪州。二十四日，议者请求从此以后歉收年份免除赋税，导致经费亏损，命令户部上报实情，不得督促征收已经免除或暂时不征的数目。孝宗采纳了这个建议。废罢各路补修经界簿籍。

九月初七，命令各路提举司贷民麦种。初八，钱良臣被罢免。十七日，任命谢廓然为参知政事。

冬十月初六，派遣施师点等出使金国祝贺新春。十八日，记录黎州战死士四百零三人。二十一日，金国派遣完颜算等来祝贺会庆节。诏令灾伤州县劝民贩桌。

十一月初二，因早灾废罢喜雨宴。初六，免除富阳、新城、钱塘夏税。十八日，前池州守赵粹中误斩递卒汪青，被解职，并且诏令供给汪青家衣粮十五年。十九日，诏令两省、侍从、台谏官各自推举所知道的人才。疏浚行在至镇江府段运河。二十五日，派遣燕世良祝贺金主生日。二十七日，贩济临安府和严州饥民。二十八日，再次诏令临安府制作粥给饥民吃。二十九日，按淳熙年减半推赏法募民贩桌。

十二月初一，因徽州、饶州百姓流失很多，罢免守臣。官府调出三十万络南库钱，交给新上任的浙东提举常平朱熹贩桌。初五，禁止各州营造土木等工程。初六，刘安世溢号为忠定。初九，免除各路早灾州军明年身丁钱物。十二日，降冰雹。用度僧碟招募闽、广百姓纳米。十四日，诏令县令有能振举荒政者，监司、郡守上报他们的姓名。二十二日，向各路颁布朱熹社仓法。二十六日，金国派遣魏贞吉等来祝贺明年新春。因争执进书礼仪意见不统一，孝宗回宫，派王打前往宣达圣旨。二十七日，魏贞吉奉书朝见孝宗。这个月，广东安抚巩湘劝诱潮贼沈师出降，诛杀他。

这一年，江、浙、两淮、京西、湖北、撞川、夔州等路水灾早灾交相发生，打开仓库贩济，免除租税，派官视察，流人江北的饥民，命所在地区予以贩救。淳熙九年正月初三，诏令四季的第一个月举行祭祀，分别用三天，如在京惯例。初六，命令两淮戍兵每年更换一次。十二日，废罢枢密都承旨王打为在外宫观，于是罢除各军承受，恢复枢密院文书关录两省旧法，以文臣为都承旨。十七日，来广南米运往行在。十九日，诏令江、浙、两淮早灾州县贷给百姓稻种，计度不足者贷给桩积钱。

二月初九，派遣使臣访问二广盐法利害。二十七日，四川制置司报告说俘获叙州贼大波浪。

三月初一，到佑圣观。诏令贩济忠、万、恭、涪四州。十三日，贩济镇江。二十二日，派官视察淮南、江、浙贩济情况。二十四日，废罢各路寄招军兵三年，就选各军子弟补其缺额。

夏四月初四，诏令从今以后盗贼发生地区，亲临监司、帅守论罚，平定有功劳者予以奖赏。十五日，诏令各路提刑，文武臣并置一名。二十三日，孝宗阅览陆赞凑泌，告诉讲读官说：“今日之政，恐怕有像唐德宗时一样的弊病，你们陈述奏上，不要隐瞒。”

五月初四，任命孙子赵柄为右千牛卫大将军。初七，诏令辅臣选择监司、郡守，一定要把才能放在第一。

六月初三，诏令侍从、台谏各自举荐操行端亮、精明强干、可以担任监司的人一二名。十五日，免除搞赏库酒钱二十二万余络。汀、漳二州百姓被沈师践踏免除赋税。十八日，供给临安府贫民下葬钱。十九日，谢廓然逝世。二十一日，太白星白天出现。临安府蝗灾，诏令守臣赶快焚埋掉蝗虫。二十五日，太白星白天出现，历经一天。

秋七月初六，把江西常平、义仓和桩管米四十万石交给各司，预备贩桌。十三日，调出南库钱三十万络交给浙东提举朱熹，以备贩桌。二十四日，任命资政殿学士李彦颖为参知政事。诏令调出所储和来米一百四十万石，补去年贩济之数，桩管于沿江屯驻各州。

八月初一，诏令绍兴民户去年已经交纳夏税应该减去的三十万络，算作今年的数目。初二，减少皇后内命妇荫补数，立文武臣遇郊奏荐员，限制退休、遗表恩泽，捐除旧法的三分之一。淮东、浙西蝗灾。十四日，定各州官捕蝗虫的惩罚制度。十七日，重新奖赏修举荒政的监司、守臣。

九月初一，罢除各路科买军器物料三年。初二，任命王淮为左承相，梁克家为右承相。初八，任命赵子彤为容州观察使，封为安定郡王。十三日，大祀明堂，大赦。十七日，赐给沪州钱引十万络，备作贩桌。二十三日，封赵伯圭为荣阳郡王。因早灾减除恭、合、渠、昌四州今年酒课。二十五日，太白星白天出现。二十七日，禁止外商船舶贩易金银，著为令。

十月初一，派遣王蔺等出使金朝祝贺正旦。初九，罢废军器所招军。十四日，堵塞四川沿边支路。二十一日，金国派完颜宗回等来祝贺会庆节。二十七日，免除各路早伤州军前二年拖欠赋税，拿出县官络钱偿还户部。

十一月初一，禁止臣庶之家妇人饰物超过规定。初三，贩济夔州路饥民。十八日，进奏院火灾。十九日，派遣贾选等祝贺金主生日。二十一日，大风。十二月初三，更改二广官卖盐法，重新实行客钞法，并且拿出络钱四十万络备作槽计缺额。二十七日，金国派遣李术鲁正等来祝贺明年新春。

淳熙十年春正月十一日，任命给事中施师点为签书枢密院事。命令州县掘没蝗虫。十八日，李彦颖被罢免。十九日，命令二广提举盐事官互相措置盐事。二十日，任命施师点兼代理参知政事。二十一日，诏令终身任宫观人不得奏子。二十三日，诏令废罢广南官卖盐法。二十六日，废罢江东、浙西寄招镇江各军三年。

二月初八，提举德寿宫陈源有罪，贬窜建宁府，不久贬往郴州，并且籍没家资，进纳德寿宫。

三月初三，李煮呈上续资治通鉴长ha六百八十七卷。初六，有关部门请造第七界会子。十六日，免四川和来三年。十八日，到玉津园。二十三日，诏四川类试，从此以后十六人录取一人。二十四日，废除诈称灾伤籍产法。二十八日，恢复锉试旧法，罢试杂文。

夏四月初二，再免临安府百姓丁身钱三年。初五，命令湖南、广西堵塞通往溪洞的道路。

五月初三，增加皇太子宫小学教授一名。十一日，潭州飞虎军隶属江陵都统司。十五日，到聚景园。二十八日，诏令疏浚襄阳木渠，以渠旁地为屯田，不久诏令民间佃耕者就授给他。废除舒州宿松监。

六月初五，监察御史陈贾请禁伪学。十二日，罢除昭州每年进贡金。二十六日，诏令各路监司、帅臣每年推举廉吏。二十七日，严格执行禁止赃吏制度。秋七月初三，因不降雨处理关押囚犯。初四，到明庆寺祈祷降雨。十二日，因夏秋早灾严重，避殿减膳，命令侍从、台谏、两省、卿监、郎官、馆职各自陈述朝政缺失，分命大臣在天地、宗庙、社翟、山川祈祷降雨。左承相王淮等因早灾请求罢免，没批准。十五日，诏令免除受灾州县淳熙八年欠税。二十二日，降雨。二十七日，御殿复膳。

八月十六日，任命施师点为参知政事兼同知枢密院事，御史中承黄洽为参知政事。十八日，任命史浩为太保、魏国公，退休。二十八日，以左藏南库隶归户部。

九月初三，长溪、宁德县大水。初四，严格盗贩解州盐法。十五日，到佑圣观。二十二日，免除各州拖欠内藏库钱六十万络。二十五日，派遣余端礼等出使金国祝贺正旦。二十七日，禁止内地郡流行铁钱。

冬十月初四，诏令两浙义役听从民便。二十一日，金朝派遣完颜方等来祝贺会庆节。

十一月初一，日食。初四，降发会子，收回两淮铜钱。十三日，到龙山大阅军队，于是到玉津园。

闰十一月十一日，诏令退还安南进献象。二十六日，派陈居仁等祝贺金主生日。

十二月十六日，朝拜德寿宫，行太上皇后庆寿礼，推给恩赏像太上皇生日一样。二十七日，金国派遣完颜婆卢火等来祝贺明年新春。

这一年，福州、漳州、台州、信州、吉州水灾，京西、金州、遭州、南平军、荆门军、兴国军、广德军、江陵府、建康府、镇江府、绍兴府、宁国府早灾。淳熙十一年春正月初一，天上降土。十一日，安化蛮蒙光渐等侵犯宜州思立寨，广西兵马铃辖沙世坚出兵讨伐，俘获蒙光渐。十六日，诏令江东、西路各监司，义役、差役听从民便实行。二十四日，天上降土。

二月二十五日，下诏：两淮、京西、湖北弓弩手令在家训练，每州允许奏上有才武者一二人，试授给官，像四川义士制度一样。

三月初二，诏令刑部、御史台每季中间的一个月审讯记录处理囚犯。初四，命令利路三都统吴挺、郭钧、彭呆密陈出师进取利害，以防备金人。恢复金州管内安抚司。初五，因上津、询阳早灾，免除其税。十二日，罢除秀州御马院庄，归还所侵占的百姓的地盘。十八日，禁止两淮地区百姓招纳温州、处州户口。免除职田、官田淳熙八年拖欠租税。二十一日，诏令御试策有涉及军民利害者，考官类集上报。二十二日，史浩到朝廷辞谢，在内殿赐宴。

夏四月初六，将兴元义胜军移戍襄阳。初十，赐礼部进士卫径以下三百九十四人及第、出身。二十五日，重新颁布绍兴申明刑统。

五月初一，免除崇德等十六县小民淳熙十年欠税十四万络。十六日，命令刑部、大理寺讨论减轻刺配法。二十七日，调出三十万络钱搞给四川久戍将士。二十八日，太白星白天出现。

六月初一，诏令各道总领推举副将可以担任将帅的人。初三，任命周必大为枢密使。初五，诏令在朝廷尚书、侍郎、两省、谏议大夫以上、御史中承、学士、待制，在外守臣、监司，不限科举年份，各自举荐贤良方正能直言极谏一人。十二日，诏令各州每年购买稻种，防备农民缺种。

秋七月十七日，免减浙东败缺坊场酒课。二十七日，因浙西、江东水灾，禁止各州遏来。二十八日，修筑黎州要冲城。

八月初四，派遣章森出使金国祝贺新春。

九月初二，诏令各路添差官从今以后不得创置。二十日，诏令殿前军子弟允许暂且收刺一次。二十九日，再减四川酒课六十八万余络。

冬十月初九，初次命令推举改官人犯贪赃罪的，举主降二官。初十，派遣王信等祝贺金主生日。十五日，禁止各州增收税钱。二十一日，金国派遣张大节等来祝贺会庆节。盯胎军报告说得到金人消息，因上京地寒冷，来年祝贺新春、生日使暂且停止一年。二十七日，诏令各以忠义立庙者，两淮槽臣要负责修缮。十一月十七日，禁止福建百姓私自拥有兵器。十八日，补助广西各州岁计钱十万络。二十九日，命令峡州岁时节令慰问处士郭雍。

十二月初二，修筑湖南府城。二十四日，诏令告诫监司、州县不得在正赋之外索取于民。

这一年，江东和浙西各州水灾，福建、广东、吉州、赣州、建昌军、兴元府、金州、洋州、西和州早灾。

淳熙十二年春正月初五，禁止交趾盐进人省地。初八，四川制置使留正派人诱杀青羌奴儿结。十四日，太阳中出现黑子。二十四日，赐给任伯雨溢号为忠敏。二十六日，太阳中又出现黑子。二月初七，降冰雹。二十一日，罢除各军额外制领将佐。二十六日，设置黎州防边义勇。

三月初二，孙子赵扩进为安庆军节度使，封为平阳郡王。初八，禁止沿用渤海乐。二十八日，命令侍从、台谏、两省、总领、管军官推举可以担任都副统制的人一二名。三十日，废除税场高等累赏法。

夏四月十一日，到聚景园。十五日，颁布婷熙宽恤诏令。二十三日，据谍报说，故辽大石林牙假道夏人攻打金国，秘密诏令吴挺和留正议论此事。二十六日，到玉津园。

五月初八，地震。初九，福州地震。诏令帅臣赵汝愚考察守令、选择兵官、防备盗贼。

六月初四，立淮东强勇军效用效士法。十一日，废除各军拖欠营运钱。二十六日，诏令浙东帅臣、监司不按时上报各州好坏，削夺一官。二十七日，太白星白天出现。

秋七月十六日，太白星白天出现，历经一天。二十一日，诏令二广试摄官如锉试一样，取其半。二十三日，因淮西屯田粗放，总领、军帅、槽臣、守臣夺官不等。

八月十三日，诏令有关部门讨论太上皇八十岁生日庆寿礼。十五日，诏令户部、给舍、台谏详细讨论官民户役法上报朝廷。

九月初四，恢复二广监司以下到罢酬赏法。初六，诏令抚恤湖州、台州受水灾家庭。初十，派遣王信等出使金国祝贺新春。丁丑日，诏令各路总领、军帅、槽臣、守臣每年上报屯田所收粮食数量。冬十月初二，加上太上皇帝尊号为光尧寿圣宪天体道性仁诚德经武纬文绍业兴统明漠盛烈太上皇帝，太上皇后尊号为圣寿齐明广慈备德太上皇后。初五，免除施州、黔州经制无额钱。命令侍从官各自举荐宗室一二人。十四日，诏令各路评定好坏以三月为期限，四川、二广以五月为期限上报。

十一月初八，鄂州大水。初九，打雷。十三日，派遣章森等祝贺金主生日。二十二日，在圆丘合祭天地，大赦。十二月初一，孝宗率大臣到德寿宫奉上太上皇、太上皇后册宝，推给恩赏如绍兴三十二年（1162）成例。十五日，任命知福州赵汝愚为四川制置使。二十七日，金国派遣仆散守忠等来祝贺明年新春。

淳熙十三年春正月初一，率领大臣到德寿宫行庆寿礼。大赦，文武臣僚都减磨勘三年，免除贫民丁身钱一半，数量为一百一十多万络，搞赐内外各军一百六十万络。十四日，任命史浩为太傅，陈俊卿为少师，嗣攫王赵士散为少保。二十一日，任命昭庆军节度使赵士崛为开府仪同三司。

二月初六，诏令两次为强盗，虽为从犯，也以死罪论处。十二日，诏令推举归正、添差官任满人才可以从军的人。三月十九日，下诏职事官改官，允许在每年八十名之外进行。提举广南东、西盐事司合为一司。二十六日，到玉津园。

夏四月初四，诏令吴挺联结夏人。二十日，再次免除四川和来军粮三年。二十四日，到聚景园。

五月初六，太阳中出现黑子。初七，诏令非泛补官及七色补官人未曾任满的在朝侍从官，品秩虽高，但不得免役。十九日，赐冲晦处士郭雍号为颐正先生，并且派官询问郭雍想说什么，记录好上报。秋七月十七日，诏令内外各军主帅推举可以担任统制官二三人。二十七日，胡锉溢号为忠简。

闰七月初一，降冰雹。初三，任命敷文阁学士留正为签书枢密院事。初四，施师点请求免除兼知枢密院事，被批准。十四日，五星都伏。

八月初一，日、月和金、木、水、火、土五星聚于较宿。初二，因故相曾怀警卖奏补恩，追免观文殿大学士。初八，新筑江陵城成功。

九月初二，诏令伪造会子，凡经流通使用，都处死。这个月，派李宪等出使金朝祝贺新春。

冬十月初一，福州火灾。二十一日，金国派遣完颜老等来祝贺会庆节。十一月十五日，诏令四川制置司通知马政，酌量征收木渠百姓包占荒田租税。十七日，派遣张叔椿等祝贺金主生日。二十一日，王淮等呈上难宗英宗玉牌、神宗哲宗徽宗钦宗《四朝国史列伶、徨帝会要。二十三日，梁克家罢为观文殿大学士、醛泉观使兼侍读。二十八日，裁定百司吏额。

十二月初三，思州田氏献纳所买黔州百姓省地，诏令偿还其值。初八，减少汀州每年盐价一万络。二十一日，陈俊卿逝世。二十二日，贩济临安城内外贫乏老疾之民。二十五日，大理寺监狱空。二十六日，金国派遣耶律子元等来祝贺明年新春。二十八日，再赐军士雪寒钱。这一年，利州路饥荒，江西各州早灾。

淳熙十四年春正月二十一日，调出川桩积米贷给金州、洋州和关外四州饥民。

二月十五日，任命周必大为右承相。十六日，任命施师点为知枢密院事。三月二十二日，孝宗到玉津园。夏四月初八，设置簿籍考察各路上供多少，作为赏罚的依据。十七日，赐礼部进士王容以下四百三十五人及第、出身。

五月初四，成都火灾。初八，派遣官员措置汀州经界。

六月初八，因久早无雨，颁布画龙祈雨法。十四日，到太一宫、明庆寺祈祷降雨。十七日，梁克家逝世。二十日，临安府发生火灾。二十一日，太白星白天出现。二十三日，王淮等因早灾请求罢职，没有得到批准。诏令衡州修缮炎帝陵庙。二十九日，两浙路囚犯罪行减轻一等，杖刑以下释放。

秋七月初二，罢除户部上供殿司。初七，下诏群臣陈述时政缺失和当今急务。初八，因早灾废罢汀州经界。初十，下诏监司上奏陈述州县弊事、民间疾苦。十二日，避殿减膳撤乐。十四日，命令检正都司详看大臣封事，有可以实施的上报朝廷。下诏省部、槽臣催理已经免除了的拖欠钱物，命令台谏监督举报。暂减秀州经、总制来本钱半年。十七日，命令临安府捕捉蝗虫，募民输米贩济。免除绍兴新科下户今年和市布帛二万八千匹。二十二日，江西、湖南饥荒，给度僧碟，警卖后来米用作预备贩济。二十九日，降雨。命令给、舍看详监司所陈述上奏的弊事。

八月初二，赐度碟一百道、米四万五千石，备贩绍兴府饥民。初五，御殿复膳。十四日，任命留正为参知政事兼同知枢密院事。十七日，恢复夔路酬赏法。九月初五，太上皇染病，赦免犯人。初七，到德寿宫问候太上皇病情。初六，分遣大臣在天地、宗庙、社翟祈祷。初七，因太上皇的原因没有达到常膳标准，从明天起不上朝处理政事，宰执到内殿奏事。初八，到德寿宫侍候太上皇疾病，太上皇在德寿殿逝世，留下遗浩称太上皇后为皇太后。奉皇太后圣旨，委任奉国军承宣使甘主管太上皇丧事。初九，委任韦璞等为金告哀使。十一日，委任荣阳郡王赵伯圭为殡宫总护使。翰林学士洪迈建议高宗皇帝庙号应当称“祖”，下诏有关部门一起讨论上报。十二日，诏尊皇太后。十四日，下诏说：“高宗皇帝逝世，肤应当服丧三年，大臣自遵易月之令，可以让有关部门讨论仪制上报。”十七日，采纳礼官颜师鲁等人建议，高宗皇帝上继徽宗正统，庙号称“宗”。十八日，百官五次上表请孝宗回殿听政。十九日，诏令等一周年后可以考虑采纳这个请求。二十一日，孝宗穿孝服坐车回到宫内。任命颜师鲁担任金国遣留国信使。二十二日，金国派遣田彦皋来祝贺会庆节，下诏免朝见，退还书币。二十七日，到德寿宫，从此七天都如此。十一月初一，到德寿宫，从此初一、十五日都如此。初二，高宗皇帝大样，从此孝宗穿白布巾袍到延和殿。到德寿宫穿丧服如初。诏令皇太子赵参决庶务。初三，皇太子三次推辞参决庶务，没有得到孝宗同意。初四，到德寿宫举行除服祭祀，百官脱去丧服。初七，大臣三次上表请求孝宗上殿处理政事，诏令等过了附祭礼后再说。十一日，打雷。二十一日，令皇太子到政事堂参决庶务，在内寺监、在外守臣以下官员，与宰执共同授任完毕才能上奏。二十二日，诏令五日朝拜一次德寿宫。

十二月初三，大理寺狱空。十五日，东北方向有红气随太阳一起升出。二十六日，金朝派遣完颜崇安等来祝贺明年新春，在垂拱殿东楹素幌会见，下诏礼物不要纳人宫殿，而交给有关部门。这一年，两浙、江西、淮西、福建早灾，给予贩济。

淳熙十五年春正月初一，到德寿宫几筵行礼。初二，皇太子首次在议事堂参决庶务。初五，重新设置左右补网、拾遗。初九，下诏免除各州军会庆节进奉二年。诏令从今以后到内殿，令皇太子侍立于旁。二十四日，施师点被罢免。二十八日，任命黄洽为知枢密院事，吏部尚书萧隧为参知政事。

二月二十一日，金国派遣蒲察克忠等来吊祭，在德寿殿行礼，然后到东楹的素幌里朝见孝宗。二十七日，派遣京锁等到金国答谢。

三月初四，王淮等奉上高宗皇帝溢号为圣神武文宪孝皇帝，庙号高宗。初九，到德寿殿奉上高宗溢号册宝，到别庙本室奉上爵节皇后改溢宪节册宝。十一日，右承相周必大摄太傅，持节导引梓宫。十七日，采纳洪迈建议，以吕颐浩、赵鼎、韩世忠、张俊配享高宗庙庭，吏部侍郎章森请求用张浚、岳飞，秘书少监杨万里请用张浚配享高宗庙庭，都没有被采纳。三十日，高宗殡宫暂置永思陵。夏四月初六，孝宗亲自实行奉迎神主之礼，从此七虞、八虞、九虞、卒哭、奉辞都如此。初九，诏令洪迈、杨万里都外调为郡职。十八日，采纳礼官尤裹的请求，诏令大臣再次一起讨论配享臣僚。二十日，在太庙附祭高宗神主，下诏说：“肤最近下诏要服丧三年，大臣多次请求免服上殿听政，所以肤穿素衣在内殿听政。虽然下诏说等附祭太庙后尽量听从大臣请求，然而参考典礼规定，内心实在不安，服完丧礼，才算是符合近古典制。大臣应该体会肤的诚意，不要再有请求。”二十三日，下诏减轻临安府、绍兴府囚犯罪状一等，杖刑以下释放。百姓因殡宫服役者免除其赋。二十四日，采用御史冷世光建议，不再议论配享的事。皇太后有圣旨，孝宗一个月朝拜德寿宫四次，如旧礼。

五月初四，王淮被罢免。初十，孝宗既然采用薛叔似建议，罢免了王淮，诏谕薛叔似等人说：“卿等官以拾遗、补网为名，没有纠察弹勃的职责。现今所奏类似弹勃，离设官命名之意很远，应该自警。”二十二日，下诏修撰滴宗实录。二十四日，祁门县大水。二十七日，开始到后殿。诏令每年拿出五万六千余络钱，减广东十二州折纳米价钱。

六月初二，降冰雹。初三，废罢救令所。初四，任命赵伯圭为少傅，带御器械夏执中为奉国军节度使。初八，任命新任江西提点刑狱朱熹为兵部郎官，朱熹因疾病没有就职。兵部侍郎林栗弹勃朱熹蔑视命令，朱熹请求任祠禄宫观。太常博士叶适论林栗沿袭王淮、郑丙、陈贾之说，为“道学”之目，随意废罢正直之人。诏令朱熹仍然任职江西，朱熹力辞，没有就任。二十五日，荧惑星侵犯太微垣。

秋七月初四，奉上高宗庙乐为大勋，舞为大德。二十五日，罢默兵部侍郎林栗。二十八日，恩平郡王赵朦逝世，追封为信王。

八月初一，日食。

九月初七夜晚，南方有赤黄气覆盖皇宫。初八，祭祀明堂，配以太祖、太宗，大赦。初十，更改试补医官法。十六日，派遣郑侨等出使金国祝贺新春。二十一日，上皇太后宫名慈福。

冬十月二十一日，金国派遣王克温等来祝贺会庆节，在垂拱殿东厅朝见孝宗。二十二日，会庆节，诏金使、百官到东上阎门拜表起居，免除庆贺。二十七日，再罢各州科买军器物料三年。十一月初九，建焕章阁，藏滴宗御臭。派遣何澹祝贺金主生日。十三日，诏令百官轮对，不要超过三奏。十二月初五，追复龚茂良为资政殿学士。二十一日，命令朱熹主管西太一宫兼崇政殿说书，推辞不到任。二十七日，金派遣田彦皋等来祝贺明年新春。这一年，江西、湖北、两淮、建宁府、徽州发生水灾。

淳熙十六年春正月初二，金主完颜雍逝世，孙子完彦阳景即皇帝位。初三，封孙子赵摘为嘉国公。初五，黄洽被罢免。初八，任命周必大为左承相，留正为右承相，萧隧兼代理知枢密院事，礼部尚书王蔺为参知政事，刑部尚书葛郊为同知枢密院事。十四日，萧隧被罢免。十五日，皇太后移居慈福宫。十七日，任命昭庆军承宣使郭师禹为保大军节度使。二十日，罢免淮西屯田。这天，孝宗开始对二府说，他在十天内应当禅位，命令周必大留下呈诏草。二十五日，废罢拘催钱物所。恢复二广官买官卖盐法。二十八日，德寿宫更改为重华宫。赠李纲溢号为忠定。

二月初一，日食。初二，下诏传位皇太子。这天，皇太子即皇帝位。孝宗素服到重华宫。十一日，上尊号为至尊寿皇圣帝，皇后为寿成皇后。

绍熙五年（1194）五月初二，寿皇圣帝染疾。六月初九，孝宗在重华殿逝世，终年六十八岁。十月二十九日，上溢号为哲文神武成孝皇帝，庙号孝宗。十一月二十八日，暂殡于永阜陵。十二月十八日，在太庙附祭孝宗神主。庆元三年(1197）十一月初二，加溢号为绍统同道冠德昭功哲文神武明圣成孝皇帝。

评论说：宋高宗以对国家大公无私的胸怀，选择了宋太祖的后代立为太子，这样才得到了孝宗的贤才，他英明坚毅，卓然超群，可立为宋室南渡后各位皇帝之首，可以说是十分难能可贵的啊！孝宗刚登上皇位的时候，决心挥师北伐收复失地，可是在符离不幸偶然失败，再次违逆高宗的命令，不轻易出兵。与此同时，又适逢金世宗即位为金主，金国太平安宁，没有间隙可乘。然而能把对金国的“奏表”改称“书信”，把对金国称臣改为称侄，削减了每年奉送给金国的钱财，确定了与邻国的友好关系，金人轻视宋人的思想，至此也就渐渐不同于以前了。所以金世宗每每告诫大臣们蓄积钱谷，认真加强边防，一定要说：“我担心宋人的和议，最终靠不住。”大概也是害怕孝宗皇帝将有收复国土的作为。上天厌恶南北以兵相交，想让老百姓休养生息，所以孝宗皇帝用武力恢复故疆的意愿没有达到就终止了。然而自古以来人君起自外藩，人继大统，登上皇位，而能尽宫廷之孝，没有像孝宗皇帝这样的。这期间父子和悦欢喜，同享高寿，也没有达到这样的程度。坚持服丧三年，又能够拒绝大臣的请求而努力地身体力行。宋朝皇帝的庙号，像仁宗的“仁”，孝宗的“孝”，都当之无愧啊！当之无愧啊！

上一篇：本纪·卷三十四

下一篇：本纪·卷三十六

全   文：宋史

