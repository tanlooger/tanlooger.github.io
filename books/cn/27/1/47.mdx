---
---
---
title: ○瀛国公二王附
---

瀛国公名，度宗皇帝子也，母曰全皇后，咸淳七年九月己丑，生于临安府之大内。九年十一月授左卫上将军，封嘉国公。十年七月癸未，度宗崩，奉遗诏即皇帝位于柩前，年四岁，谢太后临朝称诏。甲申，兄昰保康军节度使、开府仪同三司，进封吉王，加食邑一千户；弟昺保宁军节度使、开府仪同三司，进封信王，加食邑一千户。命平章贾似道依文彦博故事，独班起居。丙戌，上皇太后尊号曰寿和圣福太皇太后，皇后曰皇太后。又诏以生日为天瑞节。戊子，命临安府振赡细民。辛卯，以朱禩孙为京湖、四川宣抚使兼知江陵府。壬寅，诏抚三边将士。命州郡举遗逸。除浙西安抚司、两浙转运司、临安府见追赃赏钱。诏求言。

八月甲辰，诏乞言于老臣江万里、叶梦鼎、马廷鸾、留梦炎、赵顺孙、王龠。李庭芝筑清河城，以图来上，诏庭芝进一秩，宣劳将士，具名推赏。加知鄂州李雷应守军器监，知太平州孟之缙尚书兵部员外郎，知江州钱真孙直宝章阁，知镇江军洪起畏直敷文阁。癸丑，大霖雨，天目山崩，水涌流，安吉、临安、余杭民溺死者亡算。甲寅，太皇太后以老不能御正衙，命暂以慈元殿为后殿。辛酉，作度宗庙。戊辰，以全清夫为昭信军节度使，谢堂检校少保，谢垕保康军节度使。马廷鸾乞骸骨归田里，诏趣之任。

九月丁丑，资政殿大学士、光禄大夫王龠乞致仕，诏不允。戊寅，发米振余杭、临安两县水灾。余杭灾甚，再给米二千石。己卯，似道乞免答拜，从之。辛巳，覆试文武举士人。壬午，覆试文武举士人。癸未，大元兵大会于襄阳。丙戌，丞相伯颜将一军趣郢州，元帅唆都将一军入淮，翟招讨将一军徇荆南。丁亥，大元军薄郢州。戊子，免被水州县今年田租。甲午，初开经筵。丁酉，天瑞节，免征临安府公私房赁钱十日。以金符十三、银符百给夏贵激赏奇功。己亥，试正奏名进士，赐王龙泽以下出身有差。壬寅，有星见西方，委曲如蚓。复州副将翟国荣遇大元兵，战烂泥湖，死之。闽中旱。

冬十月丙午，知达州赵章复洋州，加右骁骑尉中郎将。大元兵破渠州礼义城，知州张资自杀。丁未，饶州布衣董声应进《诸史纂约》、《兵鉴》、《刑鉴》，诏声应充史馆编校文字。癸丑，上度宗谥。广西经略司权参议官邢友龙击潮州、漳州寇，破之。乙卯，令州县行义田、义役。丁巳，友龙以下诸将各转官有差。大元兵攻郢州，都统制张世杰力战御之，遂去，由藤湖入汉。戊午，郢州副都统赵文义追战全子湖死，恤其家。庚申，赠翟国荣复州团练使，官其二子，立庙复州。壬戌，以钱百万给郢城屯戍将士。甲子，诏以明年为德祐元年。乙丑，以章鉴同知枢密院事兼权参知政事，陈宜中签书枢密院事兼权参知政事。大元兵徇沙洋城，京湖宣抚司遣总管王虎臣援之。丙寅，城破，虎臣与守隘官王大用皆被执。荧惑犯镇星。大元兵至新城。戊辰，总制黄顺出降。己巳，副总制仁宁出降。都统制边居谊力战，城破，赴火死。知复州翟贵以城降。闽中地震。

十一月癸酉，以朱禩孙为京湖、四川宣抚使。丁丑，命沿江制置使赵溍巡江策应，赐钱百万激赏战功。戊寅，马廷鸾力辞浙东安抚使、知绍兴府，诏依旧观文殿大学士、提举洞霄宫。赠赵文义清远军节度使，与其兄威武军节度使文亮共立庙扬州，赐名传忠。庚辰，以陆秀夫为淮东安抚制置司参议官。壬午，削诸班直溢额人。癸未至乙酉，覆试特奏名士人。丙戌，以王龠为左丞相，章鉴为右丞相，并兼枢密使。似道自九月乞命左右丞相，至是从之。以张晏然兼京湖、四川宣抚司参议官。己丑至庚寅，覆试特奏名士人。壬辰至癸巳，如上覆试。甲午，括邸第戚畹及御前寺观田，令输租。丁酉，加安南国王陈日煚宁远功臣，其子威晃奉正功臣。十二月癸卯朔，命建康府、太平州、池州振避兵淮民。以隆寒，劳赐京湖及沿江戍守将士。甲胡，诏淮西四郡水旱，去年屯田未输之租其勿征。丁未，提举兴国宫吕师夔请募兵江州，诏知州钱真孙同募，尚书省以钱米给之。癸丑，大元兵攻阳逻堡，夏贵以兵力守，武定军都统制王达战死。乙卯，大元兵夜以偏师乘雪渡青山矶。丙辰，都统程鹏飞鏖战，被重创，归鄂州，都统高邦宪屯马家渡，弃舟走，被执。大元兵复攻夏贵于阳逻堡，都统制刘成以定海水军战死。贵败，沿江纵兵大掠，归庐州。朱禩孙将兵至鄂州，闻鄂兵败，夜奔江陵府。己未，权知汉阳军王仪以城降。吕文焕以北兵攻鄂州。庚申，程鹏飞及权守张晏然以城降。幕僚张山翁不屈，诸将欲杀之，丞相伯颜曰：“义士也，释之。”诏钱塘、仁和两县民年七十至九十已上者，赐帛及酒米。癸亥，诏似道都督诸路军马，以步军指挥使孙虎臣总统诸军，所辟官属皆先命后奏。诏天下勤王。甲子，起李芾为湖南提刑。乙丑，以高达为湖北制置使兼安抚、知江陵府。诏：“边费浩繁，吾民重困，贵戚释道，田连阡陌，安居暇食，有司核其租税收之。”赠王达清远军承宣使。庚午，度宗梓宫发引至浙江上，俟潮涨绝江，潮失期，日晡不至。程鹏飞以北兵徇黄州，知州陈奕遣人请降于寿昌军。李庭芝以兵勤王。辛未，命州郡节制驻戍经从兵。

德祐元年春正月癸酉朔，大元兵入黄州。甲戌，陈奕遣人下蕲州，并招其子岩于安东州。丁丑，知蕲州管景模遣人请降于黄州。戊寅，诏浙东邸第出米，减价粜民。壬午，葬度宗于永绍陵。大元兵入蕲州。癸未，似道以吕师夔权刑部尚书、都督府参赞军事，任中流调遣。乙酉，以陈宜中同知枢密院事兼参知政事。吕师夔、钱真孙遣人请降于蕲州。丙戌，大元兵徇江州。知安东州陈岩夜遁。邳州降。知寿昌军胡梦麟寓治于江州，丁亥，自杀。戊子，知南康军叶阊遣人请降于江州。似道出师。知德安府来兴国以城降。夔路安抚张起岩与其将弋德攻开州，复取之。己丑，知安庆府范文虎遣人以酒馔如江州迎师。乙未，附度宗神主于新宫。以孙虎臣为宁武军节度使。戊戌，赦京畿罪。池州都统张林遣人请降于江州。大元兵入安庆，范文虎降，通判夏椅仰药死。是月，知达州鲜汝忠以城降。

二月癸卯，似道以宋京为都督府计议官，使大元军中。甲辰，以黄万石为江南西路制置使，加湖北制置副使高达检校少保。庚戌，大元兵入池州，权守赵卯发自经死。宋京如军中，请称臣、奉岁币，不得请而还。辛亥，赠刘成清远军承宣使。乙卯，五郡镇抚吕文福遣所部淮兵入卫，降诏褒之。丙辰，诏劳贾似道，命都督府岁举改官如史嵩之故事。己未，加张起岩福州观察使，弋德以下各转五官。庚申，虎臣与大元兵战于丁家洲，败绩，奔鲁港，夏贵不战而去。似道、虎臣以单舸奔扬州，诸军尽溃，翁应龙以都督府印奔临安。壬戌，大元兵徇饶州，知州唐震死之。故相江万里赴水死，通判万道同以城降。沿江制置大使赵溍、知镇江府洪起畏、知宁国府赵与可、知隆兴府吴益皆弃城遁。知和州王喜以城降。建康都统翁福出迎大元兵。甲子，大元兵至临江军，民尽去，知军鲍廉死之。似道上书请迁都。乙丑，下公卿杂议，王龠言己不能与大计，遂去。张世杰将兵入卫临安，道饶州，复取之，其将谢元、王海、李旺、袁恩、吕再兴皆战死。江西提刑文天祥起兵勤王。丙寅，以天祥为江西安抚副使、知赣州，趣入卫。诏募兵。以谢堂为两浙镇抚使，谢至保宁军节度使，全永坚、谢垕并检校少保。戊辰，征两浙、福建诸郡厢禁兵之半入卫。湖南提刑李芾以兵勤王。知江阴军郑弃城遁，知无为军刘权、知太平州孟之缙皆以城降。己巳，大元兵攻嘉定九顶山，都统侯兴战死。以陈宜中知枢密院事兼参知政事，曾渊子同知枢密院事、两浙安抚制置大使兼知临安府，文及翁签书枢密院事，倪普同签书枢密院事。召王龠为浙西、江东宣抚招抚大使，使居京师，以备咨访。遣大元国信使郝经等归。庚午，加夏贵开府仪同三司，令以所部兵入卫。令长吏给经过兵民钱米，一切勿征税。应编配、拘锁人，除伪造关会、强劫盗放火者，余悉纵之。放免浙西公田逋米及诸文武官在谪籍者，并放自便与叙复改正，放参亲民。加张珏宁远军节度使，昝万寿保康军节度使，张世杰和州防御使，令将兵入卫。陈宜中乞诛似道，诏罢似道平章、都督，予祠。赵与可除名，令临安府捕案之。招似道溃兵。辛未，右丞相章鉴遁。

三月壬申朔，诏复茶盐市舶法。似道诸不恤民之政，次第除之，以公田给佃主，令率其租户为兵。殿前指挥使韩震请迁都，陈宜中杀之。震所部兵叛，攻嘉会门，射火箭至大内，急发兵捕之，皆散走。癸酉，都统徐旺荣迎大元兵入建康府，镇江统制石祖忠请降于建康。命浙西提刑司准备差遣刘经戍吴江，两浙转运司准备差遣罗林、浙西安抚司参议官张濡戍独松关，山阴县丞徐垓、正将郁天兴戍四安镇，起赵淮为太府寺丞，戍银树东坝。湖北安抚司计议官吴继明攻通城县，复取之，执县令以归。遣使召章鉴还朝。甲戌，以似道为醴泉观使。大元兵至无锡县，知县阮应得出战，一军皆没，应得赴水死。诏发兵戍吴江。乙亥，发兵戍独松岭、铜岭。诏谕吕文焕、陈奕、范文虎使通和议息兵。以王龠为左丞相兼枢密使。闽中地复大震。丙子，下诏罪己。以陈宜中为特进、右丞相兼枢密使。罢章鉴官，予祠。侍御史陈过请窜贾似道并治其党人翁应龙等，不俟报而去。监察御史潘文卿、季可乞从过所请，乃命捕应龙下临安府狱。罢廖莹中、王庭、刘良贵、游汶、朱浚、陈伯大、董朴。责洪起畏镇江自效。丁丑，知滁州王应龙以城降。己卯，杖翁应龙，刺配吉阳军。命王龠、陈宜中并都督诸路军马。加吕文福福州观察使。庚申，赠唐震华文阁待制。削万道同三官，罢之。壬午，复吴潜、向士璧官。知常州赵与鉴闻兵至遁，常民钱訔以城降。甲申，大元兵至西海州，安抚丁顺降。乙酉，知东海州施居文乞降于西海州。知平江府潜说友、通判胡玉、林镗以城降。加张世杰保康军承宣使，总都督府诸军。丙戌，知广德军令狐概以城降。徙浙西提点刑狱司于平江府。张世杰遣其将阎顺、李存进军广德，谢洪永进军平江，李山进军常州。丁亥，张德以下各转官有差。谢元等赠十官。有星二斗于中天，顷之，一星陨。己丑，滁人执王应龙归于扬州，杀之。加吕文福保康军承宣使，趣入卫。文福至饶州，杀使者，入江州降大元。庚寅，左司谏潘文卿、右正言季可、同知枢密院曾渊子、两浙转运副使许自、浙东安抚王霖龙相继皆遁。签书枢密院文及翁、同签书枢密院倪普讽台臣劾己，章未上，亟出关遁。知安东州孙嗣武以城降。雨土。辛卯，命在京文武官并转两官，其畔官而遁者，令御史台觉察以闻。阎顺战安吉县，复取凤平。张濡部曲害大元行人严忠范于独松关，执廉希贤至临安，重创死。壬辰，岳州安抚高世杰军洞庭中，大元兵攻之，世杰降。癸巳，攻岳州，总制孟之绍以城降。甲午，诏褒谕张世杰、阎顺，诸将各转官有差。乙未，免安吉县今年夏田租，有战没者，县令、丞恤之。丙申，顾顺攻广德军，复取之。以陈合同签书枢密院事。丁酉，赠边居谊利州观察使。戊戌，赦边城降将罪，能自拔而归者录之，复一州者予知州，复一县者予知县，所部僚吏将卒及土豪立功者同赏。罢章鉴祠官并夺宰辅恩数，曾渊子削两官，夺执政恩数，陈过、陈坚、徐卿孙各削两官，夺侍从恩数。赵与鉴追两官罢之，遇赦永不收叙。罢许自、王霖龙。令淮东制置司用标由。庚子，徙淮东总领所于江阴军。加吴继明阁门宣赞舍人。

四月壬寅朔，赠赵卯发华文阁待制。贬陈过平江府。雄江军统制洪福率众复镇巢军。甲辰，赠江万里太师，谥文忠，辍视朝二日。乙巳，大元兵入广德县，知县王汝翼与寓居官赵时晦率义兵战斗山，路分孟唐老与其二子皆死，汝翼被执，至建康死之。王大用赠三官，王虎臣赠两官，官其二子。丙午，大元兵破沙市城，都统孟纪死之，监镇司马梦求自经死。戊申，京湖宣抚朱禩孙、湖北制置副使高达以江陵降，京湖北路相继皆下。张起岩提兵保飞山。己酉，命刘师勇戍平江府。辛亥，顾顺诸将各转三官，孟唐老赠三官。壬子，以高斯得签书枢密院事权参知政事。总统张敏与大元兵战丰城，死之。癸丑，赠五官，官其一子。阮应得赠十官。乙卯，以福王与芮为武康、宁江军节度使、判绍兴府。丙辰，王龠来，令如文彦博故事，自朝参起居外并免拜。以枢密副使召夏贵提兵入卫。丁巳，总制霍祖胜攻溧阳县，复取之。戊午，赠张资眉州防御使，侯兴复州团练使。乙未，文及翁、倪普并削一官，夺执政恩数；潜说友削三官，夺侍从恩数。庚申，令狐概除名、配郁林州牢城，籍其家。知金坛县李成大率义局官含山县尉胡传心、阳春主簿潘大同、濠梁主簿潘大ＰＯ、进士潘文孙潘应奎攻金坛县，取之。镇江统制侯岩、县尉赵嗣滨复助大元兵来战，成大二子及大同等皆死，执成大以归。壬戌，大元兵攻真州，知州苗再成、宗子赵孟锦率兵大战于老鹳觜。癸亥，加知思州田谨贤、知播州杨邦宪并复州团练使，趣兵入卫。有大星自心东北流入浊没。乙丑，荧惑犯天江。提举太平兴国宫常楙请立济王后。丁卯，加李庭芝参知政事。戊辰，诏宜兴、溧阳民兵助战有功，特免今年田租。江阴民被兵，其租亦勿收责。庚午，大元兵至扬子桥，扬州都拨发官雷大震出战死。是月，常德、鼎、澧皆降。

五月辛未朔，命宰执日赴朝堂治事。旌德县城守有功，免其民今年田租。癸酉，大元兵至宁国县，知县赵与唐出战死。甲戌，淮安总制李宗荣、知庆远府仇子真将兵来勤王。乙亥，加苗再成濠州团练使，赵孟锦扬州都统司计议官。以洪福知镇巢军。丁丑，诏赵溍统军民船屯江阴。刘师勇攻常州，复取之，执安抚戴之泰，司户赵必佮、总管陆春战死。戊寅，淮东兵马钤辖阮克己将兵来勤王，加左骁骑中郎将。己卯，赐婺州处士何基谥文定，王柏承事郎。加张珏检校少保、四川制置副使、知重庆府。庚辰，赠雷大震保康军节度使。辛巳，加刘师勇濠州团练使，其将刘圭以下各转官有差。戊子，赠潘大同等官，余有功人并转两官。辛卯，贬潜说友南安军，吴益汀州，并籍其家。罢李珏，送婺州。籍吕文焕、孟之缙、陈奕、范文虎家。甲午，饶、信州饥，令民入粟补官。罢市舶分司，令通判任舶事。淮东、西官民兵各转一官。丙申，诏张世杰、张彦、阮克己、仇子真四道出兵、遣使告天地、宗庙、社稷诸陵、宫观。己亥，劳军。吴继明复蒲圻、通城、崇阳三县，加带行带御器械、权知鄂州，令择险为寓治。赠鲍廉直华文阁，官其一子；赵与唐直华文阁。

六月庚子朔，日有食之，既，昼晦如夜。昝万寿以嘉定及三龟、九顶、紫云城降。知叙州李演将兵援嘉定府，遂解归，战羊雅江，兵败被执。辛丑，太皇太后诏削尊号“圣福”字以应天戒。复魏克愚官，太学生萧规、唐棣并补承信郎。知嘉兴府余安裕坐闻兵求去，贻书朝中，语涉不道，削一官送徽州。徐卿孙削一官贬吉州。命侍从官已上各举才堪文武者五人，余廷臣各举三人，虽在谪籍，亦听举之。丙午，王应麟言：“开庆之祸，始于丁大全，请凡大全之党，在谪籍者皆勿宥。”从之。己酉，免广德军今年田租及诸郡县未纳纲解。王应麟缴还章鉴、曾渊子录黄，言韩震为逆，二人实芘之；且渊子芘翁应龙致有逸罚，又尝窃府库金以遁。庚戌，命削鉴一官，放归田里，渊子再削一官，徙吉州，诛翁应龙，籍其家。辛亥，铨试。甲寅，留梦炎入朝，王龠请相梦炎，乞以经筵备顾问，陈宜中请相梦炎，乞祠，诏二相毋藉此求闲。以龠为平章军国重事，一月两赴经筵，五日一朝；宜中左丞相兼枢密使，都督诸路兵；梦炎右丞相兼枢密使，都督诸路兵。乙卯，诏求言。知叙州郭汉杰以城降。丙辰，疏决在京罪人。免引见。戊午，知泸州梅应春以城降。己未，以李庭芝知枢密院事兼参知政事。庚申，知富顺监王宗义以城降。王应麟复缴还曾渊子贬吉州录黄，癸亥，贬韶州。丙寅，吴继明诸将各转官有差。丁卯，朱禩孙除名，籍其家。

秋七月庚午朔，江西制置黄万石移治抚州，诏还隆兴府。辛未，张世杰诸军战焦山下，败绩。甲戌，徙似道居婺州，廖莹中除名贬昭州，王庭除名贬梅州，徙曾渊子雷州。宁国吏杨义忠率义兵出战死，乙亥，赠武功大夫。丁丑，徙似道建宁府。太白入东井。庚申，加知高邮军褚一正阁门宣赞舍人，知怀远军金之才带御器械，知安淮军高福阁门祗候，知泗州谭与阁门宣赞舍人，知濠州孙立右卫大将军，赏守边功。壬午，太白昼见。诏饶州被兵，令免今年田租。路钤刘用调兵入靖州，知州康玉劫之，通判张起岩入杀玉，复靖州。癸未，拘内司局钱饷兵。丙戌，令权籴公田今年租，每石以钱十贯给佃主，十贯给种户，其镇江、常州、江阴被兵者勿籴。庚寅，谪似道为高州团练副使、贬循州，籍其家。籴浙西邸第、寺观田米十之三。追复皮龙荣官。监司、郡守避事不即到官者，令御史台觉察以闻。辛卯，王龠子嗾京学生刘九皋等伏阙上书言：宜中擅权，党似道，芘赵溍、潜说友，使门客子弟交通关节，其误国将甚于似道。宜中去，遣使四辈召之，皆不至。谢堂乞罢两浙镇抚司，不从。张世杰乞济师，不报。壬辰，下刘九皋等临安狱，罢王龠为醴泉观使。癸巳，以夏贵知扬州，朱焕知庐州。甲午，遣使召宜中还朝。乙未，以陈文龙同签书枢密院事兼权参知政事。通判婺州张镇孙闻兵遁，罢其官。贬胡玉连州、林镗韶州，并除名。沿江招讨大使汪立信卒。丙申，削李珏两官、贬潮州。以开庆兵祸，追罪史嵩之夺其谥。戊戌，遣使召宜中还朝。

八月己亥朔，总制毛献忠将衢州兵入卫。辛丑，疏决临安府罪人。壬寅，右正言徐直方遁。加夏贵枢密副使、两淮宣抚大使，李芾湖南镇抚大使。总制戴虎破大南砦，转三官。加张起岩太府寺丞、知靖州，刘用以下立功人各转官有差。大元兵驻巴陵县黄沙。乙巳，吴继明复平江县。戊申，试太学上舍生。己酉，拘阎贵妃集庆寺、贾贵妃演福寺田还安边所。庚戌，刘师勇攻吕城，破之。癸丑，复《嘉定七司法》。丁巳，遣使召宜中还朝。加张世杰神龙卫四厢都指挥使，总都督府诸兵。戊午，加刘师勇和州防御使。荧惑犯南斗。赵淇除大理少卿，王应麟封还录黄，言昔内外以宝玉献似道，淇兄弟为甚，己未，遂罢之。甲子，以文天祥为浙西、江东制置使兼知平江府。乙丑，扬州文武官转两官。加吴继明湖北招讨使，朱旺诸将各转三官。

九月己巳，陈宜中授观文殿大学士、醴泉观使兼侍读。左司谏陈景行请令讲官坐讲陪宿直，从之。辛未，加田谨贤福州观察使，杨邦宪利州观察使，趣入卫。己卯，陈宜中乞任海防，不允。辛巳，有事于明堂，赦。李成大被执，不屈死，壬午，赠五官。丙戌，命文天祥为都督府参赞官，总三路兵。会稽县尉郑虎臣部送似道之贬所，至漳州，杀之。大元兵至泰州，知州孙虎臣自杀，庚寅，赠太尉。免靖州今年田租。辛卯，徙李珏梧州。乙未，刘良贵再削两官、贬信州。张彦与大兵战败被执，以城降。

冬十月己亥，加张世杰沿江招讨使，刘师勇福州观察使，总统出戍兵。壬寅，宜中来。癸卯，玉牒殿灾。丁未，以梦炎为左丞相，宜中为右丞相，并兼枢密使、都督。城临安。辛亥，以张世杰为沿江制置副使兼知江阴军兼浙西策应使。丁巳，太白会填星。戊午，领户部财用常懋、中书舍人王应麟请立济王后。赠夏椅直秘阁。征绍兴府处士陆应月为史馆编校文字。壬戌，大元兵发建康，参政阿刺罕、四万户总管奥鲁赤将右军出四安镇，趣独松关，参政董文炳、范文虎将左军出江入，江阴军，丞相伯颜将中军入常州。荧惑犯垒壁阵。癸亥，张全、尹玉、麻士龙援常州，士龙战虞桥死，全奔五牧。朱焕至庐州，贵不内。焕归，复以为淮东制置副使。陈合坐匿廖莹中家资，夺执政恩数。甲子，尹玉战五牧，死之，张全不战遁。丙寅，趣赵溍、赵与可、郑所募兵。诏中外官有习兵略者，各以书来上。是月，李世修以江阴降。

十一月丁卯朔，铜关将贝宝、胡岩起攻溧水死，赠宝武翼郎，岩起朝奉郎。庚午，以陈文龙同知枢密院事兼权参知政事，黄镛同签书枢密院。命诸制司各举才堪将帅者十人，不限偏裨士卒，如不隶军中者，许投匮自荐。辛未，起居舍人曾唯辞官不允，去。癸酉，赠尹玉濠州团练使、麻士龙高州刺史，免张全、朱华临陈退师罪。丁丑，诏被俘将士能率众来归者，以人数补官，能立功者予节钺；诸阃以下官，以所招人多寡行赏。戊寅，大元兵破广德军。己卯，破四安镇，正将胡明等死之。召文天祥入卫。辛巳，曾唯削一官免。太白犯房。壬午，大元兵至隆兴府，黄万石弃抚州遁，转运判官刘槃以隆兴降。癸未，大元兵破兴化县，知县胡拱辰自杀。甲申，中书舍人王应麟辞免兼给事中，不允。大元兵至常州，招降不听，攻二日，破之，屠其城。知州姚訔、通判陈炤、都统王安节皆死，刘师勇溃围奔平江。乙酉，改宜兴县为南兴军。礼部侍郎陈景行辞官不允，去。丙戌，赠济王太师、尚书令，进封镇王，谥昭肃，令福王与芮择后奉祀，赐田万亩。丁亥，独松关告急，趣文天祥入卫。戊子，调民兵出守余杭、钱塘。己丑，独松关破，冯骥死之，张濡遁，邻邑望风皆遁。通判平江府郑畴遁，庚寅，通判王矩之、都统制王邦杰遣人迎降于常州。辛卯，大元兵趋抚州，都统密佑逆战于璧邪，兵败，死之。癸巳，以张世杰为浙西制置副使兼知平江府。甲午，权礼部尚书王应麟遁，黄万石提兵走建昌军。乙未，左丞相梦炎遁。丙申，遣使召梦炎还朝。赐余杭、武康、长兴县民钱，并免今年田租。郑畴降一官，罢通判。抚州施至道以城降。

十二月丁酉朔，诏许似道归葬，以其祖田庐还之。戊戌，复赵与可为都督府参议官，放李珏自便。己亥，赠王汝翼朝奉郎。庚子，以吴坚签书枢密院事，黄镛兼权参知政事。遣柳岳奉书诣大元军中，称盗杀廉尚书，乞班师修好。癸卯，以陈文龙为参知政事兼权知枢密院事，赐谢堂同进士出身，同知枢密院事。甲辰，赠姚訔龙图阁待制，其父希得赠太师，陈炤直宝章阁，冯骥集英殿修撰。嘉兴府告急，给封桩库钱为兵备。命赵与侲戍缙云县。复季可官，令如龙泉县募兵。乙巳，以陈景行为浙东安抚副使，戍处州。起方逢辰戍淳安县。丙午，追封吕文德和义郡王。丁未，出安边封桩库金付浙东诸郡为兵备。大元兵入平江府。起吴君擢为太府少卿，提点临平民兵。遣使召梦炎、应麟，皆不至。戊申，张世杰入卫，加检校少保，降诏奖谕。王龠薨，辍视朝二日。乙酉，括临安府州县马。庚戌，柳岳还。癸丑，遣宗正少卿陆秀夫、刑部尚书夏士林、兵部侍郎吕师孟使军前。诏吕文焕、赵孟桂通好。己未，方兴、丁广、赵文礼兵皆败归。庚申，以柳岳为工部侍郎，洪雷震为右正言，使燕祈请。大元兵破大洪山，知随州朱端履降。权吏部尚书丁应奎、左侍郎徐宗仁遁。癸亥，遣使召梦炎，不至。

德祐二年春正月丁卯朔，大元兵自元年十月围潭州，湖南安抚兼知州李芾拒守三月，大小战数十合，力尽将破，芾阖门死，郡人知衡州尹谷亦举家自焚，帅司参议杨霆及幕属陈亿孙、颜应焱等皆从芾死。守将吴继明、刘孝忠以城降。宝庆降，通判曾如骥死之。陆秀夫等至大元军中，求称侄纳币，不从；称侄孙，不从。戊辰，还。太皇太后命用臣礼。己巳，嘉兴守刘汉杰以城降。庚午，同签书枢密院事黄镛、参知政事陈文龙遁。以谢堂为两浙镇抚大使，文天祥知临安府，全永坚浙东抚谕使。辛未，命吴坚为左丞相兼枢密使，常楙参知政事。日午，宣麻慈元殿，文班止六人。诸关兵尽溃。遣监察御史刘岊奉表称臣，上大元皇帝尊号曰仁明神武皇帝，岁奉银绢二十五万，乞存境土以奉蒸尝。癸酉，左司谏陈孟虎、监察御史孔应得遁。荧惑犯木星。甲戌，大元兵至瑞州，知州姚岩弃城去。乙亥，以贾余庆知临安府。丙子，命吉王昰、信王昺出镇。丁丑，以夏士林签书枢密院事。己卯，加全永坚太尉。参知政事常懋遁。三学生誓死不去，特与放释褐出身。以杨亮节为福州观察使，提举吉王府行事；俞如珪为环卫官、提举信王府行事。大元兵入安吉州，知州赵良淳自经死。月晕东井。庚辰，签书枢密院夏士林遁。辛巳，祀太乙宫。癸未，升封吉王昰为益王，判福州、福建安抚大使；信王昺为广王，判泉州兼判南外宗正事。以留梦炎为江东西、湖南北宣抚大使。甲申，大元兵至皋亭山，遣监察御史杨应奎上传国玺降，其表曰：“宋国主臣谨百拜奉表言，臣眇然幼冲，遭家多难，权奸似道背盟误国，至勤兴师问罪。臣非不能迁避，以求苟全，今天命有归，臣将焉往。谨奉太皇太后命，削去帝号，以两浙、福建、江东西、湖南、二广、两淮、四川见存州郡，悉上圣朝，为宗社生灵祈哀请命。伏望圣慈垂念，不忍臣三百余年宗社遽至陨绝，曲赐存全，则赵氏子孙，世世有赖，不敢弭忘。”是夜，丞相陈宜中遁，张世杰、苏刘义、刘师勇各以所部兵去。乙酉，以文天祥为右丞相兼枢密使、都督。丙戌，命天祥同吴坚使大元军。赐家铉翁进士出身、签书枢密院事，贾余庆同签书枢密院事、知临安府。戊子，知建德军方回、知婺州刘怡、知处州梁椅、知台州杨必大皆降。是月，知临江军滕岩瞻遁。

二月丁酉朔，日中有黑子相荡，如鹅卵。辛丑，率百官拜表祥曦殿，诏谕郡县使降。大元使者入临安府，封府库，收史馆、礼寺图书及百司符印、告敕，罢官府及侍卫军。壬寅，犹遣贾余庆、吴坚、谢堂、刘岊、家铉翁充祈请使。是日，大元军军钱塘江沙上，潮三日不至。

三月丁丑，入朝。

五月丙申，朝于上都。降封开府仪同三司、瀛国公。是月，陈宜中等立昰于福州，后二年四月，昰殂于冈洲，陆秀夫等复立卫王昺，后三年始平之。

赞曰：司马迁论秦、赵世系同出伯益。夫稷、契、伯益其子孙皆有天下，至于运祚短长，亦系其功德之厚薄焉。赵宋虽起于用武，功成治定之后，以仁传家，视秦宜有间矣。然仁之敝失于弱，即文之敝失于僿也。中世有欲自强，以革其敝，用乖其方，驯致棼扰。建炎而后，土宇分裂，犹能六主百五十年而后亡，岂非礼义足以维持君子之志，恩惠足以固结黎庶之心欤？瀛国四岁即位，而天兵渡江，六岁而群臣奉之入朝。汉刘向言：“孔子论《诗》至‘殷士肤敏，裸将于京。’喟然叹曰：大哉天命，善不可不传于后嗣，是以富贵无常。”至哉言乎！我皇元之平宋也，吴越之民，市不易肆。世祖皇帝命征南之帅，辄以宋祖戒曹彬勿杀之言训之。《书》曰：“大哉王言，一哉王心。”我元一天下之本，其在于兹。

二王者，度宗庶子也。长建国公昰，母淑妃杨氏；季永国公昺，母修容俞氏。度宗崩，谢太后召贾似道等入宫议所立，众以为昰长当立，似道主立嫡，乃立而封昰为吉王、昺信王。德祐二年正月，文天祥尹临安，请以二王镇闽、广，不从，始命二王出阁。大元兵迫临安，宗亲复以请，乃徙封昰为益王、判福州、福建安抚大使，昺为广王、判泉州兼判南外宗正，以驸马都尉杨镇及杨亮节、俞如珪为提举。大元兵至皋亭山，镇等奉之走婺州。丞相伯颜入临安，遣范文虎将兵趣婺，召镇以王还，镇得报即去，曰：“我将就死于彼，以缓追兵。”亮节等遂负王徒步匿山中七日，其将张全以兵数十人始追及之，遂同走温州，陆秀夫、苏刘义继追及于道。遣人召陈宜中于清澳，宜中来谒，复召张世杰于定海，世杰亦以所部兵来温之江心寺。高宗南奔时尝至是，有御座在寺中，众相率哭座下，奉昰为天下兵马都元帅，昺副之。乃发兵除吏，以秀王与{罒幸}为福建察访使兼安抚、知西外宗正，赵吉甫知南外宗正兼福建同提刑，先入闽中抚吏民，谕同姓。太皇太后寻遣二宦者以兵八人召王于温，宜中等沉其兵江中，遂入闽。时汀、建诸州方欲从黄万石降，闻昰将至，即闭城却使者，万石将刘俊、宋彰、周文英辈亦多来归。

五月乙未朔，宜中等乃立昰于福州，以为宋主，改元景炎，册杨淑妃为太后，同听政。封信王昺为卫王。宜中为左丞相兼都督，李庭芝为右丞相，陈文龙、刘黻为参知政事，张世杰为枢密副使，陆秀夫为签书枢密院事。命吴浚、赵溍、傅卓、李珏、翟国秀等分道出兵。改福州为福安府，温州为瑞安府。郊赦。是日黎明，有大声出府中，众皆惊仆。文天祥自镇江亡归，庚辰，以为右丞相兼知枢密院事。遣其将吕武入江、淮招豪杰，杜浒如温州募兵。广东经略使徐直谅遣梁雄飞请降于隆兴帅府，乃假雄飞招讨使，使徇广州。既而直谅闻昰立，命权通判李性道、摧锋军将黄俊等拒雄飞于石门，性道不战，俊战败奔广州，直谅弃城遁。

六月丙子，雄飞入广州，诸降将皆授以官，俊独不受，遂为众所杀。吴浚聚兵于广昌，取南丰、宜黄、宁都三县。翟国秀取秀山，傅卓至衢、信诸县，民多应之者。命文天祥为同都督。

七月丁酉，进兵南剑州，欲取江西。是月，吴浚兵败于南丰，翟国秀闻兵至，遂引还。傅卓兵败，诣江西元帅府降。平章阿里海牙破严关，马暨退保静江府。

八月，漳州乱，命陈文龙为闽广宣抚使以讨之。甲戌，秀王与{罒幸}围婺州。丙子，闻大兵至，遂解归。以王积翁为福建提刑、招捕使、知南剑州，备御上三郡；黄佺为同提刑、招捕使、知漳州，备御下三郡。张世杰遣兵助吴浚与元帅李恒战兜零，兵败，奔宁都。兴化石手军乱。

九月，复以陈文龙知兴化军。东莞人熊飞为黄世杰守潮、惠二州，闻赵溍至，即以兵应之，攻雄飞于广州。壬寅，雄飞遁，熊飞遂复韶州。新会令曾逢龙亦帅兵至广州，李性道出迎谒，飞与逢龙执而杀之。衢州守将魏福兴出战福星桥，死。壬子，赵溍入广州。是月，招讨也的迷失会东省兵于福州。元帅吕师夔、张荣实将兵入梅岭。

十月壬戌朔，文天祥入汀州。赵溍遣曾逢龙就熊飞御大军于南雄，逢龙战死，熊飞奔韶州。大军围韶州，守将刘自立以城降，飞率兵巷战，兵败，赴水死。十有一月，参政阿刺罕、董文炳将兵至处州，李珏以城降。甲辰，秀王与{罒幸}逆战于瑞安，观察使李世达死之。与{罒幸}及其弟与虑、子孟备、监军赵由葛、察访使林温被执，皆死。阿刺罕兵至建宁府，执守臣赵崇釠，知邵武军赵时赏、知南剑州王积翁皆弃城去。乙巳，昰入海。癸丑，大军至福安府，知府王刚中以城降。昰欲入泉州，招抚蒲寿庚有异志。初，寿庚提举泉州舶司，擅蕃舶利者三十年。昰舟至泉，寿庚来谒，请驻跸，张世杰不可。或劝世杰留寿庚，则凡海舶不令自随，世杰不从，纵之归。继而舟不足，乃掠其舟并没其赀，寿庚乃怒杀诸宗室及士大夫与淮兵之在泉者。昰移潮州。是月，福、兴化皆降。英德守臣凌弥坚、徐梦得等亦降。

十二月辛酉朔，赵溍弃广州遁。乙丑，制置方兴亦遁，吴浚退走入瑞金。戊辰，蒲寿庚及知泉州田真子以城降。知兴化军陈文龙婴城不下，乙酉，通判曹澄孙以城降，文龙被执，不屈死。昰次甲子门。

至元十四年正月，大军破汀关。癸巳，知循州刘兴降。壬寅，吴浚弃瑞金遁，镇抚孔遵入瑞金，文天祥走漳州，浚寻还汀州，降。戊申，知潮州马发及其通判戚继祖降，癸丑，复来归。丁巳，权知梅州钱荣之以城降。

二月，大军至广州，县人赵若冈以城降。广东诸郡皆降。

三月，文天祥取梅州，陈文龙从子瓒举兵杀守将林华，据兴化军。

四月，文天祥取兴国县，广东制置使张镇孙袭广州取之，梁雄飞等弃城走韶州。

五月，张世杰将兵取潮州，文天祥提兵自梅州出江西，入会昌县，淮民张德兴亦起兵杀太湖县丞王德颙，据司空山，攻下黄州、寿昌军。丁巳，遇宣慰郑鼎，战樊口，鼎坠水死。

六月辛酉，文天祥取雩都。己卯，入兴国县。

七月，遣兵取吉、赣诸县，围赣州。衡山人赵璠、抚州人何时皆起兵应之。乙巳，张世杰围泉州，遣将高日新复邵武。淮兵在福州者，欲杀王积翁以应世杰，皆为积翁所戮。江西宣慰李恒遣兵援赣州，而自将兵入兴国。

八月，文天祥诸将兵皆败，乃引兵即邹洬于永丰，洬兵亦溃。己巳，荧惑掩月，天色赤。壬申，文天祥兵败于兴国。己卯，大军破司空山，张德兴败，亡走。甲申，天祥至空坑，兵尽溃，遂挺身走循州，诸将皆被执。

九月，元帅唆都援泉州。戊申，张世杰归浅湾。左丞塔出将兵入大庾岭，参政也的迷失将兵复取邵武，入福州。

十月甲辰，唆都破兴化军，陈瓒死之。进攻潮州，马发拒之，乃去攻惠州。

十一月，塔出围广州。庚寅，张镇孙以城降。元帅刘深以舟师攻昰于浅湾，昰走秀山。陈宜中入占城，遂不反。

十二月丙子，昰至井澳，飓风坏舟，几溺死，遂成疾。旬余，诸兵士始稍稍来集，死者十四。丁丑，刘深追昰至七州洋，执俞如珪以归。

十五年正月，大军夷广州城。张世杰遣兵攻雷州，不克。己大军克涪州，执守将王明。

二月，大军破潮州，马发死之。

三月，文天祥取惠州，广州都统凌震、转运判官王道夫取广州。昰欲往居占城，不果，遂驻冈洲，遣兵取雷州。曾渊子自雷州来，以为参知政事，广西宣谕使。

四月戊辰，昰殂于冈洲，其臣号之曰端宗。庚午，众又立卫王昺为主，以陆秀夫为左丞相。是月，有黄龙见海中。

五月癸未朔，改元祥兴。乙酉，升冈洲为翔龙县。遣张应科、王用取雷州，应科三战皆不利，用因降。

六月丁巳，应科再战雷州，遂死之。知高州李象祖降。己未，昺徙居崖山，升广州为翔龙府。己巳，有大星东南流，坠海中，小星千余随之，声如雷，数刻乃已。己卯，都元帅张弘范、李恒征崖山。

十月，赵与珞与谢明、谢富守琼州，阿里海牙遣马成旺招之，与珞率兵拒于白沙口。

十一月癸巳，州民执与珞以降。

闰月庚戌，王道夫弃广州遁。壬戌，凌震遁。癸亥，大军入广州。十二月壬午，王道夫攻广州，兵败被执。凌震兵继至，亦败。文天祥走海丰，壬寅，被执于五坡岭。震兵又败于芰塘。大军破南安县，守将李梓发死之。

十六年正月壬戌，张弘范兵至崖山。庚午，李恒兵亦来会。世杰以舟师碇海中，棋结巨舰千余艘，中舻外舳，贯以大索，四周起楼棚如城堞，居昺其中。大军攻之，舰坚不动。又以舟载茅，沃以膏脂，乘风纵火焚之。舰皆涂泥，缚长木以拒火舟，火不能爇。

二月戊寅朔，世杰部将陈宝降。己卯，都统张达以夜袭大军营，亡失甚众。癸未，有黑气出山西。李恒乘早潮退攻其北，世杰以淮兵殊死战。至午潮上，张弘范攻其南，南北受敌，兵士皆疲不能战。俄有一舟樯旗仆，诸舟之樯旗遂皆仆。世杰知事去，乃抽精兵入中军。诸军溃，翟国秀及团练使刘俊等解甲降。大军至中军，会暮，且风雨，昏雾四塞，咫尺不相辨。世杰乃与苏刘义断维，以十余舟夺港而去，陆秀夫走卫王舟，王舟大，且诸舟环结，度不得出走，乃负昺投海中，后宫及诸臣多从死者，七日，浮尸出于海十余万人。杨太后闻昺死，抚膺大恸曰：“我忍死艰关至此者，正为赵氏一块肉尔，今无望矣！”遂赴海死，世杰葬之海滨，已而世杰亦自溺死。宋遂亡。

赞曰：宋之亡征，已非一日。历数有归，真主御世，而宋之遗臣，区区奉二王为海上之谋，可谓不知天命也已。然人臣忠于所事而至于斯，其亦可悲也夫！

关键词：宋史,本纪

解释翻译[挑错/完善]

赢国公，名硅，度宗皇帝的儿子，母亲是全皇后。咸淳七年（1271）九月二十八日出生于临安府皇宫。咸淳九年十一月授为左卫上将军，封为嘉国公。咸淳十年七月初九，度宗去世，奉遗诏在度宗灵枢前即皇帝位，当时赵枉四岁，谢太后临朝称诏。初十，兄赵是为保鹿军节度使、开府仪同三司，进封为吉王，加食邑一千户；弟赵簌为保宁军节度使、开府仪同三司，进封为信王，加食邑一千户。命平章贾似道按照文彦博的成例，独班起居。十二日，上皇太后尊号为寿和圣福太皇太后，皇后为皇太后。又下诏以生日为天瑞节。十四日，命令临安府赡贩小民。十七日，以朱祀孙为京湖、四川宣抚使兼江陵知府。二十八日，下诏安抚三边将士。命令州郡举荐遗逸之士。免除浙西安抚司、两浙转运司、临安府现正追究的赃赏钱。下诏征求对国家政事的意见。

八月初一，下诏向老臣江万里、叶梦鼎、马廷莺、留梦炎、赵顺孙、王抓征求意见。李庭芝筑清河城，报上地图，下诏李庭芝进升一级，慰劳将士，开列名单给予奖赏。加鄂州知州李雷应守军器监，知太平州孟之绍为尚书兵部员外郎，知江州钱真孙直宝章阁，镇江知军洪起畏直敷文阁。初十，接连下大雨，天目山崩裂，雨水汹涌流进，安吉、临安、余杭百姓淹死者无法计算。十一日，太皇太后因年高岁大不能到正衙，命令暂时以慈元殿为后殿。十八日，建造度宗庙。二十五日，任命全清夫为昭信军节度使，谢堂为检校少保，谢镖为保康军节度使。马廷莺请求辞官，下诏催促他到任。九月初四，资政殿大学士、光禄大夫王抓请求退休，下诏不允。初五，发米贩济余杭、临安两县水灾百姓。余杭灾害特别严重，再给米二千石。初六，贾似道请求免除答拜，被采纳。初八，复试文武举士人。初九，复试文武举士人。初十，元军在襄阳大规模会集。十三日，元朝承相伯颜率一军赶往即州，元帅唆都率领一军进人淮河地区，翟招讨率一军攻略荆南。十四日，元军抵达即州城下。十五日，免除遭水灾州县今年田租。二十一日，初开经筵。二十四日，天瑞节，免征临安府公私房租钱十天。给夏贵金符十三、银符一百用来奖赏奇功。二十六日，策试正式奏名进士，赐王龙泽以下出身不等。二十九日，有星在西方显现，弯曲像蛆叫。复州副将翟国荣遇元军，在烂泥湖战死。闽中早灾。冬十月初四，达州知州赵章收复洋州，加右晓骑尉中郎将。元军攻破渠州礼义城，知州张资自杀。初五，饶州布衣董声应进呈诸史纂约、兵鉴、《刑鉴，下诏董声应担任史馆编校文字。十二日，奉上度宗溢号。广西经略司代理参议官邢友龙攻击潮州、漳州寇贼，打败了他们。十四日，命令州县实行义田、义役。十六日，邢友龙以下各将分别转官不等。元兵进攻即州，都统制张世杰力战抵御，元军于是离去，由藤湖进人汉江。十七日，呈阵州副都统赵文义追击元军，在全子湖战死，抚恤其家。十九日，赠翟国荣为复州团练使，任其二子为官，在复州立庙。二十一日，给郑城屯戍将士一百万络钱。二十三日，下诏改明年为德元年。二十四日，任命章鉴为同知枢密院事兼代理参知政事，陈宜中为签书枢密院事兼代理参知政事。元军攻掠沙洋，京湖宣抚司派遣总管王虎臣救援。二十五日，城被攻破，王虎臣与守隘官王大用都被俘。荧惑星侵犯镇星。大元军队到新城。二十七日，总制黄顺出降元军。二十八日，副总制仁宁投降元军。都统制边居谊力战，城被攻破，赴火而死。复州知州翟贵以城投降。闽中发生地震。

十一月初一，任命朱祀孙为京湖、四川宣抚使。初五，命令沿江制置使赵浩巡视长江策应，赐给钱一百万络用来激赏战功。初六，马廷莺坚决辞免浙东安抚使、绍兴知府，下诏依旧为观文殿大学士、提举洞霄宫。赠赵文义为清远军节度使，与其兄威武军节度使赵文亮一起在扬州立庙，赐名为传忠庙。初八，以陆秀夫为淮东安抚制置司参议官。初十，削减诸班直超过定额的人员。十一日至十三日，复试特奏名士人。十四日，以王抓为左承相，章鉴为右承相，并兼枢密使。贾似道从九月就请求任命左右承相，这时才采纳。以张晏然兼京湖、四川宣抚司参议官。十七日至十八日，复试特奏名士人。二十日至二十一日，如上复试。二十二日，括邸第戚贵和御前寺观田，令其输纳租税。二十五日，加安南国王陈日为宁远功臣，其子陈威晃为奉正功臣。

十二月初一，命令建康府、太平州、池州贩济避兵的淮民。因隆冬寒冷，慰劳赏赐京湖和沿江戍守将士。初二，下诏：淮西四郡发生水早灾害，免征去年屯田没有输纳的租税。初五，提举兴国宫吕师夔请求在江州募兵，下诏知州钱真孙一起招募，尚书省给钱米。十一日，元军进攻阳逻堡，夏贵率军力战，武定军都统制王达战死。十三日，元军以小部军队乘雪夜渡青山矶。十四日，都统程鹏飞奋勇战斗，被重创归还鄂州，都统高邦宪驻屯马家渡，放弃舟船逃走，被俘。元军又在阳逻堡进攻夏贵，都统制刘成率定海水军战死，夏贵失败，沿江纵兵大肆劫掠，归还庐州。朱祀孙率军到鄂州，听说鄂兵失败，连夜逃到江陵府。十七日，代理汉阳知军王仪以城投降。吕文焕率元军进攻鄂州。十八日，程鹏飞和暂代守臣张晏然以城投降。幕僚张山翁誓死不屈，诸将想杀他，承相伯颜说：“义士也，释放他。”下诏钱塘、仁和两县百姓七十至九十以上者，赐给帛和酒米。二十一日，下诏贾似道都督各路军马，以步军指挥使孙虎臣总统各军，所辟官属都先命后奏。下诏全国勤王。二十二日，起用李莆为湖南提刑。二十三日，以高达为湖北制置使兼安抚使、江陵知府。下诏：“边费浩繁，百姓重困，而贵戚释道，田连降陌，安居暇食，有关部门核实其租税征收。”赠王达为清远军承宣使。二十八日，度宗梓宫发引到浙江上，等潮涨渡江，潮失期，天晚仍没到。程鹏飞率元军攻掠黄州，黄州知州陈奕派人到寿昌军请投降。李庭芝率兵勤王。二十九日，命令州郡节制驻戍经从士兵。德元年（1275）春正月初一，元军进人黄州。初二，陈奕派人下薪州并到安东州招降其子陈岩。初五，知薪州管景模派人到黄州请求投降。初六，下诏浙东邸第出米，减价桌售，接济百姓。初十，葬度宗于永绍陵。元军进人薪州。十一日，贾似道以吕师夔代理刑部尚书、都督府参赞军事，担负中游调遣重任。十三日，以陈宜中为同知枢密院事兼参知政事。吕师夔、钱真孙派人到薪州请求投降。十四日，元军攻掠江州。知安东州陈岩夜里逃跑。不体州降元。知寿昌军胡梦麟寓治于江州，十五日，自杀。十六日，知南康军叶间派人到江州请求投降。贾似道出兵。德安知府来兴国以城投降。夔路安抚使张起岩与其将领弋德进攻开州，攻取之。十七日，安庆知府范文虎派人带着酒食到江州迎接元军。二十三日，在新宫附祭度宗神主。以孙虎臣为宁武军节度使。二十六日，赦免京瓷罪犯。池州都统张林派人到江州请求投降。元兵进人安庆，范文虎投降，通判夏椅服药而死。这个月，达州知州鲜汝忠以城投降元朝。

二月初二，贾似道以宋京为都督府计议官，出使元军。初三，以黄万石为江南西路制置使，加湖北制置副使，高达为检校少保。初七，元军进人池州，代理守臣赵卯发自杀而死。宋京到元军营中，请求对元称臣、奉纳岁币，没有得到元军同意，回朝廷。初十，赠刘成为清远军承宣使。十四日，五郡镇抚使吕文福派所部淮兵人卫朝廷，下诏褒奖。十五日，下诏慰劳贾似道，命都督府每年举荐改官如史篙之故事。十八日，加张起岩为福州观察使，弋德以下各转五官。十九日，孙虎臣与元军战于丁家洲，失败，逃奔鲁港，夏贵不战而去。贾似道、孙虎臣乘船逃奔扬州，各军全军溃败，翁应龙带着都督府印逃奔临安。二十一日，元兵攻略饶州，知州唐震战死。故相江万里赴水而死，通判万道同以城投降。沿江制置大使赵浩、镇江知府洪起畏、宁国知府赵与可、隆兴知府吴益都弃城而逃。知和州王喜以城投降元军。建康都统翁福出迎元军。二十三日，元军到临江军，百姓全部离去，知军鲍廉战死。贾似道上书请求迁都。二十四日，把迁都一事下发给公卿大臣讨论，王抓说已经不能参与国家大计，于是离去。江西提刑文天样起兵勤王。二十五日，以文天样为江西安抚副使、赣州知州，催促人卫京师。下诏募兵。以谢堂为两浙镇抚使，谢至为保宁军节度使，全永坚、谢镖并为检校少保。二十七日，征召两浙、福建各郡厢兵、禁兵的一半人卫京师。湖南提刑李莆率兵勤王。江阴知军关陆需弃城逃跑，无为知军刘权、太平知州孟之绍都以城投降元朝。二十八日，元兵进攻嘉定九顶山，都统侯兴战死。以陈宜中为知枢密院事兼参知政事，曾渊子为同知枢密院事、两浙安抚制置大使兼临安知府，文及翁为签书枢密院事，倪普同为签书枢密院事。召王抓为浙西、江东宣抚招抚大使，让他居住在京师，以备咨询和访问。派大元国信使郝经等人归国。二十九日，加夏贵为开府仪同三司，命令以所部兵人卫京师。令长吏给经过兵民钱米，一切都不征收租税。编配、拘管人，除伪造关子会子、强力抢劫放火者外，其余全部释放。免除浙西公田拖欠米和各处现监赃钱物，各被贬滴文武官，都免除贬降命令，恢复自由，让他们复职改正过错。加张环为宁远军节度使，咎万寿为保康军节度使，张世杰为和州防御使，命令他们率兵人卫京师。陈宜中请求诛杀贾似道，下诏罢除贾似道平章、都督职，给予祠禄。赵与可被除名，命令临安府捕捉审问。招集贾似道率领的溃兵。三十日，右承相章鉴逃跑。

三月初一，下诏恢复茶盐市舶法。贾似道实行的不抚恤百姓的政事，被陆续取消，把公田给佃主，命令佃主率其租户为兵。殿前指挥使韩震请迁都，陈宜中杀掉了韩震。韩震所部兵叛乱，进攻嘉会门，射火箭至皇宫，急速发兵逮捕叛兵，都四散逃走。初二，都统徐旺荣迎元兵进人建康府，镇江统制石祖忠到建康请求投降。命令浙江提刑司准备差遣刘经戍守吴江，两浙转运司准备差遣罗林、浙西安抚司参议官张濡戍守独松关，山阴县承徐该、正将郁天兴戍守四安镇，起用赵淮为太府寺承，戍守银树东坝。湖北安抚司计议官吴继明进攻通城县，又攻取之，俘获县令。派人召章鉴回朝。初三，以贾似道为醛泉观使。元军至无锡县，知县阮应得出战，全军覆没，阮应得赴水而死。下诏发兵戍守吴江。初四，发兵戍守独松岭、铜岭。诏谕吕文焕、陈奕、范文虎让他们与元军商谈和议息兵之事。以王抓为左承相兼枢密使。闽中又发生大地震。初五，下诏罪己。以陈宜中为特进、右承相兼枢密使。罢章鉴官，给予祠禄。侍御史陈过请贬窜贾似道，并且治其党人翁应龙等人的罪，没有等回答就离去了。监察御史潘文卿、季可请求采纳陈过的请求，于是命令捕翁应龙下临安府狱。罢免廖莹中、王庭、刘良贵、游汉、朱浚、陈伯大、董朴。贬责洪起畏到镇江改过自新。初六，滁州知州王应龙以城投降元朝。初八，杖翁应龙，刺配吉阳军。命令王抓、陈宜中为都督诸路军马。加吕文福为福州观察使。庚申日，赠唐震为华文阁待制。削夺万道同三官，罢免。十一日，复吴潜、向士璧的官职。知常州赵与鉴听说元军到达，立即逃跑，常州百姓钱誉以城投降元军。十三日，元军到达西海州，安抚使丁顺投降。十四日，知东海州施居文到西海州请求投降。知平江府潜说友、通判胡玉和林锁以城投降。加张世杰为保康军承宣使，总领都督府诸军。十五日，知广德军令狐概以城投降。浙西提点刑狱司迁到平江府。张世杰派遣他的将领

阎顺、李存进军广德，谢洪永进军平江，李山进军常州。十六日，张德以下分别转官不等。谢元等赠十官。有二星在空中争斗，不久一星坠落。十八日，滁州人俘获王应龙带到扬州，杀掉了他。加吕文福为保宁军承宣使，催促他人卫京师。吕文福到达饶州，杀死使者，进人江州投降元朝。十九日，左司谏潘文卿、右正言季可、同知枢密院曾渊子、两浙转运副使许自、浙东安抚使王霖龙相继逃跑。签书枢密院文及翁、同签书枢密院倪普委婉搪塞台臣弹勃自己，奏章没递上，急忙出关逃跑。知安东州孙嗣武以城投降。降土。二十日，命令在京文武官一律转两官，其叛官而逃者，命令御史台查实上报。阎顺在安吉县战斗，重新攻取凤平。张濡部曲在独松关杀死元朝使者严忠范，把廉希贤俘到临安，受重创而死。二十一日，岳州安抚使高世杰驻军洞庭中，元军进攻，高世杰投降。二十二日，进攻岳州，总制孟之绍以城投降。二十三日，下诏褒奖张世杰、阎顺，诸将各自转官不等。二十四日，免除安吉县今年夏田租，有战死者，县令、县承抚恤他们。二十五日，顾顺进攻广德军，重新攻取。以陈合为同签书枢密院事。二十六日，赠边居谊为利州观察使。二十七日，赦免边城降元将领之罪，能自拔而归者，录用，收复一州者任知州，收复一县者任知县，所部僚吏将卒和土豪立功者给予同样奖赏。罢免章鉴的祠官，并且削夺宰辅待遇。曾渊子削夺两官，取消执政待遇。陈过、陈坚、徐卿孙各削夺两官，取消侍从待遇。赵与鉴追夺两官罢除，遇到赦免也永不复职录用。罢免许自、王霖龙。命令淮东制置司用标由。二十九日，淮东总领所迁到江阴军。加吴继明为阎门宣赞舍人。

四月初一，赠赵卯发为华文阁待制。陈过贬到平江府。雄江军统制洪福率兵收复镇巢军。初三，赠江万里太师，溢号文忠，停止上朝处理政事二日。初四，元军进人广德县，知县王汝翼与寓居官赵时晦率义兵在斗山战斗，抵抗元军，路分都监孟唐老与其二子都战死，王汝翼被俘到建康而死。王大用赠三官，王虎臣赠两官，并任其二子为官。初五，元军攻破沙市城，都统孟纪战死，监镇司马梦求自杀而死。初七，京湖宣抚使朱祀孙、湖北制置副使高达以江陵投降元朝，荆湖北路相继被攻下。张起岩提兵保守飞山。初八，命令刘师勇戍守平江府。初十，顾顺各将分别转三官，孟唐老赠三官。十一日，以高斯得签书枢密院事兼代理参知政事。总统张敏与元军在丰城作战而死，十二日，赠五官，任其一子为官。阮应得赠十官。十四日，以福王赵与丙为武康军、宁江军节度使、判绍兴府。十五日，王抓来朝，命令他像文彦博一样，除朝参起居外一律免拜。任命枢密副使召夏贵人卫京师。十六日，总制霍祖胜进攻漂阳县，重新攻取该城。十七日，赠张资为眉州防御使，侯兴为复州团练使。乙未日，文及翁、倪普都削夺一官，取消执政待遇；潜说友削夺三官，取消侍从待遇。十九日，令狐概被除名，流配郁林州牢城，籍没其家。知金坛县李成大率义局官含山县尉胡传心、阳春主簿潘大同、壕梁主簿潘大呵、进士潘文孙和潘应奎进攻金坛县，攻取县城。镇江统制侯岩、县尉赵嗣滨又帮助元军来进攻，李成大的二个儿子和潘大同等都战死，俘李成大带回元军营。二十一日，元兵进攻真州，知州苗再成、宗子赵孟锦率兵在老鹤紫与元军大战。二十二日，加知思州田谨贤、知播州杨邦宪同为复州团练使，尽快率兵人卫京城。有大星从心宿沿东北方向流人浊宿消失。二十四日，荧惑星侵犯天江星。提举太平兴国宫常增请立济王后代。二十六日，加李庭芝为参知政事。二十七日，下诏宜兴、漂阳民兵助战有功，特免今年田租；江阴百姓遭受兵祸，其租税也不征收。二十九日，元军到达扬子桥，扬州都拨发官雷大震出战而死。这个月，常德、鼎、遭都投降元朝。

五月初一，命令宰执每天到朝堂处理政事。族德县守城有功，免除其县百姓今年田租。初三，元军至宁国县，知县赵与塘出战而死。初四，淮安总制李宗荣、庆远知府仇子真率兵来勤王。初五，加苗再成为壕州团练使、赵孟锦为扬州都统司计议官。以洪福知镇巢军。初七，下诏赵清统率军民屯驻江阴。刘师勇进攻常州，重新攻取常州，俘获安抚使戴之泰，司户赵必恰、总管陆春战死。初八，淮东兵马铃辖阮克己率兵来勤王，加为左晓骑中郎将。初九，赐给姿州处士何基溢号为文定，王柏为承事郎。加张环为检校少保、四川制置副使、重庆知府。初十，追赠雷大震为保康军节度使。十一日，加刘师勇为壕州团练使，其将刘圭以下各转官不等。十八日，赠潘大同等人官，其余有功之人都转两官。二十一日，贬潜说友南安军，吴益贬汀州，都籍没其家。罢免李环，送往姿州。籍没吕文焕、孟之绍、陈奕、范文虎家。二十四日，饶州、信州饥荒，命令百姓人粟补官。罢除市舶分司，命令通判任舶司事。淮东、西官民各转一官。二十六日，诏令张世杰、张彦、阮克己、仇子真分四路出兵，派人报告天地、宗庙、社翟、诸陵、宫观。二十九日，慰劳军队。吴继明收复蒲折、通城、崇阳三县，加带行带御器械、代理鄂州知州，命令选择险要之处作为寓治。赠鲍廉直华文阁，任其一子为官；赵与塘直华文阁。

六月初一，日食，为日全食，白天变成黑夜。咎万寿以嘉定和三龟、九顶、紫云城投降元朝。知叙州李演率兵援救嘉定府，于是解职归田，在羊雅江与元军作战，兵败被俘。初二，太皇太后下诏取消尊号“圣福”二字以报答上天的警告。恢复魏克愚官职，太学生萧规、唐棣补承信郎。嘉兴知府余安裕因听说元军至请求离职，致书朝廷，语言深及大逆不道，削夺一官送往徽州。徐卿孙削夺一官贬往吉州。命令侍从官以上分别举荐可以担任文武官者五人，其余廷臣各举荐三人，即使是被贬滴者，也可举荐。初七，王应麟说：“开庆之祸，始于丁大全，请求凡是丁大全之党，被贬滴者一律不予宽免。”被采纳。初十，免除广德军今年田租和各郡县没输纳纲解。王应麟缴还章鉴、曾渊子的任命书，说韩震为逆，实二人庇护所致，而且曾渊子庇护翁应龙导致刑罚太过，又曾盗窃府库金银逃跑。十一日，命令削夺章鉴一官，放归田里，曾渊子再削夺一官，徙居吉州，诛杀翁应龙，籍没其家。十二日，锉试官吏。十五日，留梦炎朝见皇上，王抓请任命留梦炎为相，请求自己任经筵职，备作顾问，陈宜中请求以留梦炎为相，自己请求给予祠禄，下诏二相不得因此寻求闲职。以王抓为平章军国重事，每月两次前往经筵，五日朝见皇上一次。陈宜中为左承相兼枢密使，都督各路军队；留梦炎为右承相兼枢密使，都督各路军队。十六日，下诏寻求对朝政的意见。知叙州郭汉杰以城投降元朝。十七日，清理审讯在京罪人。免除引见制度。十九日，知沪州梅应春以城投降元朝。二十日，以李庭芝为知枢密院事兼参知政事。二十一日，知富顺监王宗义以城投降元朝。王应麟又缴还曾渊子贬滴吉州的命令，二十四日，贬滴韶州。二十七日，吴继明诸将分别转官不等。二十八日，朱祀孙被除名，籍没其家。

秋七月初一，江西制置使黄万石移治抚州，下诏回到隆兴府。初二，张世杰诸军在焦山下作战，失败。初五，贾似道迁居姿州，廖莹中被除名，贬滴昭州，王庭被除名，贬滴梅州，曾渊子迁居雷州。宁国吏杨义忠率义兵出战而死，初六，赠为武功大夫。初八，贾似道徙居建宁府。太白星进人东井。庚申日，加知高邮军褚一正为阎门宣赞舍人，知怀远军金之才带御器械，安淮知军高福为阎门抵候，知泅州谭兴为阎门宣赞舍人，知壕州孙立为右卫大将军，赏守边战功。十三日，太白星白天显现。下诏饶州遭受兵祸，命令免除今年田租。路铃辖刘用调兵进人靖州，知州康玉劫夺之，通判张起岩杀死康玉，收复靖州。十四日，拘收内司局钱作为兵晌。十七日，命令权来公田今年租税，每石给佃主钱十贯，给种户十贯，镇江、常州、江阴遭受兵祸地区不要来买。二十一日，贬滴贾似道为高州团练副使，滴居循州，籍没其家。来买浙西邸第、寺观田米的十分之三。追复皮龙荣官职。监司、郡守避事不立即到任者，命令御史台查实上报。二十二日，王抓的儿子指使京城学生刘九皋等伏网上书说：陈宜中擅权，与贾似道为党，庇护赵浩、潜说友，指使门客子弟交通关节，其误国将比贾似道还要厉害。陈宜中离去，派四名使臣召回他，拒不回朝，谢堂请求罢除两浙镇抚司，没有采纳。张世杰请求派援军，没有得到回答。二十三日，刘九皋下临安府狱，罢王抓为醛泉观使。二十四日，以夏贵知扬州，朱焕知庐州。二十五日，派使臣召陈宜中回朝。二十六日，以陈文龙为同签书枢密院事兼代理参知政事。通判姿州张镇孙听说元军到逃跑，罢免其官。胡玉贬滴连州，林锁贬滴韶州，都被除名。沿江招讨大使汪立信去世。二十七日，李环削夺两官，贬往潮州。因开庆兵祸，追罪史篙之，取消溢号。二十九日，派遣使臣召陈宜中回朝。

八月初一，总制毛献忠率瞥州兵人卫京师。初三，清理审结临安罪人。初四，右正言徐直方逃跑。加夏贵为枢密副使、两淮宣抚大使，李莆为湖南镇抚大使。总制戴虎攻破大南寨，转三官。加张起岩为太府寺承、靖州知州，刘用以下立功人各转官不等。元兵驻屯巴陵县黄沙。初七，吴继明收复平江县。初十，太学上舍生考试。十一日，拘收阎贵妃集庆寺、贾贵妃演福寺田，归还安边所。十二日，刘师勇进攻吕城，攻破。十五日，J队复嚎定七司法。十九日，派人召陈宜中回朝。加张世杰为神龙卫四厢都指挥使，总领都督府各军。二十日，加刘师勇为和州防御使。荧惑星侵犯南斗星。赵淇授为大理少卿，王应麟封还命令，说是因为从前内外官吏向贾似道进献宝玉，以赵淇兄弟为甚，二十一日，于是罢除他们。二十六日，以文天样为浙西、江东制置使兼平江知府。二十七日，扬州文武官转两官。加吴继明为湖北招讨使，朱旺诸将分别转三官。

九月初二，陈宜中授为观文殿大学士、醛泉观使兼侍读。左司谏陈景行请命令讲官坐讲陪伴宿直，这个意见被采纳。初四，加田谨贤为福州观察使，杨邦宪为利州观察使，尽快人卫京城。十二日，陈宜中请担任海防重任，没有允准。十四日，祭祀明堂，赦免囚犯。李成大被俘，不屈而死，十五日，赠五官。十九日，命令文天样为都督府参赞官，总领三路兵。会稽县尉郑虎臣部送贾似道到贬所，至漳州被杀死。元兵到达泰州，知州孙虎臣自杀，二十三日，赠太尉。免除靖州今年田租。二十四日，李环迁徙到梧州。二十八日，刘良贵再削夺两官，贬滴信州。张彦与元军战败被俘，以城投降元朝。

冬十月初二，加张世杰为沿江招讨使，刘师勇为福州观察使，总统出戍士兵。初五，陈宜中来。初六，玉碟殿发生火灾。初十，以留梦炎为左承相，陈宜中为右承相，都兼枢密使和都督。筑城临安。十四日，以张世杰为沿江制置副使、兼江阴知军兼浙西策应使。二十日，太白星与填星会合。二十一日，领户部财用常增、中书舍人王应麟请立济王后代。赠夏椅为直秘阁。征召绍兴府处士陆应月为史馆编校文字。二十五日，元军从建康出发，参政阿刺罕、四万户总管奥鲁赤率领右军出四安镇进攻独松关，参政董文炳、范文虎率领左军出长江进人江阴军，承相伯颜率中军进人常州。荧惑星侵犯垒壁阵。二十六日，张全、尹玉、麻士龙救援常州，麻士龙在虞桥战死，张全逃奔五牧。朱焕至庐州，夏贵不纳，朱焕归回，重新任命他为淮东制置副使。陈合因隐匿廖莹中家财产，取消执政待遇。二十七日，尹玉在五牧战死，张全不战而逃。二十九日，催促赵浩、赵与可、关嘎撕募兵急速前往京城。下诏中外官有熟习军事战略者，分别上书陈述。这个月，李世修以江阴降元。

十一月初一，铜关将领贝宝、胡岩起进攻漂水死，赠贝宝武翼郎，胡岩起为朝奉郎。初四，以陈文龙为同知枢密院事兼代理参知政事，黄墉为同签书枢密院事。命令诸制司各举荐可以担任将帅者十人，不限于偏将士卒，如果不隶属军队，允许投书自荐。初五，起居舍人曾唯辞官没有允准，离去。初七，赠尹玉为壕州团练使、麻士龙为高州刺史，免除张全、朱华临阵退兵罪。十一日，下诏被俘将士能率众来归者，以人数作为补官的标准，能立功者给予帅军之职；在外统兵将领以下官，以所招人多少进行奖赏。十二日，元军攻破广德军。十三日，元军攻破四安镇，正将胡明等人战死。召文天样人卫京城。十五日，曾唯削夺一官免职。太白星侵犯房宿。十六日，元军到达隆兴府，黄万石放弃抚州逃跑。转运判官刘以隆兴降元。十七日，元军攻破兴化县，知县胡拱辰自杀。十七日，中书舍人王应麟辞免兼给事中，没有应允。元军到常州，招降没有人响应，进攻两天，被攻破，屠杀其城。知州姚髻、通判陈招、都统王安节都战死，刘师勇逃奔平江。十八日，改宜兴县为南兴军。礼部侍郎陈景行辞官没有被批准，离去。十九日，赠济王太师、尚书令，进封镇王，溢号昭肃，命令福王赵与丙择后奉祀，赐田万亩。二十日，独松关告急，催促文天样人卫京城。二十一日，调遣民兵出守余杭和钱塘。二十二日，独松关被攻破，冯骥战死，张濡逃跑，邻县望风逃遁。通判平江府郑畴逃跑。二十三日，通判王矩之、都统制王邦杰派人到常州迎降。二十四日，元军指向抚州，都统密佑在璧邪阻击，兵败而死。二十六日，以张世杰为浙西制置副使兼平江知府。二十七日，代理礼部尚书王应麟逃跑，黄万石提兵奔建昌军。二十八日，左承相留梦炎逃跑。二十九日，派人召留梦炎回朝。赐余杭、武康、长兴县百姓钱，并且免除今年田租。郑畴降一官，罢通判。抚州施至道以城降元。

十二月初一，下诏允许贾似道归葬，还给他祖先留下来的田庐财产。初二，恢复赵与可为都督府参议官，释放李环，恢复自由。初三，赠王汝翼为朝奉郎。初四，以吴坚为签书枢密院事，黄墉兼代理参知政事。派遣柳岳奉书到元军营中，称盗杀廉尚书，请求班师修好。初七，以陈文龙为参知政事兼代理知枢密院事，赐谢堂同进士出身，同知枢密院事。初八，赠姚髻为龙图阁待制，其父姚希得赠太师，陈招直宝章阁，冯骥为集英殿修撰。初九，以陈景行为浙东安抚副使，戍守处州。起用方逢辰戍守淳安县。初十，追封吕文德为和义郡王。十一日，出安边封桩库金给付浙东各郡备作军事费用。元军进人平江府。起用吴君摺为太府少卿，提点临平民兵。派遣使臣召留梦炎、王应麟，都没到。十二日，张世杰人卫京城，加检校少保，降诏奖谕。王抓去世，停止上朝处理政事两天。乙酉日，括临安府州县马。十四日，柳岳回朝。十七日，派宗正少卿陆秀夫、刑部尚书夏士林、兵部侍郎吕师孟出使军前。下诏吕文焕、赵孟桂通好元军。二十三日，方兴、丁广、赵文礼军都失败而归。二十四日，以柳岳为工部侍郎，洪雷震为右正言，出使元朝，请求和好。元军攻破大洪山，随州知州朱端履降元。代理吏部尚书丁应奎、左侍郎徐宗仁逃跑。二十七日，派人召回留梦炎，没有前来。德二年春正月初一，元朝的军队从去年十月围攻潭州，湖南安抚使兼潭州知州李莆顽强抵抗了三个月，大小战斗几十个回合，力量耗尽，城池即将被攻破，李莆全家战死，郡人衡州知州尹施也全家自焚而死，帅司参议官杨霆以及属官陈亿孙、颜应众等都随从李莆壮烈战死。守将吴继明、刘孝忠以城降元。宝庆降元，通判曾如骥战死。陆秀夫等到元军中，请求称侄纳币，元朝不答应；称侄孙，也没答应。初二，回到朝廷，太皇太后命令用臣礼迎接。初三，嘉兴守臣刘汉杰以城降元。初四，同签书枢密院事黄墉、参知政事陈文友逃跑。任命谢堂为两浙镇抚大使，文天样为临安知府，全永坚为浙东抚谕使。初五，命令吴坚为左承相兼枢密使，常增为参知政事。中午在慈元殿宣布命令，文班只六人。诸关口守兵全部溃败。派遣监察御史刘招奉表称臣，上大元皇帝尊号为仁明神武皇帝，每年缴纳银绢二十五万，请求保存疆土以奉祭祀祖先之礼。初七，左司谏陈孟虎、监察御史孔应得逃跑。荧惑星侵犯木星。初八，元军至瑞州，知州姚岩弃城而逃。初九，任命贾余庆为临安知府。初十，命令吉王赵是、信王赵簌出镇。十一日，任命夏士林为签书枢密院事。十三日，加全永坚为太尉。参知政事常增逃跑。三学生誓死不去，特给予免除释褐出身。任命杨亮节为福州观察使，提举吉王府行事；俞如盖为环卫官、提举信王府行事。元军进人安吉州，知州赵良淳自杀而死。月亮周围出现光圈。十四日，签书枢密院事夏士林逃跑。十五日，祭祀太乙宫。十七日，升封吉王赵是为益王，判福州、福建安抚大使；信王赵簌为广王，判泉州兼判南外宗正事。任命留梦炎为江东西、湖南北宣抚大使。十八日，元兵至皋亭山，派遣监察御史杨应奎上传国印投降，其表说：“宋国主臣赵谨百拜奉表说，臣年幼无知，家遭多难，权奸贾似道背盟误国，导致大元兴师问罪。臣不是不能迁避，而是委曲求全，今天天命决定了大宋的归向，臣将前往应该去的地方。谨奉太皇太后之命，取消帝号，以两浙、福建、江东西、湖南、二广、两淮、四川现存州郡，全部奉上圣朝，为宗社生灵祈哀请命。伏望圣慈垂念，不忍臣三百多年宗社迅速绝命，曲赐存全，则赵氏子孙，世代有赖，不敢忘记。”这天夜里，承相陈宜中逃跑，张世杰、苏刘义、刘师勇各率所部兵离去。十九日，任命文天样为右承相兼枢密使、都督。二十日，命令文天样、吴坚出使元朝。赐家铰翁进士出身，签书枢密院事，贾余庆为同签书枢密院事、临安知府。二十二日，建德知军方回、知姿州刘怡、知处州梁椅、知台州杨必大都投降元朝。这个月，临江知军滕岩瞻逃跑。

二月初一，太阳中有黑子移动，如鹅卵。初五，率百官在样曦殿拜表，诏谕郡县投降。元朝使者进人临安府，封府库，收史馆、礼寺图书和百司印符、告救、罢除官府和侍卫军。初六，还派遣贾余庆、吴坚、谢堂、刘招、家铰翁担任祈请使。这天，元军驻军钱塘江沙上，海潮三天不至。

三月十二日，人朝。

五月初二，朝于上都。降封为开府仪同三司、赢国公。这个月，陈宜中等在福州立赵是为帝，两年后的四月赵是死斑冈洲，陆秀夫等重新立卫王赵簌，又过了三年才平定。

评论说：司马迁论述说秦、赵国世系同出于伯益。翟、契、伯益的子孙都曾拥有天下，至于国家命运的短长，也同其治功道德的厚薄密切相关啊！赵宋政权虽然以武功兴起，但功成治定之后，一直以仁义延续国家的统治，与秦国相比来说是有区别的。但仁义治国的弊端，在于它使国家国力贫弱，即文之弊失于真诚。宋朝统治的中期曾想富国强兵，以革其弊，但是方法不对，导致国家混乱纷扰。建炎而后，疆土分裂，仍然能够维持六主一百五十年的统治而后灭亡，难道不是礼义足以维持君子之志，恩惠足以团结凝聚百姓之心的结果吗？赢国公四岁即帝位，但元兵渡江，挥师南下临安，到他六岁时，大臣即奉他朝见元朝皇帝。汉朝刘向说：“孔子论诗至‘殷士肤敏，裸将于京’时，口胃然长叹说：大哉天命，善不可不传于后代，所以说富贵无常。”这真是至理名言啊！我元朝平定宋朝，吴越之民，市不易肆。世祖皇帝命令征宋军队的统帅，就以宋太祖告诫曹彬不杀百姓之言为训，要求他们以曹彬为榜样。

书说：“大哉王言，一哉王心。”我元朝能够统一天下，其根本原因就在于此。二王者，度宗的庶子。建国公赵是，母亲是淑妃杨氏；永国公赵簌，母亲是修容俞氏。度宗去世，谢太后召贾似道等进人宫廷商议所立，大家以为赵是年长当立，贾似道主张立嫡子，于是立硅而封赵是为吉王，赵簌为信王。德二年(1276）正月，文天样为临安府尹，请以二王镇闽广，没被采纳，始命二王出阎。元兵逼近临安，宗室亲戚重新请求，于是改封赵是为益王，判福州、福建安抚大使，赵簌为广王，判泉州兼制南外宗正，以驹马都尉杨镇和杨亮节、俞如圭为提举。大元兵至高亭山，杨镇等奉二王逃到姿州，元承相伯颜进人临安，派范文虎率兵急速赶到姿州，召杨镇带着王回朝，杨镇得到报告即离去，说：“我将死在那儿，以缓迟元朝追兵。”杨亮节等人于是背着王徒步隐藏山中七天，其将张全率兵数十人才追上，于是一同到温州，陆秀夫、苏刘义相继在途中赶上。派人到清澳召陈宜中，陈宜中来拜见王，又到定海召张世杰，张世杰也率所部兵来到温州江心寺。高宗南逃时曾到此，寺中有御座，众相在座下哭泣，奉赵是为天下兵马都元帅，赵簌为副元帅。于是发兵授官，任命秀王赵与真为福建察访使兼安抚使、知西外宗正，赵吉甫知南外宗正兼福建同提刑，先人闽中安抚吏民，招谕同姓。太皇太后不久派二名宦官率兵八人到温州召王，陈宜中把他们的兵沉溺江中，于是进人福建。当时，汀州和建州等正想跟从黄万石降元，听说赵昊将至，立即闭城，拒绝使者，黄万石将刘俊、宋彰、周文英等人也多来归。

五月初一，陈宜中等于是在福州立赵是，以为宋主，改元景炎，册封杨淑妃为太后，同听政。封信王赵簌为卫王。陈宜中为左承相兼都督，李庭芝为右承相，陈文龙、刘敝为参知政事。张世杰为枢密副使，陆秀夫为签书枢密院事。命令吴浚、赵浩、傅卓、李环、翟国秀等分道出兵。改福州为福安府，温州为瑞安府。郊赦。这天黎明，有大声出府中，大家都惊倒了。文天样从镇江逃归，庚辰日，任文天样为右承相兼知枢密院事。派其将吕武进人江淮招募豪杰之士，杜浒到温州募兵。广东经略使徐直谅派遣梁雄飞到隆兴帅府请降，于是给他招讨使衔，让他攻略广州。不久徐直谅听说赵是立，命令代理通判李性道、摧锋军将黄俊等在石门拒战刘雄飞，李性道不战，黄俊战败逃到广州，徐直谅弃城逃跑。六月十三日，刘雄飞进人广州，诸降将都授以官，黄俊独不接受，于是为人所杀。吴浚在广昌聚兵，攻取南丰、宜黄、宁都三县。翟国秀攻取秀山，傅卓至瞥、信州各县，很多百姓响应。命令文天样为同都督。

七月初四，进兵南剑州，想攻取江西。这个月，吴浚兵败于南丰，翟国秀听说元兵至，于是退走而回。傅卓兵败，到江西元帅府投降。平章阿里海牙攻破严关，马暨退保静江府。

八月，漳州叛乱，命令陈文龙为闽、广宣抚使讨伐。十二日，秀王赵与真围攻姿州。十四日，听说元军到，于是解围而回。任命王积翁为福建提刑、招捕使，知南剑州，防备抵御上三郡；黄J座为同提刑、招捕使，知漳州，防备抵御下三郡。张世杰派兵帮助吴浚和元帅李恒在兜零作战，兵败逃奔宁都。兴化石手军叛乱。九月，重新任命陈文龙知兴化军。东莞人熊飞为黄世杰守卫潮、惠二州，听说赵浩至，就以兵响应，在广州进攻刘雄飞。十一日，刘雄飞逃跑，熊飞于是收复韶州。新会令曾逢龙也率兵至广州，李性道出来拜迎，熊飞、曾逢龙俘获杀死了李性道。瞥州守将魏福兴出战福星桥而死。二十一日，赵浩进人广州。这个月，招讨也的迷失在福州会集东省兵。元帅吕师夔、张荣实率兵进人梅岭。十月初一，文天样进人汀州。赵浩派曾逢龙带领熊飞在南雄抗御元军，曾逢龙战死，熊飞逃往韶州。元军围攻韶州，守将刘自立以城降元，熊飞率兵巷战，兵败赴水而死。

十一月，参政阿刺罕、董文炳率兵到处州，李环以城降元。十四日，秀王赵与真在瑞安阻战，观察使李世达战死。赵与真及其弟赵与虑、子赵孟备、监军赵由葛、察访使林温都被俘而死。阿刺罕兵至建宁府，俘获守臣赵崇，知邵武军赵时赏、知南剑州王积翁都弃城逃去。十五日，赵是人海。二十三日，元军至福安府，知府王刚中以城降元。赵是想进人泉州，招抚蒲寿庚有自己的打算。起初，蒲寿庚提举泉州市舶司，擅蕃舶利者三十年。赵是所乘船至泉州，蒲寿庚来拜见，请在此停留，张世杰不同意。有人劝张世杰留下蒲寿庚，那儿凡是海舶不令自随，张世杰还是不听从，放他回去。不久船不够用，于是掠取其船并没收其资产，蒲寿庚于是怒杀各宗室及士大夫、在泉州的淮兵。赵是移迁潮州。这个月，福州、兴化军都降元。英德守臣凌弥坚、徐梦得等人也降元。

十二月初一，赵浩放弃广州而逃。初五，制置方兴也逃跑，吴浚退走进人瑞金。初八，蒲寿庚和泉州知州田真子以城降元。知兴化军陈文龙环城固守。二十五日，通判曹澄孙以城降元，陈文龙被俘，不屈而死。赵是到达甲子门。至元十四年（1277）正月，元军攻破汀关。初三，知循州刘兴降元。十二日，吴浚放弃瑞金逃跑，镇抚孔遵进人瑞金，文天样到漳州，吴浚不久回到汀州，降元。十八日，知潮州马发及其通判戚继祖降元，二十三日，又来归正。二十七日，代理梅州知州钱荣之以城降元。二月，元军至广州，县人赵若冈降元。广东各郡都降元。

三月，文天样攻取梅州，陈文龙从子陈攒举兵杀守将林华，占据兴化军。四月，文天样攻取兴国县，广东制置使张镇孙袭击广州，攻取广州，梁雄飞等弃城逃到韶州。

五月，张世杰率兵攻取潮州，文天样率兵从梅州出江西进人会昌县，淮民张德兴也起兵杀太湖县承王德，占据司空山，攻下黄州、寿昌军。二十九日，遇宣慰郑鼎，在樊口交战，郑鼎落水而死。六月初三，文天样攻取零都。二十一日，进人兴国县。

七月，派兵攻取吉、赣各县，围攻赣州。衡山人赵、抚州人何时都起兵响应。十八日，张世杰围攻泉州，派将领高日新收复邵武。淮兵在福州者，想杀王积翁响应张世杰，都被王积翁所杀。江西宣慰李恒派兵救援赣州，他自己率兵进人兴国。

八月，文天样诸将兵都失败，于是带兵来到永丰的邹讽处，邹汛兵也失败。十二日，荧惑星遮蔽月亮，天呈赤色。十五日，文天样兵败于兴国。二十二日，元军攻破司空山，张德兴失败，逃走。二十七日，文天样至空坑，兵全部溃散，于是只身逃到循州，诸将都被俘。九月，元帅唆都援救泉州。二十二日，张世杰回到浅湾。左承塔出率兵进人大庚岭，参政也的迷失率兵重新收复召体武进人福州。

十月甲辰日，唆都攻破兴化军，陈攒战死。进攻潮州，马发拒战，于是改攻惠州。

十一月，塔出围攻广州。初五，张镇孙降元。元帅刘深以水师到浅湾进攻赵是，赵澳到秀山。陈宜中进人占城，于是不回。

十二月二十二日，赵是至井澳，咫风破坏船舶，几乎溺水而死，于是酿成疾病。十多天后，兵士哨哨会集，死者十分之四到十分之五。二十三日，刘深追赵是到七州洋，俘俞如圭退归。至元十五年正月，元军平夷广州城。张世杰派兵进攻雷州，没有攻克。二十五日，元军攻克涪州，俘获守将王明。二月，元军攻破潮州，马发战死。三月，文天样攻取惠州，广州都统凌震、转运判官王道夫攻取广州。赵是想居住占洲，没有实现，于是进驻姻洲。派兵攻取雷州。曾渊子从雷州来，任为参知政事、广西宣谕使。

四月十五日，赵是死于姻洲，其臣称之为端宗。十七日，众人又立卫王赵簌为主，以陆秀夫为左承相。这个月，海中有黄龙出现。

五月初一，改元样兴。初三，升姻洲为翔龙县。派遣张应科、王用攻取雷州，张应科三战都不利，王用于是降元。六月初五，张应科再战雷州，于是战死。知高州李象祖降元。初七，赵簌迁居山，升广州为翔龙府。十七日，有大星沿东南方向流去，坠落海中，小星一千多颗随从，声如雷，数刻才消失。二十七日，都元帅张弘范、李恒进攻山。十月，赵与路与谢明、谢富守卫琼州，阿里海牙派马成旺招降之，赵与路在白沙口拒战。

十一月十四日，州民俘赵与路降元。闰十一月初一，王道夫放弃广州逃跑。十三日，凌震逃跑。十四日，元军进人广州。

十二月初四，王道夫攻广州，兵败被俘。凌震兵随后赶到也失败。文天样到海丰。二十四日，在五坡岭被元军俘虏。凌震兵又在艾塘失败。元军攻破南安县，守将李梓发战死。

至元十六年正月十四日，张弘范率元兵至山。二十二日，李恒兵也来会集。张世杰率水师停舶海中，千余艘船联在一起，中舫外舶，用大绳连接，四周竖起楼棚像城墙，赵簌居住其中。元军进攻，船坚不动。又用船载茅，敷以厚厚的膏脂，乘顺风时放火焚之。船都被湿润的泥土敷着，捆着长木以拒火舟，火不能烧着赵簌乘船。

二月初一，张世杰部将陈宝降元。初二，都统赵达乘夜袭击元军营，损失惨重。初六，有黑气在山西显现。李恒乘早潮退进攻北面，张世杰率淮兵殊死战斗。至午潮上来，张弘范从南面进攻，南北受敌，兵士疲劳不能作战。不久有一只船旗帜倒下，各船旗帜都倒下。张世杰知道大势已去，于是抽调精兵进人中军。诸军溃败，翟国秀和团练使刘俊等降元。元大军到达中军，恰值天色已晚，而且风雨交加，昏雾四塞，伸手不见五指。张世杰于是同苏刘义一起折断连绳，率十多只船夺港而去，陆秀夫到卫王船中，这只船大，而且诸舟环结，估计不能逃出，于是背着赵簌投人海中，后宫和臣僚多随从而投人海中。七天后，浮尸漂出海面的有十多万人。杨太后听说赵簌死，抚膺大哭说：“我忍死艰关至此者，正为赵氏一块肉尔，今天没有希望了呀广于是赴海而死，张世杰葬杨太后于海滨，不久张世杰也自溺而死。宋朝于是灭亡。

评论说：宋朝灭亡的征兆，已经不是一天了。王朝更替，天命有归，元朝君主统一天下，可是宋朝的旧臣，忠心耿耿帮助是簌二帝逃到海上，采取这种办法，可以说是不懂天命。然而臣子对于自己所侍奉的君主忠心专一到这种程度，也实在是令人悲叹啊！

上一篇：本纪·卷四十六

下一篇：志·卷一

全   文：宋史

