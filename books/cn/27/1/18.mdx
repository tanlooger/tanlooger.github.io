---
---
---
title: ○哲宗二
---

绍圣元年春正月癸酉朔，群臣诣西上阁门进名奉慰。丙申，夏人来贡。辛丑，遣中书舍人吕希纯等行河。罢河东大铜钱。

二月丁未，以户部尚书李清臣为中书侍郎，兵部尚书邓润甫为尚书右丞。己酉，葬宣仁圣烈皇后于永厚陵。己未，祔神主于太庙。癸亥，减两京、河阳、郑州囚罪一等，民缘山陵役者蠲其赋。甲子，诏依章献明肃皇后故事，罢避高遵惠讳。

三月壬申朔，日有食之。乙亥，吕大防罢。庚辰，诏大学合格上舍生推恩免省试，附科场春榜。乙酉，御集英殿策进士。丁亥，策武举。戊子，以徐王颢为太师，徙封冀王。癸巳，诏振京东、河北流民，贷以谷麦种，谕使还业，蠲是年租税。丁酉，赐礼部奏名进士、诸科及第出身九百七十五人。苏辙罢。

夏四月乙巳朔，阿里骨进狮子。丙午，以旱，诏恤刑。己酉，诏中外决狱。庚戌，诏有司具医药治京师民疾。壬子，苏轼坐前掌制命语涉讥讪，落职知英州。癸丑，改元。白虹贯日。甲寅，以王安石配飨神宗庙庭。蔡确追复右正议大夫。戊午，复新城两厢。庚申，减四京囚罪一等，杖以下释之。壬戌，以资政殿学士章惇为尚书左仆射兼门下侍郎。范纯仁罢。丙寅，罢五路经、律、通礼科。丁卯，诏诸路复元丰免役法。戊辰，同修国史蔡卞请重修《神宗实录》。

闰月壬申，复提举常平官。癸酉，罢十科举士法。甲申，以观文殿学士安焘为门下侍郎。丙戌，复义仓。丁亥，诏神宗随龙人赵世长等迁秩、赐赍有差。戊子，诏在京诸司，所受传宣中批，并候朝廷覆奏以行。乙未，西南张蕃遣人入贡。丙申，命左仆射章惇提举修《神宗国史》。丁酉，诏添差徐州兵马都监。

五月壬寅，罢修官制局。甲辰，罢进士习试诗赋，令专二经，立宏词科。己酉，修国史曾布请以王安石《日录》载之《神宗实录》。太白昼见。辛亥，刘奉世罢。癸丑，诏中外学官，非制科、进士、上舍生入官者并罢。编类元祐群臣章疏及更改事条。甲寅，右正言张商英言先帝谓天地合祭非古，诏礼部、太常详议以闻。乙丑，邓润甫卒。丁卯，嗣濮王宗晖薨。

六月甲戌，来之邵等疏苏轼诋斥先朝，诏谪惠州。丙子，罢制置解盐使。壬午，封高密郡王宗晟为嗣濮王。癸未，以翰林学士承旨曾布同知枢密院事。甲申，除进士引用王安石《字说》之禁。

秋七月丁巳，以御史黄履、周秩、谏官张商英言，夺司马光、吕公着赠谥，王岩叟赠官；贬吕大防为秘书监，刘挚为光禄卿，苏辙为少府监，并分司南京；梁焘提举舒州灵仙观。戊午，诏：“大臣朋党，司马光以下各轻重议罚，布告天下。余悉不问，议者亦勿复言。”八月丙戌，召辅臣观稼后苑。日有五色云。壬辰，应制科赵天启以累上书狂妄黜。

九月癸卯，遣御史刘拯按河北水灾，振饥民。丙午，御集英殿，策贤良方正能直言极谏科。庚戌，罢制科。罢广惠仓。癸丑，令监司岁察守臣课绩优者以闻。甲寅，知广州唐义问坐弃渠阳砦，责授舒州团练副使。庚申，太白昼见。丁卯，诏京东西、河北振恤流民。戊辰，流星出紫微垣。

冬十月丙申，三佛齐遣使入贡。丁酉，河北流断绝。

十一月己亥朔，复八路差官法。壬子，以冬无雪，决系囚。蔡确特追复观文殿大学士。甲寅，开封男子吕安斥乘舆，当斩，贷之。丁己，诏河北振饥，诸路恤流亡，官吏有善状、才能显着者以闻。十二月辛未，申严铜钱出外界法。庚辰，命诸路祈雪。丙戌，滑州浮桥火。己丑，漳河决溢，浸洺、磁等州，令计置堙塞。甲午，范祖禹、赵彦若、黄庭坚坐史事责授散官，永、澧、黔州安置。是岁，京师疫，洛水溢，太原地震，河北水，发京东粟振之。

二年春正月甲辰，诏国史院增补先帝御集。丙午，立宏词科。己未，迁奉太平兴国寺三朝御容于天章阁。乙丑，殿前司奏狱空，诏赐缗钱。

二月乙亥，吕大防以监修史事贬秩，分司南京、安州居住。辛巳，出内库钱帛二十万助河北振饥。甲午，罢广文馆解额。

三月己亥，宗晟薨。己未，试宏词黄符等五人各循一资。

夏四月戊辰，诏职事官罢带职，朝请大夫以下勿分左右，易集贤院学士为集贤殿修撰，直集贤院为直秘阁，集贤校理为秘阁校理。壬申，封华容郡王宗愈为嗣濮王。诏许将等七人，不限资格，各举才行堪备任使者二人。丁亥，诏依元丰条置律学博士二员。

五月乙巳，命蔡卞详定国子监三学及外州州学制。乙卯，六月壬辰，禁京城士人舆轿。上皇太妃宫名曰圣瑞。

秋七月丙辰，诏大理寺复置右治狱，仍依元丰例添置官属。

八月壬申，命彰信军节度使宗景为开府仪同三司，封济阴郡王。甲申，宗愈薨。乙酉，录赵普后希庄为阁门祗候。

九月甲午，以安定郡王宗绰为嗣濮王。壬寅，告迁神宗神御于景灵宫显承殿。癸卯，诣景灵宫，行奉安礼。戊申，加上神宗谥曰绍天法古运德建功英文烈武钦仁圣孝皇帝。己酉，朝献景灵宫。庚戌，朝飨太庙。辛亥，大飨明堂，赦天下。

冬十月甲子，郑雍罢。癸酉，告迁宣仁圣烈皇后神御于景灵宫徽音殿。甲戌，诣宫行奉安礼。以吏部尚书许将为尚书左丞，翰林学士蔡卞为尚书右丞。辛巳，进封冀王颢为楚王。辛卯。河南府地震。

十一月乙未，安焘罢知河南府。丙申，太白昼见。戊戌，范锷自转运使入对，言有捕盗功，乞赐章服。帝曰：“捕盗，常职也，何足言功？”黜知寿州。甲寅，梁惟简除名、全州安置。丙辰，赠蔡确为太师，赐谥忠怀。十二月乙丑，复置监察御史三人，分领六察，不言事。令翰林学士蔡京、御史中丞黄履各举御史二人。壬申，白虹贯日。戊子，诏如元丰例，孟月朝献景灵宫。是岁，苏州夏、秋地震。桂阳监庆云见。出宫女九十一人。交阯、三佛齐、韦蕃、阿里骨入贡。

三年春正月庚子，韩忠彦罢知真定府。甲辰，朝献景灵宫，遍诣诸殿，如元丰礼。庚戌，引见蕃官包顺、包诚等，赐赍有差。诏鞫狱非本章所指而蔓求他罪者，论如律。乙卯，诏户部尚书勿领右曹。戊午，诏罢合祭，间因大礼之岁，夏至日躬祭地祇于北郊。

二月癸亥，出元丰库缗钱四百万于陕西、河东籴边储。辛未，复元丰《恤孤幼令》。癸酉，罢富弼配飨神宗庙庭。癸未，诏封濮王子未王者三人：宗楚为南阳郡王，宗祐为景城郡王，并开府仪同三司；宗汉为东阳郡王。乙酉，宗绰薨。丙戌，诏三岁一取旨，遣郎官、御史按察监司职事。丁亥，夏人寇义合砦。

三月壬辰，以禁中屡火，罢春宴及幸池苑，不御垂拱殿三日。癸巳，夏人围塞门砦。丁酉，尚书省火。戊午，剑南东川地震。己亥，封宗楚为嗣濮王。辛亥，封大宁郡王佖为申王，遂宁郡王佶为端王。丁巳，幸申王、端王府。

夏四月辛酉，罢宣徽使。丙子，诏自今景灵宫四孟朝献，分为二日。

五月壬子，太白昼见。丙辰，录囚。

六月癸亥，令真定立赵普庙。乙酉，立北郊斋宫于瑞圣园。

秋七月庚戌，依元丰职事官以行、守、试三等定禄秩。罢元祐所增聚义钱。甲寅，令熙河立王韶庙。

八月辛酉，夏人寇宁顺砦。壬戌，日上有五色晕，下有五色气。己卯，复置检法官。庚辰，以范祖禹、刘安世在元祐中构造诬谤，祖禹责授昭州别驾、贺州安置，安世新州别驾、英州安置。

九月己亥，邈川首领阿里骨卒。己酉，滁、沂二州地震。壬子，楚王颢薨。乙卯，废皇后孟氏为华阳教主、玉清妙静仙师，赐名冲真。

冬十月丁巳朔，以楚王薨，罢文德殿视朝。壬戌，夏人寇鄜、延，陷金明砦。戊辰，诏被边诸路相度城砦要害，增严守备。辛未，西南方雷声，雨雹。癸酉，钟传言筑汝遮，诏以为安西城。

十一月丁未，章惇上《神宗实录》。庚戌，宴修实录官。十二月辛酉，宗景坐以立妾罔上，罢开府仪同三司、判大宗正司事。癸酉，置施州铸钱广积监。甲戌，蔡京上《新修大学敕令式》、《详定重修敕令》。遗弃饥贫小儿三岁以下，听收养为真子孙。是岁，于阗、大食、龟兹师王国、西南蕃龙氏、罗氏入贡。宗室子授官者四十六人。

四年春正月丙戌朔，不受朝。群臣及辽使诣东上阁门拜表贺。班内外学制。庚寅，以阿里骨子瞎征袭河西军节度使、邈川首领。甲午，泾原路钤辖王文振败夏人于没烟峡。庚戌，李清臣罢。

二月乙未，以三省言，追贬吕公着为建武军节度副使，司马光为清远军节度副使，王岩叟为雷州别驾，夺赵瞻、傅尧俞赠谥，追韩维致仕及孙固、范百禄、胡宗愈遗表恩。诏江、淮巡检依旧法招置土兵。癸亥，于阗来贡，黑汗王攻夏人三州，遣其子以闻。丙寅，夏人寇绥德城。庚午，诏国信使毋得以非例之物遗人使，仍着条禁。癸酉，诏申王佖、端王佶岁赐钱各六千五百缗。丙子，进神宗婉仪宋氏为贤妃。己卯，复元丰榷茶法。庚辰，罢《春秋》科。癸未，以三省言，追贬吕大防为舒州团练副使，刘挚为鼎州团练副使，苏辙为化州别驾，梁焘为雷州别驾，范纯仁为武安军节度副使，安置于循、新、雷、化、永五州；刘奉世为光禄少卿、分司南京；黜韩维以下三十人轻重有差。甲申，降文彦博为太子少保。

闰月丙戌朔，张天说坐上书诋讪先朝处死。壬寅，以曾布知枢密院事，许将为中书侍郎，蔡卞为尚书左丞，吏部尚书黄履为尚书右丞，翰林学士林希同知枢密院事。癸卯，大雨雹。甲辰，苏轼责授琼州别驾，移昌化军安置。范祖禹移宾州安置，刘安世移高州安置，己酉，御集英殿策进士。庚戌，策武举。

三月壬戌，夏人犯麟州神堂堡，出兵讨之，及进筑胡山砦。癸亥，赐礼部奏名进士、诸科及第出身六百九人。甲子，诏武举谢师古等以远人赐帛，李惟岳以高年赐帛。丁卯，诏泸南安抚司、南平军毋擅诱杨光荣献纳播州疆土。庚午，夏人大至葭卢城下，知石州张构等击走之。甲戌，幸金明池。丙子，剋胡山新砦成，赐名平羌砦。辛巳，西上阁门使折克行破夏人于长波川，斩首二千余级，获牛马倍之。壬午，命官编类司马光等改废法度论奏事状。

夏四月丁亥，令诸狱置气楼凉窗，设浆饮荐席，杻械五日一浣，系囚以时沐浴，遇寒给薪炭。甲午，熙河筑金城关。丙申，诏发解省试添策一道。丁酉，进编臣僚章疏一百四十三帙。己亥，吕大防卒于虔州。庚子，知保安军李沂伐夏国，破洪州。壬寅，环庆钤辖张存入盐州，俘戮甚众，及还，夏人追袭之，复多亡失。甲辰，置克戎砦、平夏城，置灵平砦。丁未，以西边板筑有劳，曲赦陕西、河东路。追贬王珪为万安军司户参军。己酉，复文德殿侍从转对。

五月丁巳，文彦博薨。辛酉，以皇太妃服药及亢旱，决四京囚。壬戌，诏陕西添置蕃落马军十指挥。丁卯，废卫州淇水第二马监、颍昌府单镇马监。辛未，韩缜薨。丁丑，贬韩维为崇信军节度副使。

六月癸未朔，日明食之。丁亥，太白犯太微垣。戊子，宗楚薨。丙申，诏翰林学士、吏部尚书各举监察御史二人。丁酉，环庆路安疆砦成，诏防托蕃汉官赐帛有差。甲辰，熙河进筑青石峡毕工，赐名西平。乙巳，保宁军观察留后宗汉为开府仪同三司，徙封安康郡王。己酉，太原地震。太白昼见。

秋七月壬子朔，太白昼见。

八月乙酉，封湖州观察使世开为安定郡王。丙戌，鄜延将王愍复宥州。戊戌，封宗祐为嗣濮王。筑威戎城。己酉，彗出西方。

九月壬子，以星变，避殿减膳，罢秋宴，诏公卿悉心修政，以辅不逮，求中外直言。乙卯，赦天下，出元丰库缗钱四百万付陕西广籴，诏归明人未给田者舍以官舍。戊辰，彗灭。癸酉，谒中太一宫为民祈福。丙子，御殿复膳。命宗景为开府仪同三司。己卯，封婉仪刘氏为贤妃。

冬十月戊戌，宗景薨。壬寅，废安国、安阳淇水监及洛阳原武监。

十一月丁卯，诏谏议大夫以上各举监察御史一人。癸酉，贬刘奉世为隰州团练副使、郴州安置。丁丑，诏放归田里程颐涪州编管。十二月癸未，刘挚卒。甲申，曲宴辽使于垂拱殿。乙酉，侍御史董敦逸坐奏对不实，贬秩、知兴国军。是岁，两浙旱饥，诏行荒政，移粟振贷。出宫女二十四人。宣城民妻一产四男子。于阗、西南蕃罗氏入贡。播州夷杨光荣等内附。户部主户一千三百六万八千七百四十一，丁三千三十四万四千二百七十四；客户六百三十六万六千八百二十九，丁三百六万七千三百三十二。大辟三千一百九十二人。

元符元年春正月庚戌朔，不视朝。丙寅，咸阳民段义得玉印一纽。甲戌，幸瑞圣园，观北郊斋宫。

二月丙戌，白虹贯日。庚寅，诏建五王外第。壬辰，复罢翰林侍读、侍讲学士。丁酉，宗祐薨。戊申，知兰州王舜臣讨夏人于塞外。筑兴平城。

三月壬子，令三省、枢密吏三岁一试刑法。甲寅，开楚州通涟河。丙辰，米脂砦成。丁巳，五王外第成，赐名懿亲宅。戊午，封宗汉为嗣濮王。杀朱崖流人陈衍。壬戌，申王佖、端王佶并为司空。令太常寺与阁门修定刈麦仪。乙丑，诏翰林学士承旨蔡京等辩验段义所献玉玺，定议以闻。戊辰，吏部郎中方泽等坐私谒后族宴聚，罚金补外。庚午，幸申王府。辛未，幸端王府。甲戌，进封咸宁郡王俣为莘王，普宁郡王似为简王，祁国公偲为永宁郡王。丙子，筑熙河通会关。

夏四月庚辰，世开薨。甲申，幸睿成宫及莘王、简王府。丙戌，章惇等进《神宗帝纪》。梁焘卒于化州。壬辰，林希罢。丙申，建显谟阁，藏《神宗御集》。庚子，幸睿成宫。壬寅，学士院上《宝玺》、《灵光》、《翔鹤》乐章。癸卯，诏学官增习两经。丁未，曾布上《删修军马敕例》。

五月戊申朔，御大庆殿，受天授传国受命宝，行朝会礼。己酉，班德音于天下，减囚罪一等，徒以下释之。癸丑，受宝，恭谢景灵宫。戊午，宴紫宸殿。庚申，诏献宝人段义为右班殿直，赐绢二百匹。

六月戊寅朔，改元。丙戌，遣官分诣鄜延、泾原、河东、熙河按验所筑城砦。甲午，蔡京等上《常平免役敕令》。

秋七月乙卯，诏增置大府丞一员。乙丑，敕大礼五使自今并差执政官，定为令。丁卯，令学官试《三经》。庚午，诏范祖禹移化州安置，刘安世梅州安置，王岩叟、朱光庭诸子并勒停不叙。壬申，京师地震。

八月丙子朔，熙河兰岷路复为熙河兰会路。庚辰，诏自今三省、枢密院进拟在京文臣、开封推判官、武臣横班使副及诸路监司、帅守，并取旨召对。丁亥，诏侍从中书舍人以上各举所知二人，权侍郎以上举一人，仍指言所堪职任。

九月丁未，以霖雨，罢秋宴。庚戌，秦观除名，移雷州编管。癸亥，赐王安石第于京师。冬十月乙未，诏武官试换文资。丁酉，以河北、京东河溢，遣官振恤。乙亥，夏人寇平夏城。癸卯，附马都尉张敦礼坐元祐初上疏誉司马光，夺留后，授环卫官。

十一月壬戌，朝献景灵宫。癸亥，朝飨太庙。甲子，祀昊天上帝于圜丘，赦天下。是岁，澶州河溢，振恤河北、京东被水者。真定府、祁州野蚕成茧。泾原路禽夏国统军嵬名阿埋等，高丽、瞎征、西南蕃张氏、罗氏、程氏入贡。西蕃首领李讹移、巴诎支、吕承信等内附。

二年春正月甲辰朔，御大庆殿，以雪罢朝，群臣及辽使诣东上阁门拜表贺。群臣又诣内东门，贺如仪。丁卯，出内金帛二百万，备陕西边储。

二月甲戌朔，令监司举本路学行优异者各二人。韦蕃入贡。己卯，诏许高丽国王遣士宾贡。辛巳，增置神臂弓，诏自今应被旨举官，所举不当，具举主姓名以闻。甲申，夏人以国母卒，遣使告哀，且谢罪，却其使不纳。戊子，鄜延钤辖刘安败夏人于神堆。甲午，大食入贡。乙未，诏吏部：守令课绩，从御史台考察，黜其不实者。

三月丙辰，辽人遣签书枢密院事萧德崇来为夏人请缓师，仍献玉带。筑环庆路定边城。丁巳，秦凤经略司言吴名革率部族、孳畜归顺。诏名革补内殿承制，首领李移补右侍禁，及赐钱帛有差。庚申，知府州折克行获夏国钤辖令王皆保。乙丑，祈雨。己巳，莘王俣为司空。

夏四月庚辰，幸莘王府。令广西提点刑狱司兼领盐事。丙戌，筑鄜延、河东路暖泉、乌龙砦。丁亥，以旱，减四京囚罪一等，杖以下释之。辛卯，诏鞫狱，徒以上须结案及录审覆奏，然后断遣，不如令者坐之。癸巳，封永嘉郡王偲为睦王。遣中书舍人郭知章报聘于辽。丁酉，筑威羌城。

五月甲辰，太白昼见。庚戌，筑鄜延路金汤城。癸亥，奉迁真宗神御于万寿观延圣殿。曲赦陕西、河东路，减囚罪一等，流以下释之。建西安州及天都等砦。乙丑，进章惇官五等，曾布三等，许将、蔡卞、黄履皆二等。辛未，诏莘王俣、睦王偲母进封婕妤。

六月庚辰，赐兰、会州新砦名会川城。甲午，赐环庆路之字平曰清平关。戊戌，筑定边、白豹城讫工，阁门使张存等转官、赐金帛有差。

秋七月乙巳，盛暑，中外决系囚。丁未，放在京工役。庚戌，河北河涨，没民田庐，遣官振之。甲子，知环州种朴获夏国监军讹勃啰。丙寅，洮西安抚使王赡复邈川城，西蕃首领钦彪阿成以城降。

八月癸酉，章惇等进《新修敕令式》。惇读于帝前，其间有元丰所无而用元祐敕令修立者，帝曰：“元祐亦有可取乎？”惇等对曰：“取其善者。”甲戌，太原地震。戊寅，皇子生。辛巳，降德音于诸路：减囚罪一等，流以下释之。乙酉，赐熙河路缗钱百万抚纳部族。丁亥，复修会州。癸巳，太白昼见。瞎征降。甲午，建葭芦戍为晋宁军。丙申，保宁军节度吕惠卿特授检校司空。

九月庚子朔，夏人来谢罪。癸卯，命御史点检三省、枢密院，并依元丰旧制。甲辰，幸储祥宫。乙巳，幸醴泉观。丁未，立贤妃刘氏为皇后。己未，青唐酋陇拶以城降。壬戌，雨，罢秋宴。甲子，右正言邹浩论刘氏不当立，特除名勒停、新州羁管。丙寅，御文德殿册皇后。闰月癸酉，置律学博士员。诏详议庙制。以青唐为鄯州、陇右节度。邈川为湟州，宗哥城为龙支城，俱隶陇右。戊寅，以廓州为宁砦城。丙戌，果州团练使仲忽进古方鼎，志曰“鲁公作文王尊彝”。甲午，荧惑犯太微垣左执法。己未，越王茂薨。

冬十月壬子，诏河北大名二十二州军置马步军指挥，以广威、保捷为名。甲寅，日有食之，既。

十一月丁亥，诏绥德城为绥德军。壬辰，诏河北黄河退滩地听民耕垦，免租税三年。乙未，诏诸州置教授者，依太学三舍法考选生徒升补。是月，河中猗氏县民妻一产四男子。

三年春正月辛未，帝有疾，不视朝。丁丑，奉安太宗皇帝御容于景灵宫大定殿。戊寅，大赦天下，蠲民租。己卯，帝崩。皇太后谕遗制，立弟端王即位于柩前，皇太后权同处分军国事。

四月己未，上谥曰钦文睿武昭孝皇帝，庙号曰哲宗。七月丁卯，以谥号册宝奏告天地、宗庙、社稷。八月壬寅，葬于永泰陵。癸亥，祔太庙。崇宁三年七月，加谥曰宪元继道世德扬功钦文睿武齐圣昭孝皇帝。政和三年，改谥宪元继道显德定功钦文睿武齐圣昭孝皇帝。

赞曰：折宗以冲幼践阼，宣仁同政。初年召用马、吕诸贤，罢青苗，复常平，登俊良，辟言路，天下人心，翕然向治。而元祐之政，庶几仁宗。奈何熙、丰旧奸枿去未尽，已而媒蘖复用，卒假绍述之言，务反前政，报复善良，驯致党籍祸兴，君子尽斥，而宋政益敝矣。吁，可惜哉！

关键词：宋史,本纪

解释翻译[挑错/完善]

绍圣元年（1094）春正月初一，大臣们到西上间门进名奉慰。二十四日，夏国来进贡。二十九日，派遣中书舍人吕希纯等视察黄河。废罢河东大铜钱。二月初五，任命户部尚书李清臣为中书侍郎，兵部尚书邓润甫为尚书右承。初七，将宣仁圣烈皇后葬在永厚陵。十七日，在太庙附祭宣仁圣烈皇后神主。二十一日，两京、河阳、郑州囚犯减罪一等，百姓为山陵服役者免除赋税。二十二日，下诏按照章献明肃皇后惯例，罢废避高遵惠讳。

三月初一，日食。初四，吕大防被罢免。初九，诏令大学合格上舍生施给恩惠免除省试，附在科举考试春榜上。十四日，到集英殿策试进士。十六日，策试武举。十七日，以徐王赵颖为太师，改封为冀王。二十二日，诏令贩济京东、河北流民，贷给他们谷麦种子，让他们回到农业生产上，免除当年租税。二十六日，赐礼部奏名进士、诸科及第出身九百七十五人。苏辙被罢免。

夏四月乙巳日，阿里骨进贡狮子。初五，因早灾诏令慎用刑法。初八，诏令朝廷内外处理狱讼案件。初九，诏令有关部门筹集医药治疗京城百姓患病者。十一日，苏轼因此前掌管知制浩语言涉及讥汕诽谤，被解职为知英州。十二日，改元。一道白色虹贯穿天空。十三日，以王安石神位配享神宗庙庭。追复蔡确为右正议大夫。十七日，恢复新城两厢。十九日，四京囚犯减罪一等，杖刑以下释放。二十一日，任命资政殿学士章为尚书左仆射兼门下侍郎。范纯仁被罢免。二十五日，废罢五路经、律、通礼科。二十六日，诏令各路恢复元丰免役法。二十七日，同修国史蔡卞请重修件申宗实录。

闰四月初二，恢复提举常平官。初三，废罢十科举士法。十四日，任命观文殿学士安煮为门下侍郎。十六日，恢复义仓。十七日，诏令神宗东宫官吏赵世长等迁秩赏赐不等。十八日，下诏京城各司，所接受传达下来的旨令，一律等候朝廷详审事情，重行上奏后实行。二十五日，西南张蕃派人来进贡。二十六日，命令左仆射章提举修撰件申宗国史。二十七日，下诏添差徐州兵马都监。五月初二，废罢修官制局。初四，罢除进士习试诗赋，命令专攻二经，立宏词科。初九，修国史曾布请把王安石旧录载人件申宗实录。太白星白天出现。十一日，刘奉世被罢免。十三日，诏令朝廷内外学官，非制科、进士、上舍生人官者一律罢除。分类编辑元大臣章疏及更改事条。十四日，右正言张商英说先帝曾说天地合祭不符合古礼，诏令礼部、太常寺详细讨论上报朝廷。二十五日，邓润甫去世。二十七日，嗣攫王赵宗晖逝世。

六月初五，来之邵等上疏说苏轼低斥先朝，诏令贬滴惠州。初七，罢除制置解盐使。十三日，封高密郡王赵宗晨为嗣攫王。十四日，任命翰林学士承旨曾布为同知枢密院事。十五日，废除进士引用王安石序泌的禁令。

秋七月十八日，采纳御史黄履、周秩和谏官张商英的主张，削夺司马光、吕公著赠溢，王岩雯赠官；贬吕大防为秘书监，刘挚为光禄卿，苏辙为少府监，都分司南京；梁煮贬为提举舒州灵仙观。十九日，下诏：“大臣结为朋党，司马光以下分别受到轻重不同的处罚，特此布告全国。其余的都不予追究，议者也不要重言此事。”

八月十七日，召辅臣到后苑观赏庄稼。太阳表面出现五种颜色的云彩。二十三日，赵天启因多次上书妄说猖狂，应命罢默。

九月初五，派遣御史刘拯视察河北水灾，贩济饥民。初八，到集英殿，策试贤良方正能直言极谏科。十二日，废罢制科。废罢广惠仓。十五日，命令监司每年考察守臣政绩，把优秀者上报朝廷。十六日，广州知州唐义问因放弃渠阳寨获罪，降职贬为舒州团练副使。二十二日，太白星白天出现。二十九日，诏京东西路、河北路贩济抚恤流民。三十日，流星出现在紫微垣。

冬十月二十八日，三佛齐派遣使臣来进贡。二十九日，黄河北流断绝。十一月初一，恢复八路差官法。十四日，因冬季温暖没有降雪，处理关押的囚犯。蔡确特追复为观文殿大学士。初六，开封男子吕安指斥皇上应当处斩，免罪。十九日，诏令河北贩济饥民，各路抚恤流亡，官吏有才能显著、治绩突出者上报朝廷。

十二月初四，重申严禁铜钱出外界法。十三日，命令各路祈祷降雪。十九日，滑州浮桥发生火灾。二十二日，漳河决口，河水溢出，淹没洛州、滋州等地，命令想方法堵塞决口。二十七日，范祖禹、赵彦若、黄庭坚因有人指斥修撰的件申宗实录低毁神宗被贬降为散官，分别安置永州、遭州、黔州。

这一年，京师发生疾疫，洛水溢出河道，太原发生地震，河北发生水灾，调集京东粮食进行贩济。

绍圣二年春正月初七，诏令国史院增补神宗御集。初九，设立宏词科。二十二日，把太平兴国寺三朝皇帝画像迁奉安置在天章阁。二十八日，殿前司上奏狱空，诏赐络钱。

二月初九，吕大防因监修史事贬官降职，分司南京，安州居住。十五日，调出内库钱帛二十万帮助河北贩济饥民。二十八日，罢除广文馆解送举人名额。三月初四，赵宗晨逝世。二十四日，试宏词科黄符等五人分别按年资提升一级。

夏四月初三，诏令职事官罢除带职，朝请大夫以下官员不分左右，改集贤院学士为集贤殿修撰，直集贤院为直秘阁，集贤校理为秘阁校理。初七，封华容郡王赵宗愈为嗣攫王。诏令许将等七人，不限资格，分别推荐才能和品行可以作为候补官员者二人。二十二日，诏令按照元丰条例设置律学博士二名。

五月十一日，命令蔡卞详细审定国子监三学及外州州学制度。二十一日，上皇太妃宫名为圣瑞宫。

六月二十八日，禁止京城士人乘轿。秋七月二十三日，诏令大理寺重置右治狱，仍按元丰条例添置官属。八月初九，命彰信军节度使赵宗景为开府仪同三司，封为济阴郡王。二十一日，赵宗愈逝世。二十二日，录用赵普后代赵希庄为阁门抵候。

九月初二，任命安定郡王赵宗绰为嗣攫王。初十，把神宗神主迁到景灵宫显承殿。十一日，到景灵宫行奉安礼。十六日，加上神宗溢号为绍天法古运德建功英文烈武钦仁圣孝皇帝。十七日，祭祀景灵宫。十八日，祭祀太庙。十九日，大祀明堂，赦免全国。

冬十月初二，郑雍被罢免。十一日，把育仁圣烈皇后神主迁到景灵宫徽音殿。十二日，哲宗到景灵宫行奉安礼。任命吏部尚书许将为尚书左承，翰林学士蔡卞为尚书右承。十九日，进封冀王赵颖为楚王。二十九日，河南府发生地震。

十一月初三，安煮罢为河南知府。初四，太白星白天出现。初六，范愕从转运使任上人对，说自己有捕捉盗贼之功，请求赐给有图文标志等级的礼服。哲宗说：“捕盗是转运使职责范围内的事情，哪里够得上立功呢了罢为寿州知州。二十二日，梁惟简被除名，全州安置。二十四日，贝曾蔡确为太师，赐给溢号为忠怀。十二月初三，重置监察御史三人，分别统领六察事务，不管言论事务。命令翰林学士蔡京、御史中承黄履分别推荐御史二人。初八，一道白色虹横贯天空。二十四日，下诏按元丰时期条例四季的第一个月祭祀景灵宫。

这一年，苏州夏秋发生地震。桂阳监出现五种颜色的云彩。放出九十一名宫女。交趾、三佛齐、韦蕃、阿里骨来进贡。

绍圣三年春正月初九，韩忠彦罢为真定知府。十三日，酌酒敬祭景灵宫，依照元丰礼遍到各殿。十九日，在大臣引导下，哲宗接见蕃官包顺、包诚等，赐给钱物不等。下诏：审讯案件非本章所指而节外生枝罗织罪名者以罪论处。二十四日，诏令户部尚书不要管理右曹事务。二十七日，下诏罢除合祭，中间偶尔因明堂大礼之年，夏至日皇上在北郊亲祭地机。

二月初二，调出元丰库四百万络钱在陕西、河东来买边储物资。初十，恢复元丰《恤孤幼令。十二日，罢废富弼神位配享神宗庙庭。二十二日，下诏封攫王没有封王的三个儿子：赵宗楚为南阳郡王，赵宗祐为景城郡王、开府仪同三司，赵宗汉都为东阳郡王。二十四日，赵宗绰逝世。二十五日，诏令三年一取旨，派遣郎官、御史考察监督监司职事。二十六日，夏军攻打义合寨。

三月初二，因宫中多次发生火灾，罢废春宴和观赏池苑，三天不到垂拱殿。初三，夏军围攻塞门寨。初七，尚书省发生火灾。戊午日，剑南东川发生地震。初九，封赵宗楚为嗣攫王。二十一日，封大宁郡王赵泌为申王，遂宁郡王赵估为端王。二十七日，到申王、端王府第。夏四月初二，废罢宣徽使。十七日，下诏：从今以后四季的头一个月祭祀景灵宫，分为二天。

五月初三，太白星白天显现。二十七日，讯视记录囚犯罪状。

六月初五，命令真定立赵普庙。二十七日，在瑞圣园立北郊斋宫。

秋七月二十三日，依元丰职事官以行、守、试三等确定棒禄品级。废罢元所增聚议钱。二十七日，命令熙河设立王韶庙。

八月初四，夏军攻打宁顺寨。初五，太阳表面出现五种颜色的光圈，下面出现五种颜色的气体。二十二日，重新设置检法官。二十三日，因范祖禹、刘安节在元年间构造诽谤，范祖禹被贬为昭州别驾，贺州安置；刘安世被贬为新州别驾，英州安置。

九月十三日，邀川首领阿里骨去世。二十三日，滁、沂二州发生地震。二十六日，楚王赵颖逝世。二十九日，废皇后孟氏为华阳教主，玉清妙静仙师，赐名冲真。

冬十月初一，因楚王逝世，罢除上文德殿临朝听政。初六，夏军攻打、延，攻陷金明寨。十二日，诏令边境各路确定城寨要害，增强严密守备。十五日，西南方向出现雷声，降冰雹。十七日，钟传报告说修筑汝遮，诏令为安西城。十一月二十一日，章呈上件申宗实录。二十四日，宴请修撰件申宗实录官员。

十二月初五，赵宗景因立妾同上罪罢免开府仪同三司衔，判大宗正司事。十七日，设置施州铸钱广积监。十八日，蔡京呈上新修太学救令式、洋定重修救令。被遗弃的三岁以下的饥贫小儿，允许收养为自己的真子孙。

这一年，于闻、大食、龟兹师王国、西南蕃龙氏和罗氏来进贡。宗室子四十六人被授官。

绍圣四年春正月初一，不受朝拜。大臣们和辽朝使臣到东上阎门上奏庆贺。颁布内外学制。初五，任命阿里骨儿子瞎征继承为河西军节度使、邀川首领。初九，径原路铃辖王文振在没烟峡打败夏军。二十五日，李清臣被罢免。二月初四，因三省报告，追贬吕公著为建武军节度副使，司马光为清远军节度副使，王岩雯为雷州别驾，削夺赵瞻、傅尧俞赠溢，追夺韩维退休及孙固、范百禄、胡宗愈遗表恩赏。诏令江、淮巡检依旧法招募士兵。初八，于闻来进贡，黑汗王攻取夏国三州，派遣他的儿子上报朝廷。十一日，夏军攻打绥德城。十五日，诏令国信使不得把规定之外的物品送给外国使臣，并且著为条令，加以禁止约束。十八日，下诏每年赐给申王赵泌、端王赵估钱六千五百。二十一日，进神宗婉仪宋氏为贤妃。二十四日，恢复元丰榷茶法。二十五日，废罢春秋科。二十八日，采纳三省建议，追贬吕大防为舒州团练副使，刘挚为鼎州团练副使，苏辙为化州别驾，梁煮为雷州别驾，范纯仁为武安军节度副使，分别安置循州、新州、雷州、化州、永州。刘奉世贬为光禄少卿，被安置在南京；韩维以下三十人被罢默程度不等。二十九日，文彦博被降为太子少保。

闰二月初一，张天说因上书低汕神宗获罪被处死。十七日，任命曾布为知枢密院事，许将为中书侍郎，蔡卞为尚书左承，吏部尚书黄履为尚书右承，翰林学士林希为同知枢密院事。十八日，大降冰雹。十九日，苏轼贬降为琼州别驾，改昌化军安置。范祖禹改宾州安置，刘安世改高州安置。二十四日，到集英殿策试进士。二十五日，策试武举。

三月初八，夏军攻打麟州神堂堡，朝廷出兵攻讨，进筑胡山寨。初九，赐礼部奏名进士、诸科及第出身六百零九人。初十，诏令武举谢师古因远人赐给帛，李惟岳以高年赐给帛。十三日，诏令沪南安抚司、南平军不要擅自劝诱杨光荣献纳播州疆土。十六日，夏军大集霞卢城下，石州知州张构等击退夏军。二十日，到金明池。二十二日，攻克胡山新寨筑成，赐名为平羌寨。二十七日，西上阎门使折克行在长波川攻破夏军，斩首二千多级，俘获牛马加倍。二十八日，命令官员分类编辑司马光等改废熙丰变法论奏事状。

夏四月初四，命令各监狱设置气楼凉窗，设浆饮荐席，上手铐脚镣刑具的五天洗澡一次，在押囚犯按时洗澡，遇到寒冷时供给薪炭。十一日，熙河修筑金城关。十三日，诏令发解省试添策试一道。十四日，进呈编辑臣僚章疏一百四十三秩。十六日，吕大防在虔州逝世。十七日，保安知军李沂攻打夏国，攻破洪州。十九日，环庆铃辖张存进人盐州，俘斩甚多，在回军途中，夏军追袭，又丧亡甚多。二十一日，设置克戎寨、平夏城，设置灵平寨。二十四日，因西部边境用板筑方法筑城寨有功，特赦免陕西路、河东路。追贬巨盖为万安军司户参军。二十六日，恢复文德殿侍从官转对。

五月初四，文彦博逝世。初八，因皇太妃患病服药和干早，审理四京囚犯。初九，诏令陕西添置蕃落马军十指挥。十四日，废除卫州淇水第二马监和颖昌府单镇马监。十八日，韩填逝世。二十四日，贬韩维为崇信军节度副使。六月初一，日食。初五，太白星侵犯太微垣。初六，赵宗楚逝世。十四日，诏令翰林学士、吏部尚书分别举荐监察御史二人。十五日，环庆路安疆寨筑成，诏令防托蕃汉官赐帛不等。二十二日，熙河修筑青石峡完工，赐名西平。二十三日，保宁军观察留后赵宗汉为开府仪同三司，改封为安康郡王。二十七日，太原发生地震。太白星白天出现。秋七月初一，太白星白天出现。八月初四，封湖州观察使赵世开为安定郡王。初五，延将领王憨收复肴州。十七日，封赵宗为嗣攫王。修筑威戎城。二十八日，彗星出现在西方。九月初二，因星变异，不上朝听政，减少饮食，废罢秋宴，诏令公卿大臣悉心修政，以辅不逮，寻访内外直言。初五，赦免全国，调出元丰库钱四百万给付陕西，广为来买，诏令归明人没有授给田地者先把官府屋舍供给他们居住。十八日，彗星消失。二十三日，朝拜中太一宫，为百姓祈求福运。二十六日，开始上殿听政，恢复饮食。命赵宗景为开府仪同三司。二十九日，封婉仪刘氏为贤妃。冬十月初八，赵宗景逝世。十二日，废除安国、安阳、淇水监和洛阳、原武监。十一月十七日，诏令谏议大夫以上官员分别举荐监察御史一人。二十三日，贬刘奉世为曝州团练副使，郴州安置。二十七日，诏令放归田里的程颐为涪州编管。

十二月初三，刘挚去世。初四，在垂拱殿设宴款待辽朝使臣。初五，侍御史董敦逸因奏对不实获罪，贬官降职，为兴国知军。

这一年，两浙因早灾发生饥荒，诏令推行荒政，移粟贩济借贷。放出二十四名宫女。宣城百姓妻子一胎生下四个儿子。于闻、西南蕃罗氏来进贡。播州夷杨光荣等内附朝廷。户部主户一千三百零六万八千七百四十一户，丁三千零三十四万四千二百七十四口；客户六百三十六万六千八百二十九户，丁三百零六万七千三百三十二口。处死罪者三千一百九十二人。

元符元年（1098）春正月初一，不上朝听政。十七日，咸阳百姓段义获得一纽玉印。二十五日，到瑞圣园，观北郊宫斋。

二月初七，一道白色虹横贯天空。十一日，下诏修建五王宫外府邸。十三日，又罢翰林侍读学士、翰林侍讲学士。十八日，赵宗逝世。二十九日，兰州知州王舜臣在塞外攻讨夏军。修筑兴平城。

三月初三，命令三省、枢密院吏三年考较一次刑法。初五，开凿楚州通涟河。初七，米脂寨筑成。初八，五王宫外邸舍修成，赐名为靓亲宅。初九，封赵宗汉为嗣攫王。诛杀朱崖流放者陈衍。十三日，申王赵泌、端王赵估都任为司空。命令太常寺与阎门修定割麦仪。十六日，诏令翰林学士承旨蔡京等辨别检验段义所献玉印，确定后上报朝廷。十九日，吏部郎中方泽等因私自拜见后族聚会宴饮获罪，处以罚金，补为外任。二十一日，到申王府邸。二十二日，到端王府邸。二十五日，进封咸宁郡王赵误为苹王，普宁郡王赵似为简王，祁国公赵为永宁郡王。二十七日，修筑熙河通会关。夏四月初二，赵世开逝世。初六，到睿成宫和苹王、简王府邸。初八，章等进呈件申宗帝重己。梁煮在化州去世。十四日，林希被罢免。十八日，修建显漠阁，藏件申宗御集。二十二日，到睿成宫。二十四日，学士院献上宝玺、灵为、翎昏乐章。二十五日，诏令学官增习两经。二十九日，曾布呈上删修军马救例。

五月初一，到大庆殿，接受天授传国受命宝，行朝会礼。初二，向全国颁降德音文告：囚犯减罪一等，徒刑以下释放。初六，接受受命宝，恭谢景灵宫。十一日，在紫哀殿聚宴。十三日，诏令献宝人段义为右班殿直，赐给二百匹绢。六月初一，改元。初九，派遣官员分别到延、径原、河东、熙河视察所筑城寨。十七日，蔡京等呈上付常平免役救令。

秋七月初九，诏令增置大府承一名。十九日，救令：明堂大礼五使，自今以后一律由执政官担任，确定为令。二十一日，命令学官试三经。二十七日，诏令范祖禹迁移化州安置，刘安世梅州安置，王岩雯、朱光庭各子一律勒令停职，不再录用。二十六日，京城发生地震。八月初一，熙河兰崛路恢复为熙河兰会路。初五，下诏：“自从以后，三省、枢密院拟定在京文臣、开封推判官、武臣横班使副和各路监司、帅守的任命书进呈核准，一律要取旨召对。”十二日，下诏：“侍从中书舍人以上官员分别举荐所知二人，权侍郎以上官员举荐一人，并且要说明可以担任什么职务。”九月初二，因阴雨连绵废罢秋宴。初五，秦观被除名，迁移雷州编管。十八日，在京城赐给王安石府第。

冬十月二十一日，诏令武官试换文资。二十三日，因河北、京东黄河溢出河道，派遣官员贩济抚恤。二十五日，夏军攻打平夏城。二十九日，驹马都尉张敦礼因元初上疏赞誉司马光，削夺留后职掌，授为环卫官。

十一月十八日，祭祀景灵宫。十九日，祭祀太庙。二十日，在圆丘祭祀昊天上帝，赦免全国。

这一年，擅州段黄河水溢出河道，贩济抚恤河北、京东灾民。真定府、祁州野蚕成茧。径原路俘获夏国统军鬼名阿埋等。高丽、瞎征、西南蕃张氏和罗氏、程氏来进贡。西蕃首领李叱霏、巴拙支、吕承信等内附朝廷。

元符二年春正月初一，到大庆殿，因降雪罢朝，大臣们和辽朝使者到东上阔门上奏祝贺。大臣又到内东门，按规定礼仪祝贺。二十四日，拿出内库金帛二百万预备陕西边储物资。

二月初一，命令监司推举本路学术品行优秀者各两人。韦蕃来进贡。初六，下诏允许高丽国王派遣士人参加科举考试。初八，增置神臂弓。下诏：“从今以后应按圣旨推荐官员，举荐人才不J哈当的，报上举荐人的姓名让皇上知道。”十一日，夏国因国母去世，派遣使臣报丧，并且谢罪朝廷，拒绝夏国使臣不予接待。十五日，延铃辖刘安在神堆打败夏军。二十一日，大食来进贡。二十二日，下诏吏部：太守县令的政绩考核，随从御史台考察，免除课绩不实的官员。三月十三日，辽朝派遣签书枢密院事萧德崇来为夏国请求朝廷缓迟出兵，并且献上玉带。进筑环庆路定边城。十四日，秦凤经略司报告说吴名革率领部族和孽畜归顺朝廷。诏令吴名革补为内殿承制，首领李啾补为右侍禁和赐钱帛不等。十七日，府州知州折克行俘获夏国铃辖令王皆保。二十二日，祈祷降雨。二十六日，命苹王赵误为司空。夏四月初八，到苹王府第。命令广西提点刑狱司兼管盐事。十四日，筑延、河东路暖泉和乌龙寨。十五日，因干早，四京囚犯减罪一等，杖刑以下释放。十九日，下诏审讯狱案，徒刑以上需要结案和审录覆奏，然后断遣，不如令者连坐治罪。二十一日，封永嘉郡王赵为睦王。派遣中书舍人郭知章回访辽朝。二十五日，进筑威羌城。

五月初二，太白星白天出现。初八，进筑延路金汤城。二十一日，把真宗画像恭敬迁到万寿观延圣殿。特赦陕西、河东路，囚犯减罪一等，流刑以下释放。修建西安州及天都等寨。二十三日，章升官五级，曾布三级，许将、蔡卞、黄履二级。二十九日，诏令苹王赵误、睦王赵母亲进封为婕好。六月初九，赐兰、会州新寨名为会川城。二十三日，赐环庆路之字平为清平关。二十七日，进筑定边城，白豹城完工，间门使张存等转官，赐给金帛不等。秋七月初四，盛夏酷暑，中外审理在押囚犯。初六，释放在京工役。初九，河北黄河涨溢，淹没民田庐舍，派官贩济。二十三日，环州知州种朴俘获夏军监军讹勃缪。二十五日，姚西安抚使王赡收复邀川城，西蕃首领钦彪阿成据城降附。八月初三，章等进呈《新修救令鸯。章在哲宗面前进读，其中有元丰时没有而用元救令修立者，哲宗说：“元也有可取的吗了章回答说：“取其善者。”初四，太原发生地震。初八，皇子出生。十一日，向各路颁布德音文告：囚犯减罪一等，流刑以下释放。十五日，赐熙河路钱一百万抚纳部族。十七日，修复会州。二十三日，太白星白天出现。瞎征投降。二十四日，建霞芦戍为晋宁军。二十六日，保宁军节度使吕惠卿特授为检校司空。

九月初一，夏国派人来谢罪。初四，命令御史清理三省、枢密院，一律依照元丰旧制。初五，到储样宫。初六，到醛泉观。初八，立贤妃刘氏为皇后。二十日，青唐酋陇摺据城降附。二十三日，降雨，废罢秋宴。二十五日，右正言邹浩论刘氏不应当立为皇后，被除名，勒令停职，新州羁管。二十七日，到文德殿册封皇后。

闰九月初四，设置律学博士名额。诏令详细商讨庙制。以青唐为都州，受陇右节度；邀川为惶州，宗哥城为陇支城，都隶属陇右。初九，以廓州为宁寨城。十七日，果州团练使仲忽进献古方鼎，铭文曰“鲁公作文王尊彝”。二十五日，荧惑星侵犯太微垣左执法。己未日，越王赵茂逝世。

冬十月壬子日，诏令河北大名二十二州军设置马步军指挥，以广威、保捷为名。十六日，日食，食尽。

十一月十九日，诏令绥德城为绥德军。二十四日，诏令河北地区黄河退滩地允许百姓耕垦，免除三年租税。二十七日，诏令各州设置教授者，依太学三舍法考试选择生徒升补。这个月，河中琦氏县百姓妻子一胎生下四个儿子。

元符三年春正月初四，哲宗患病不上朝听政。初九，把太宗皇帝画像恭敬安放在景灵宫大定殿。初十，大赦全国，免除百姓租税。十一日，哲宗逝世。皇太后宣布遗命，由弟端王在灵枢前即皇帝位，皇太后权同处分军国事。四月二十三日，敬献哲宗溢号为钦文睿武昭孝皇帝，庙号为哲宗。七月初二，把溢号册宝奏告天地、宗庙、社翟。八月初八，葬在永泰陵。二十九日，在太庙附祭哲宗神主。崇宁三年（l104）七月，加溢号为宪元继道世德扬功钦文睿武齐圣昭孝皇帝。政和三年（1113)，改溢号为宪元继道显德定功钦文睿武齐圣昭孝皇帝。

评论说：哲宗幼年登上帝位，与宣仁圣烈皇后共同执政。即位初年召用司马光、吕公著诸贤，废罢青苗法，恢复常平法，起用良才，广开言路，天下人心，都安稳地趋向大治。从而使元年间的政治，几乎能与仁宗时期相比。无奈神宗熙宁、元丰年间的旧奸驱除未尽，时间不长，构陷诬害，导致复用，最终假借继承神宗政治，务必推翻元政治，报复善良人士，渐渐导致兴起党籍之祸端，君子完全摈斥，于是赵宋王朝的政治局面更加败坏。唉，可惜呀！

上一篇：本纪·卷十七

下一篇：本纪·卷十九

全   文：宋史

