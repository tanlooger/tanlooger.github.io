---
---
---
title: ○高宗八
---

二十三年春正月癸卯，进韦渊太傅。己酉，复以李显忠为宁国军节度使。

二月癸亥，幸玉津园，遂幸延祥观。庚午，脔虔州军贼黄明等八人于都市。辛未，改虔州为赣州。壬申，申严冒贯请举法。癸未，赏平赣盗功，以李耕为金州观察使，将士进秩、给赏有差。

三月丙午，齐安郡王士亻褭薨于建州，追封循王。诏凡民认复军庄营田者，偿开耕钱。丁未，禁州县都监、巡尉擅置刑狱。戊申，以前太府丞范彦辉谤讪，除名、荆门军编管。是春，金主亮徙都燕京。

夏四月辛巳，诏诸州编管、羁管人，遵旧法，长吏月一验视，不许囚禁。乙酉，减利州岁铸钱为九万缗。

五月庚寅，禁州县以私意籍罪人赀产。乙巳，复以萧振为四川制置使。辛亥，金遣纥石烈大雅等来贺天申节。乙卯，立淮南诸州举人解额。

六月乙卯，潼川大水。

秋七月壬辰，宽理平江府、湖、秀二州被水民夏税。戊戌，从秦桧所请，命台州取綦崇礼草桧罢相制所受墨敕。庚戌，禁诸军濒太湖擅作坝田。

八月乙丑，士撙薨，追封韶王。丙寅，左宣教郎王孝廉谋据成都叛，事觉，伏诛。己卯，赐秦桧建康府永丰圩田。乙酉，命敕令所编辑中兴以后宽恤诏令。

九月甲午，振潼川被水州县，仍蠲其赋。庚子，禁采鹿胎。

冬十月丁巳，诏郡守年七十者听自陈，命主宫观。戊午，遣吴使金贺正旦，施钜贺金主生辰。戊辰，宋朴罢。壬申，以右谏议大夫史才签书枢密院事兼权参知政事。丁丑，遣户部郎官钟世明修筑宣州、太平州圩田。是月，命大理鞫妖人孙士道狱。

十一月壬寅，诏立张叔夜庙于信州。甲辰，班《大宗正司条令》。乙丑，以经筵终帙，赐宰执、讲读等官宴于秘书省，为故事。十二月丁巳，诏州县税额少者，罢其监官。癸亥，韦渊薨。癸未，禁民车服逾制。

闰月丙申，命检正都司官详定郡守所上利病以闻。辛丑，命诸军保任统制官在职十年无过者进秩。庚戌，金遣蔡松年等来贺明年正旦。是岁，减池州青阳县田租万七千石。

二十四年春正月辛未，幸延祥观。癸酉，初诏郡国同以八月十五日试举人。丙子，封婉容刘氏为贵妃。戊寅，地震。

二月丁亥，前左从政郎杨炬坐其弟炜尝上书诽谤，送邕州编管。丙午，加吴益太尉。

三月壬申，杨再兴复寇边，前军统制李道讨平之，禽再兴及其子正修、正拱，槛送行在。乙亥，赐礼部进士张孝祥以下三百五十六人及第、出身。庚辰，秦桧以私憾捃摭知建康府王循友，诏大理鞫之。是春，始榷夔州路茶。

夏四月丙戌，诏诸路招补三衙诸军，期三年课其殿最。辛丑，西南小张蕃贡方物。己酉，罗殿国贡名马。

五月癸丑朔，日有食之。衢州民俞八作乱，围州城，通判州事汪召锡拒却之，遂掠严州寿昌县，遣殿前司正将辛立讨平之。辛未，金遣耶律安礼等来贺天申节。

六月癸巳，史才罢。甲午，以御史中丞魏师逊签书枢密院事兼权参知政事。辛丑，王循友贷死、藤州安置。癸卯，诏：“尝命四川州县减免财物，以宽民力，尚虑未周，令制置司、总领所同共措置，务在不妨军食，可以裕民。”寻遣钟世明如四川同议。以主管侍卫马军司成闵为庆远军节度使。

秋七月癸丑，张俊薨。勒停人王ＡＺ坐交通李光，下大理狱。乙卯，脔徭人杨正修、正拱于市。乙未，复置邛、雅二州博易场三所。壬戌，诏捐四川茶马司羡余钱给军费，以宽民力。甲子，复落萧振职、池州居住。乙丑，以总领财赋符行中为四川制置使。乙亥，南丹州莫公晟及宜州界外诸蛮纳土内附。戊寅，幸张俊第临奠。

八月壬辰，禁百官避免轮对。甲午，罢温州市黄柑、福州贡荔枝。丙午，追封张俊为循王。以湘潭县丞郑杞、主簿贾子展嘲毁朝政，除名，杞容州、子展德庆府编管。

九月辛亥朔，李道如衡州措置盗贼。丁巳，赏平衢贼功，升辛立领忠州团练使，将士迁职、给钱有差。

冬十月壬午，蠲旱伤州县租赋。戊子，遣沈虚中使金贺正旦，张士襄贺金主生辰。

十一月乙丑，魏师逊罢。丁卯，以权吏部侍郎施钜参知政事，郑仲熊签书枢密院事。戊辰，进秦熺少傅，封嘉国公。是月，以通判武冈军方畴通书胡铨及他罪，除名、永州编管。十二月丙戌，以故龙图阁学士程瑀有《论语讲解》，秦桧疑其讥己，知饶州洪兴祖尝为序，京西转运副使魏安行镂版，至是命毁之。兴祖昭州、安行钦州编管，瑀子孙亦论罪。丁亥，王ＡＺ除名、辰州编管。丁酉，知鄞县程纬为其丞王肇所告，慢上无人臣礼，除名、贵州编管，籍其赀。壬寅，刺诸路编管人充厢军。乙巳，金遣白彦恭等来贺明年正旦。

二十五年春正月辛未，赏讨杨再兴功，保宁军承宣使李道落阶官，加龙神卫四厢都指挥使，将士进官、赐钱有差。

二月乙酉，以镇江都统制刘宝为安庆军节度使，建康都统制王权为清远军节度使。壬寅，以通判常州沈长卿、仁和县尉芮烨作诗讥讪，除名，长卿化州、烨武冈军编管。

三月己酉，右司郎中张士襄自金国使还，坐奉使不肃罢官。壬申，地震。

夏四月乙酉，施钜罢，以郑仲熊兼权参知政事。戊子，命四川制置司许就类省试院校试刑法。己亥，减广西路折米钱。

五月丁未朔，日有食之。太庙仁宗室柱生芝九茎。戊申，罢诸路免行钱岁百八万缗。癸丑，以前知泉州宗室令衿讥讪秦桧，遂坐交结罪人、汀州居住。乙丑，金遣李通等来贺天申节。壬申，赐刘锜湖南田百顷。

六月庚辰，郑仲熊罢。辛巳，以礼部侍郎汤思退签书枢密院事兼权参知政事。癸卯，以言者追谮岳飞，改岳州为纯州，岳阳军为华容军。是月，安南入贡。

秋七月丙辰，减四川绢估、税斛、盐酒等钱岁百六十余万缗，蠲州县积欠二百九十余万缗。诏四川营田有占民田者，常平司按验给还。甲戌，封李天祚为南平王。

八月丁丑，申严诬告加等法。辛巳，命大理鞫赵汾及令衿交通狱。丙戌，以吏部侍郎董德元参知政事。蠲诸路身丁、免丁钱一年。壬辰，建执政府。

九月丁巳，秦桧上《绍兴宽恤诏令》。

冬十月庚辰，复置鸿胪寺。壬午，遣王岷使金贺正旦，郑柟贺金主生辰。乙酉，命大理鞫张祁附丽胡寅狱。乙未，幸秦桧第问疾。夜，桧讽右司员外郎林一飞、台谏徐嘉张扶等请拜熺为相。丙申，进封桧建康郡王，熺为少师，并致仕。命汤思退兼权参知政事。是夕，桧薨。丁酉，桧姻党户部侍郎兼知临安府曹泳停官、新州安置。朱敦儒、薛仲邕、王彦傅、杜思旦皆罢。命有司具上执政、侍从官居外任及主宫观与在谪籍者职位、姓名。辛丑，徙殿中侍御史徐嚞、右正言张扶皆出为他官。

十一月乙巳朔，追封桧申王，谥忠献，赐神道碑，额为“决策元功，精忠全德”。戊申，夺赵汾二官。壬子，以敷文阁直学士魏良臣参知政事。癸亥，合祀天地于圜丘，大赦。甲子，幸秦桧第临奠。乙丑，复洪皓官，释张祁狱。丁卯，罢大理寺官旬白。庚午，诏监司、郡守，事无巨细，皆须奏闻裁决，毋得止上尚书省。臣僚荐举人才，必三人以上同荐。封叔和州防御使、右监门卫大将军士俴为崇庆军节度使、嗣濮王，福建路提刑令詪为利州观察使、安定郡王。辛未，知建康府王会及列郡守臣王晌、王铸、郑侨年、郑震、方滋俱以谄附贪冒罢。真腊、罗斛国贡驯象。十二月甲戌朔，诏曰：“台谏风宪之地，比用非其人，党于大臣，济其喜怒，殊非耳目之寄。朕今亲除公正之士，以革前弊。继此者宜尽心乃职，毋合党缔交，败乱成法，当谨兹戒，毋自贻咎。”诏张浚、折彦质、万俟禼、段拂听自便。量移李光郴州安置。乙亥，复以禼为资政殿学士，提举万寿观兼侍读。戊寅，郑亿年责建武军节度副使、南安军安置。壬午，诏监司、守臣禁羡余，罢权摄，戢苞苴，节宴饮。诏前后告讦者莫汲、汪召锡、陆升之等九人除名，广南诸州编管。甲申，召孟忠厚奉朝请。命胡寅、张九成等二十八人并令自便，仍复其官。乙酉，董德元罢。丙戌，以刘锜知潭州。辛卯，命三省、六部条具续降敕旨来上，审详施行。甲午，以敷文阁待制沈该参知政事。乙未，以王会恃权贪横，停官、循州编管。丙申，复以萧振为四川制置使。复张浚、折彦质、赵汾、叶三省、王ＡＺ、刘岑官。移胡铨衡州。丁酉，禁闽、浙、川、广贡真珠、文犀。戒州县加收耗粮。己亥，金遣耶律归一等来贺明年正旦。

二十六年春正月壬子，省诸州税场，以宽商贾。甲子，追复赵鼎、孙近、郑刚中、汪藻旧职。乙丑，诏选择监司，须七品以上清望官，或经朝擢及治郡着绩者。丙寅，曹泳吉阳军编管。封伯令衿明州观察使、安定郡王，以其从弟令詪让也。戊辰，除民事律。蠲诸路积负及黄河竹索钱。

二月乙亥，命四川州县，凡预借民赋税分限理析。己卯，定诸州流寓士人解额。庚辰，罢进奏院定本朝报。乙酉，进士林东追谄秦桧，上书狂妄，英州编管。右朝奉郎林一飞坐指使林东，责监高州盐税。庚寅，三佛齐国入贡。辛卯，魏良臣罢。庚子，以左朝散大夫王严为秦桧亲党，直徽猷阁吕愿中贪虐附桧，严建昌军居住，愿中责果州团练副使、封州安置。

三月甲寅，以边事已定，罢宰相兼领枢密使。丁巳，诏两淮边民未复业者，复其租十年。己未，以万俟禼参知政事。癸亥，加吴璘开府仪同三司。乙丑，以东平府进士梁勋伏阙上书言北事，送千里外州军编管。丙寅，诏曰：“讲和之策，断自朕志，秦桧但能赞朕而已，岂以其存亡而渝定议耶？近者无知之辈，鼓倡浮言，以惑众听，至有伪撰诏命，召用旧臣，抗章公车，妄议边事，朕甚骇之。自今有此，当重置典宪。”丁卯，蠲闽、浙诸州岁供军器所物料三之一，减诸州工匠千人。己巳，募四川民佃淮南、京西闲田，并边复租税十年，次边五年。

夏四月戊子，增温、台等十六州解额。命湖北路以增户、垦田为守令殿最。庚寅，遣陈诚之等贺金主尊号礼成。癸巳，置武学官及弟子员百人。甲午，禁州郡进祥瑞。戊戌，立六科以举士。加韦谦太尉。诏大辟情犯无可矜悯者，禁刑、寺妄引例奏裁贷减。罢乡饮酒举士法。诏淮南、京西占射官田逾二年未尽垦者，募人更佃。

五月壬寅，以沈该为尚书左仆射，万俟禼为右仆射，并同中书门下平章事。汤思退知枢密院事。丁未，诏州军教授毋兼他职。丙辰，蠲楚州、盱眙军民租十年。己未，金遣敬嗣晖等来贺天申节。

六月辛未朔，罢诸路鬻户绝田。丁丑，以端明殿学士程克俊参知政事。戊寅，复权要亲族中第覆试法。乙酉，诏取士毋拘程颐、王安石一家之说。丁亥，流星昼陨。辛卯，以秦桧既死，命史馆重修日历。

秋七月辛丑，诏三衙主帅举武臣堪知州者。壬寅，蠲诸路丁绢一年为二十四万匹。丙午，右奉议郎薛仲邕连州编管。丁未，彗出井，避殿减膳。辛亥，诏诸州守贰考各县丁籍，依年格收除。民间市物，官户、势家与编氓均科。丙辰，彗灭。诏进士因事送诸州军听读，特放逐便，仍许取应。辛酉，雨水银。

八月戊寅，班元丰、崇宁学制于诸路。革正前举登第奏埙、曹冠等九人出身，以淮南提举常平朱冠卿言，秦桧挟私废法，埙等皆其子孙、亲戚、门下憸人，于是有官应试者，所授阶官易左为右，白身者驳放。占用省额，复还后科。庚辰，裁州县吏额。己丑，蠲建康府积欠内帑钱帛。庚寅，安南国遣使入贡。辛卯，程克俊罢。甲子，以吏部侍郎张纲参知政事。

九月乙巳，以翰林学士陈诚之同知枢密院事。丙午，立互易荐举坐罪法。壬子，诏成都、潼川两路漕臣同制置、总领、茶马司审度四川财赋利害，其实惠得以及民、调度可以经久者，条具以闻。甲寅，以天圣、绍兴真决赃吏指挥班示诸路。丙寅，增大理寺吏禄。戊辰，命吏、刑二部修条例为成法。

冬十月己巳朔，诏许秦桧在位之日，无辜被罪者自陈厘正。罢浙东常平司平准务。乙亥，诏四川监司、帅臣、制置、总领、茶马司，各举可守郡者。甲午，蠲郴、道、永三州、桂阳军民身丁米。乙未，王会移琼州编管。以宋贶党附秦桧，责梅州安置。丁酉，以张浚上书论用兵，依旧永州居住。辛丑。遣李琳使金贺正旦，葛立方贺金主生辰。

闰月丙午，罢廉州贡珠，纵蛋丁自便。己酉，命离军人愿归农者，人给江、淮、湖、广荒田百亩，复其租税十年。乙卯，初置临安府左、右厢官，分掌讼牒。

十一月甲戌，命吏部侍郎陈康伯、户部侍郎王俣稽考国用岁中出纳之数。丙戌，裁定六曹、寺监百司吏额。十二月辛丑，命三省录台谏所言事报枢密院。癸丑，万俟禼上《重修贡举敕令格式》。甲寅，罢诸路铸钱司。庚申，赏应诏论事切当者。壬戌，三佛齐国入贡。甲子，金遣梁求等来加明年正旦。

二十七年春正月乙酉，幸延祥观。戊子，命侍从各荐宗室京朝官才识、治行者二人。

二月丁酉朔，复兼习经义、诗赋法。庚子，杨政卒。壬寅，太庙仁宗、英宗两室柱芝草生。戊午，以御史中丞汤鹏举参知政事。庚申，更定福建路盐法。癸亥，加刘锜太尉。

三月己巳，命京局改官人先除知县。乙酉，赤气出紫微垣。丙戌，赐礼部进士王十朋以下四百二十六人及第、出身。丁亥，诏焚交阯所贡翠羽于通衢，仍禁宫人服用销金翠羽。己丑，减三川对籴米岁十六万九千石，夔路激赏绢五万匹，两川绢估钱二十八万缗及茶司引息虚额钱岁九十五万缗。辛卯，万俟禼卒。壬辰，以符行中前在蜀恣横，南雄州安置。甲午，除耕牛税。

五月癸未，金遣耶律守素等来贺天申节。辛卯，复以五帝、神州地祇等十三祭为大祀。

六月甲辰，命臣僚转对，尽忠开陈，毋摭细微以应故事。戊申，以汤思退为尚书右仆射、同中中书门下平章事。庚戌，复余深、黄潜善并观文殿大学士。乙卯，裁定离军将士诸州添差数。戊午，初命太庙冬飨祭功臣，腊飨祭七祀，祫飨兼之。己未，进钱忱少傅。增命官捕获私茶盐赏典。

秋七月己巳，复饶、赣、韶三州铸钱监。癸酉，戒监司、郡守举劾守令观望徇私。乙亥，以龙图阁学士李文会为四川安抚制置使。丙子，诏凡出命，令先经两省书读，如旧制。

八月乙未，以汤鹏举知枢密院事。庚申，复置提领诸路铸钱司于行在，以户部侍郎荣薿领之。

九月癸酉，张纲罢。戊寅，以吏部尚书陈康伯参知政事。蠲淮南、京西、湖北积欠内藏钱帛。丁亥，校书郎叶谦亨言：“祀典散逸，隆杀不当，名称或舛，请敕礼官、秘书酌景德故事，取祭祀之式，定为一书，名曰《绍兴正祠录》，以为恒制。”诏从之。

冬十月壬寅，有赤气随日入。癸卯，筑通、泰、楚三州捍海堰。辛酉、诏四川诸司察旱伤州县，捐其税，振其饥民。

十一月癸亥朔，减福建盐钞钱岁八万缗。乙丑，遣孙道夫使金贺正旦。辛巳，遣刘章贺金主生辰，丁亥，汤鹏举罢。戊子，蠲庐州二税及上供钱米一年。十二月甲午，诏广南经略、市舶司察蕃商假托入贡。丙辰，初命州县置禁历。戊午，金遣高思廉等来贺明年正旦。

二十八年春正月己巳，申禁三衙强刺平民为兵。己卯，幸延祥观，遂幸玉津园。壬午，禁诸路二税折纳增价。癸未，遣户部郎中莫濛等检视淮南、浙西、江东沙田芦场。甲申，命台谏、侍从三人以上公荐监司治状。

二月癸巳，命史馆重修徽宗大观以前实录。丙申，以陈诚之知枢密院。戊戌，禁沿海州军博买。乙巳，以工部侍郎王纶同知枢密院事。乙酉，命六曹长贰详定差役旧法。癸丑，加杨存中少师，谥张俊曰忠烈。

三月辛酉朔，日有食之。丙寅，雪。丁丑，加田师中开府仪同三司。戊寅，诏：“自今用人，选帅臣、监司曾任郎官已上者为侍从，监司、郡守有政绩者为卿监、郎官，朝官二年乃迁，卿监、郎官未历监司者更迭补外。”戊子，责秦桧党宋朴徽州居住，沈虚中筠州居住。

夏四月丙申，复诏文武官非犯赃罪，并许以致仕恩任子。辛亥，雨雹。严州遂安贼江大明寇衢州，官军捕斩之。

五月，金遣萧恭等来贺天申节。

六月壬辰，太白昼见。癸巳，流星昼陨。甲寅，增浙西、江东、淮东沙田芦场租课，置提领官田所掌之。

秋七月庚申，立江西上供米纲赏格。戊辰，诏：“监司按发官吏，不得送置司州军推鞫。所犯涉重，即以奏闻，命邻路监司选官就鞫。”己卯，命取公私铜器悉付铸钱司，民间不输者罪之。庚辰，亲制郊庙乐章。乙酉，复鬻没官田。

八月戊子朔，置国史院，修神、哲、徽三朝正史。己丑，检放风水灾伤州县苗税，仍振贷饥民。乙未，增四川十七州举人解额。戊戌，汤思退等上《徽宗实录》。壬寅，命户部侍郎令詪提领诸路铸钱。甲寅，地震。

九月辛未，定铜钱出界罪赏。甲戌，诏以吏部七司旧制与续降参订异同，立为定法。丁丑，置殿前司虎翼水军千人。庚辰，以中书舍人王刚中为四川安抚制置使。辛巳，封叔建州观察使士輵为昭化军节度使、嗣濮王。癸未，蠲平江、绍兴、湖州被水民逋赋。

冬十月丁亥朔，遣沈介使金贺正旦，黄中贺金主生辰。辛丑，禁监司、帅、守私役军匠。

十一月己卯，合祀天地于圜丘，大赦。壬午，复命检举诸人因赦移放者，告讦得罪者不预。十二月庚寅，安定郡王令衿薨。辛丑，修睦亲宅，建宫学。丁未，复李光官，放自便。戊申，蠲楚州归附民赋役五年。壬子，金遣苏保衡等来贺明年正旦。是岁，兴元都统制姚仲复籍兴元府等五州义士，得二万余人。

二十九年春正月丙辰朔，以皇太后年八十，诣慈宁殿行庆寿礼。庚申，浚平江三十六浦以泄水。庚午，振湖、秀诸州饥民。癸酉，幸延祥观，遂幸玉津园。庚辰，禁诸州科卖仓盐。癸未，蠲沙田芦场为风水所侵者租之半。是月，金国罢沿边榷场，惟泗州如旧。

二月丙戌朔，亦罢沿边榷场，存其在盱眙者。加吴璘少保。己丑，禁海商假托风潮私往北界。壬辰，除临安府岁供修内司钱三万六千缗。丁酉，蠲四川折估籴本积欠钱三百四十万缗。戊戌，大雪，雨雹。己亥，禁贸易广南羁縻州物货。命广西教阅峒丁。庚戌，罢诸路斥侯递卒。甲寅，取具贬死臣僚姓名，议加恩典。

三月丙子，除州县积欠钱三百九十七万缗有奇，及中下户所欠入宫钱物。丁丑，诏侍从、台谏、帅臣、监司岁举可任将帅者二人。限命官子孙制田减父祖之半，并其诡名寄产者，格外田亩同编户科役。己卯，除湖州、平江、绍兴流民公私逋负。

夏四月壬辰，国子司业黄中自金国使还，言金人将徙居汴京以见逼，望早饬边备。宰相怒，不听。己亥，修三省法。庚子，增置带御器械四员。丙午，禁内外将佐营造、回易，掊敛军士。辛亥，命县令有政绩者诸司同荐，不次升擢，以风厉之。

五月甲寅朔，罢鬻福建闪生沙田。丁巳，诏殿前司选统制官部兵千人戍江州，弹压盗贼，每岁一易。己未，桩顿江、浙四路折帛钱于三总领所及浙西提刑司，以备军用。辛酉，禁权要、豪民举钱军中取息。丁卯，命印给三总领所见钱公据、关子，许商人入纳。己巳，立监司、守臣举劾八条。金遣王可道等来贺天申节。

六月甲辰朔，遣王纶等为金国奉表称谢使。丁亥，禁江、淮私渡北人。丙申，陈诚之罢。禁积钱民户过万缗，官户过二万缗，满二年不易他物者没入之。丁酉，申禁包苴请托。己亥，以陈康伯兼权枢密院事。辛丑，李光卒。壬寅，以主管步军司赵密为太尉。己酉，沈该以贪冒罢。

闰月甲寅，益荆南戍卒千人，守臣刘锜亦募效用三千人。丁巳，命江、湖、浙西五漕司增价籴米二百二十万石赴沿江十郡，自荆至常州，以备振贷。戊午，罢成都府路隔槽酒务监官七十一员，令民承买。己未，罢江、浙、淮东沙田芦场所增租课。甲子，落沈该观文殿大学士，致仕。罢福建安抚司官卖盐。戊辰，大省淮西冗官。辛未，复置江、淮、荆、浙、福建、广南路提点坑冶铸钱官。

秋七月丁亥，以权吏部尚书贺允中参知政事。癸巳，封权户部侍郎令詪为安定郡王。戊戌，福州大水。己酉，禁诸路抑买官田。庚戌，以四川经、总制及田晟钱粮钱共百三十四万缗充增招军校费。

八月甲子，募商人输米行在诸仓，愿以茶、盐、矾钞等偿直者听。丁卯，除南雄、英、连三州经界，复丁米旧额。甲戌，并史馆归秘书省，玉牒所归宗正寺。

九月甲申，诏建炎以来使未还而后嗣无禄者，与一子官。乙酉，王纶使还入见，言金国和好无他。丙戌，汤思退等称贺。甲午，以汤思退为尚书左仆射，陈康伯为右仆射，并同中书门下平章事。乙未，以皇太后不豫，大赦，不视朝。丙申，为太后祈福。蠲中下户所欠税赋及江、浙蝗潦州县租。丁酉，减僧道免丁钱。己亥，蠲见监赃罚赏钱。庚子，皇太后韦氏崩。癸卯，遣周麟之等为金国奉表哀谢使。

冬十月甲寅，以群臣五上表，始听政。命保康军节度使吴益为欑宫总护使。乙亥，立诸路和籴募民妄运米赏格。戊寅，册谥皇太后曰显仁。

十一月丁亥，遣贺允中等为金国遗留国信使。丙午，权欑显仁皇后于永祐陵。十二月甲寅，谍言北界禁民传起兵，帝谕大臣常自治，为安边息民之计。甲子，祔显仁皇后神主于太庙。辛未，以王纶知枢密院事。壬申，减三省、枢密院激赏库及诸书局岁用钱二十万缗，鼎州程昌寓所增蔡州官兵衣粮钱四之一，西和州官卖盐直之半，蒋州上供经、总制司无额钱如之。丙子，金遣施宜生等来贺明年正旦。

三十年春正月戊子，给刘锜军费钱六十万缗。丙申，以吏部侍郎叶义问同知枢密院事。废御书院。丁酉，罢钧容班乐工及甲库酒局。壬寅，募人垦淮南荒田。甲辰，定御辇院三营兵额为九百人。

二月甲寅，罢夔州路榷茶。乙卯，金遣大怀忠等来吊祭。戊午，遣叶义问为金国报谢使。癸酉，诏立普安郡王瑗为皇子，更名玮。丙子，进封建王。

三月辛巳，复馆职召试，然后除擢。免湖北、京西宣抚司诸库未输钱八十九万缗。癸未，以淮东茶盐司钱十万缗充募民垦田费。乙酉，加吴益少保，赵密开府仪同三司，以赏欑宫之劳。丁酉，初置金州御前诸军都统制，以知金州王彦为之。癸卯，赐礼部进士梁克家以下四百一十二人及第、出身。甲辰，置牧马监于潮、惠二州。丙午，加恩平郡王璩开府仪同三司、判大宗正事，始称皇侄。夏四月己酉朔，以孙愭为蕲州防御使，恺贵州团练使，惇荣州刺史。丙辰，以贺允中兼权同知枢密院事。

五月辛巳，刺海贼罪不至死者为龙猛、龙骑军。初置荆南府御前诸军都统制，以刘锜兼领之。乙酉，初置江州御前诸军都统制，以步军司前军都统制戚方为之。诏诸路刺强盗贷死少壮者为兵。丙戌，定铸钱司岁铸五十万缗。辛卯，临安、于潜、安吉三县大水。海贼陈演添作乱，掠高、雷二州境上，南恩州民林观禽杀之，命观以官。丙申，金遣萧荣等来贺天申节。壬寅，落沈该致仕，复观文殿大学士、知明州。丙午，加吴益太尉。

六月庚戌，复出诸军见钱关子三百万缗，听商贾以钱银请买。庚午，王伦罢。辛未，以江西广东湖南折帛、经总制钱合六十万缗，江西米六万石充江州军费。后益以四川利路经总制、江西茶引合二十万缗。

秋七月戊寅，遣明州水军三百戍昆山黄鱼垛，巡捕槽船之为盗者。甲申，诏诸路帅司，春秋教阅禁兵弓弩手。戊戌，以叶义问知枢密院，翰林学士周麟之同知院事，御史中丞朱倬参知政事。

八月丙午朔，日有食之。壬子，贺允中使还，言金人必叛盟，宜为之备。癸丑，允中致仕。甲寅，复以四川经、总制钱五十万缗给总领所，增招兵士。壬申，淮东总管许世安奏，金主亮至汴京，起重兵五十余万，屯宿、泗州，谋来攻。

九月庚寅，以带御器械李宝为浙西副总管，提督海船，驻平江。丙申，命刘宝招制胜军千人。丁酉，罢内侍省。

冬十月丙午，罢内侍官承受诸军奏报文字。丁未，遣虞允文使金贺正旦，徐度贺金主生辰。庚戌，雷。辛酉，镇江都统制刘宝以专悍贪横罢。壬戌，以刘锜为镇江都统制，荆南右军统制李道为都统制。癸亥，日中无云而雷。癸酉，蠲舒、和、蕲、黄四州民附种田租。

十一月庚辰，禁诸路折输职田钱。癸已夜，有白气出入危、昴间。十二月乙巳朔，汤思退罢。初行会子于东南。戊申夜，白气亘天。海南黎贼王文满平。己酉，罢招刺三衙及江上诸军。庚戌，禁掠卖生口入溪峒。癸丑，命户部立经、总制钱十年中数为定额。丁卯，金遣仆散权等来贺明年正旦。

关键词：宋史,本纪

解释翻译[挑错/完善]

绍兴二十三年（1153）春正月十三日，韦渊升为太傅。十九日，又任命李显忠为宁国军节度使。

二月初四，到玉津园，于是到延样观。十一日，虔州军贼黄明等八人在都市被碎尸万段。十二日，改虔州为赣州。十三日，再次严禁冒贯请举的做法。二十四日，奖赏平定赣州盗贼功劳，任命李耕为金州观察使，将士得到不等的进升赏赐。

三月十七日，齐安郡王赵士可在建州逝世，追封他为循王。下诏凡是百姓愿意耕种军庄营田并纳税者，一律给开耕钱。十八日，禁止州县都监、巡尉擅自兴置刑狱。十九日，前太府承范彦辉因诽谤罪被除名，荆门军编管。这年春季，金主完颜亮把都城迁到燕京。

夏四月二十二日，下诏各州编管、羁管人，遵照原来的规定，长官每月视察一次，不允许囚禁他们。二十六日，利州路每年铸钱减少到九万络。

五月初二，严禁州县因个人意志籍没犯罪人的资产。十七日，又任命萧振为四川制置使。二十三日，金国派给石烈大雅等人来祝贺天申节。二十七日，确立淮南各州解送举人名额。

六月二十一日，撞川发生大水。秋七月初五，减轻平江府、湖秀二州遭水灾百姓的夏税。十一日，采纳秦桧的请求，命令台州取回纂崇礼草拟秦桧罢相制书时收藏的高宗御笔。二十三日，严禁各军在太湖边擅自开垦坝田。八月初八，赵士搏逝世，追封韶王。初九，左宣教郎王孝廉阴谋占据成都叛乱，事情发觉后被处以死刑。二十二日，赐给秦桧建康府永丰好田。二十八日，命令救令所编辑中兴以来宽恤诏令。九月初八，贩济撞川遭受水灾州县，并免除他们的赋税。十四日，严禁采集鹿皮。

冬十月初二，下诏郡守到达七十岁的，允许自己陈述，命令他们主管宫观。初三，派遣吴镐出使金朝祝贺正旦，施矩祝贺金主生日。十三日，宋朴被罢。十七日，任命右谏议大夫史才为签书枢密院事兼代理参知政事。二十二日，派户部郎官钟世明修筑宣州、太平州好田。这个月，命令大理寺审讯妖人孙士道案件。

十一月十七日，下诏在信州设立张叔夜庙。十九日，颁布大宗正司条令。二十日，经筵官为高宗讲解经史完毕，高宗在秘书省赐宴招待宰执、讲读等官，为固定的制度。

十二月初三，下诏州县税额少者，废罢监官。初九，韦渊逝世。二十九日，严禁百姓车服超过允许的范围。闰十二月十二日，命令检正都司官详细审定郡守上书陈述的利害报告朝廷。十七日，下命各军保任统制官任职十年没有过失的，进升秩禄。二十六日，金国派遣蔡松年等人来祝贺明年新春。这一年，减免池州青阳县田租一万七千石。

绍兴二十四年春正月十八日，到延样观。二十日，初次诏令州郡同在八月十五日考试举人。二十三日，封婉容刘氏为贵妃。二十五日，发生地震。二月初四，前左从政郎杨炬因他的弟弟杨炜曾上书诽谤获罪，被送往琶州编管。二十八日，加给吴益太尉职衔。三月十九日，杨再兴又攻打边境，前军统制李道讨伐平定他，俘虏他及其儿子杨正修、杨正拱，押送行在。二十二日，赐给礼部进士张孝样以下三百五十六人及第、出身。二十七日，秦桧因私恨罗织建康知府王循友的罪状，下诏大理寺审讯他。这年春季，开始禁榷夔州路茶。

夏四月初四，下诏各路招补三衙各军，限期三年，考核好坏。十九日，西南小张蕃进贡本地特产。二十七日，罗殿国进贡名马。

五月初一，日食。瞥州民俞八叛乱，围攻州城，通判州事汪召锡打退围攻，于是攻掠严州寿昌县，派殿前司正将辛立讨伐平定他。十九日，金国派耶律安礼等人来祝贺天申节。

六月十一日，史才被罢。十二日，任命御史中承魏师逊为签书枢密院事兼代理参知政事。十九日，王循友免死，藤州安置。二十一日，下诏：“曾经下命四川州县减免财物，以宽民力，但考虑到实行中还有一些问题，命令制置司、总领所共同处理具体问题，务必既不妨碍军食，又可以使百姓得到好处。”不久派钟世明到四少11共同参与商议。任命主管侍卫马军司成阂为庆远军节度使。

秋七月初二，张俊逝世。被勒令停职的王因与李光交结，被下大理狱。初四，瑶人杨正修、杨正拱在闹市被碎尸万段。初八，重新设立黎、雅二州博易场三处。十一日，诏令四川茶马司捐献多收取的钱供给军费开支，以宽民力。十三日，又贬降萧振，池州居住。十四日，任命总领财赋符行中为四川制置使。二十四日，南丹州莫公晨和宜州界外各蛮纳土内附朝廷。二十七日，高宗到张俊家吊丧。

八月十一日，严禁文武百官回避轮对。十三日，废罢温州买黄柑和福州进贡荔枝。二十五日，追封张俊为循王。湘潭县承郑祀、主簿贾子展因嘲毁朝政，被除名，郑祀容州编管，贾子展德庆府编管。

九月初一，李道到衡州处治盗贼。初七，奖赏平定瞥州盗贼有功人员，辛立升任忠州团练使，将士得到不等的迁升和钱。

冬十月初三，免除早灾损失州县租赋。初九，派沈虚中出使金国祝贺正旦，张士襄祝贺金主生日。

十一月十六日，魏师逊被罢。十八日，任命代理吏部侍郎施矩为参知政事，郑仲熊为签书枢密院事。十九日，秦嬉进为少傅职衔，封为嘉国公。这个月，通判武冈军方畴因致书胡锉及其他罪状，被除名，永州编管。

十二月初八，已故龙图阁学士程禹著有论语讲解一书，秦桧怀疑其中有讥讽自己的地方，饶州知州洪兴祖曾经为书作序，京西转运副使魏安行刻版刊印，到这时命令毁掉它。洪兴祖昭州编管，魏安行钦州编管，韵事的子孙也被治罪。初九，王被除名，辰州编管。十九日，郸县知县程纬被县承王肇控告，说他怠慢皇上，没有人臣之礼，被除名，贵州编管，没收他的财产。二十四日，刺面各路编管人补充厢军。二十七日，金国派遣白彦恭等人来祝贺明年新春。绍兴二十五年春正月二十三日，奖赏讨平杨再兴有功人员，保宁军承宣使李道除去了没有职掌的阶官，升为龙神卫四厢都指挥使，将士升官、赐钱不等。二月初八，任命镇江都统制刘宝为安庆军节度使，建康都统制王权为清远军节度使。二十五日，常州通判沈长卿、仁和县尉丙烨因作诗诽谤，被除名，沈长卿化州编管，丙烨武冈军编管。

三月初二，右司郎中张士襄出使金国回国，因奉命出使没有尽职被罢官。二十五日，发生地震。

四月初九，施矩被罢，任命郑仲熊兼代理参知政事。十二日，命令四川制置司允许在类省试院考试刑法。二十三日，减免广西路折米钱。

五月初一，日食。太庙仁宗室柱上生出九个茎的芝草。初二，罢除各路每年免行钱一百零八万络。初七，前泉州知州宗室赵令铃因诽谤秦桧，于是获交结罪犯罪，汀州居住。十九日，金国派李通等人来祝贺天申节。

六月初四，郑仲熊被罢。初五，任命礼部侍郎汤思退为签书枢密院事兼代理参知政事。二十七日，因有人追毁岳飞，改岳州为纯州，岳阳军为华容军。这个月，安南进贡。

秋七月十一日，减免四川绢估、税解、盐酒等钱每年一百六十余万络，免除州县多年拖欠二百九十多万络。下诏四川营田有占民田的，常平司核实后还给百姓。二十九日，李天柞封为南平王。八月初二，再次表明严格执行诬告加倍处罚的办法。初六，命令大理寺审讯赵汾和赵令补交结串通案。十一日，任命吏部侍郎董德元为参知政事。免除各路一年身丁钱和免丁钱。十七日，修建执政府。

九月十三日，秦桧进呈绍兴宽恤诏令。

冬十月初六，重新设置鸿肪寺。初八，派遣王崛出使金国祝贺正旦，关冰手祝贺金主生日。十一日，命令大理寺审讯张祁依附胡寅案。二十一日，到秦桧家里探视他的病情。夜晚，秦桧用委婉的话劝说右司员外郎林一飞、台谏官徐哲和张扶等，要他们一起请求任命秦嬉为宰相。二十二日，进封秦桧为建康郡王，秦嬉为少师，都退休。命令汤思退兼代理参知政事。这天夜晚，秦桧逝世。二十三日，秦桧姻党户部侍郎兼临安知府曹泳被停官，新州安置。朱敦儒、薛仲琶、王彦傅、杜思旦都被罢职。命令有关部门排列执政、侍从官在外任职或主管宫观以及被贬滴者的职位、姓名报告朝廷。二十七日，殿中侍御史徐哲、右正言张扶都改任他职。

十一月初一，追封秦桧为申王，溢号为忠献，赐给神道碑，碑额为“决策元功，精忠全德”。初四，削夺赵汾二官。初八，任命敷文阁直学士魏良臣为参知政事。十九日，在圆丘合祭天地，大赦全国。二十日，到秦桧家吊丧。二十一日，J队复洪皓官职，释放张祁，不追究。二十三日，罢除大理寺官十天一次的查讯汇报。二十六日，下诏：“监司、郡守，不管是大事还是小事，都必须上报皇上由皇上裁决，不得只报告给尚书省。臣僚推举人才必须有三人或三人以上同时荐举。”封叔和州防御使、右监门卫大将军赵士浅为崇庆军节度使、嗣攫王，福建路提刑赵令很为利州观察使、安定郡王。二十七日，建康知府王会及其他郡的守臣王晌、王铸、郑侨年、郑震、方滋都因馅附贪冒罢官。真腊、罗解国进贡驯象。

十二月初一，下诏说：“台谏是国家纲纪法制的监督部门，近来没有任用合适的人才，他们与大臣结为同党，帮助大臣实现自己的喜怒哀乐，尤其没有尽到自己监督舆论的职责。肤今天亲自任用公正之士，以革除旧的弊端。继任台谏职务的官员们，要尽心尽职，不要结党营私，败坏已有的法律制度，应当谨慎，不要因私心导致过失。”下诏张浚、折彦质、万侯、段拂允许他们改过自新。李光移近郴州安置。初二，重新任命万侯为资政殿学士，提举万寿观兼侍读。初五，郑亿年被贬降为建武军节度副使，南安军安置。初九，下诏监司、守臣，严禁多征收税赋，罢除权摄官职，禁止行贿受贿，节减宴饮。下诏前后揭人隐私的莫汲、汪召锡、陆升之等九人被除名，广南各州编管。十一日，召孟忠厚为奉朝请。命令胡寅、张九成等二十八人改过自新，仍然恢复他们的官职。十二日，董德元罢职。十三日，任命刘倚为知潭州。十八日，命令三省、六部排列陈述续降救旨上报，审核后施行。二十一日，任命敷文阁待制沈该为参知政事。二十二日，王会因恃仗权势，贪冒横行，被停官，循州编管。二十三日，重新任命萧振为四川制置使。恢复张浚、折彦质、赵汾、叶三省、王、刘岑官职。胡锉迁移到衡州。二十四日，严禁闽、浙、川、广进贡真珠、文犀。严禁州县加收耗粮。二十六日，金国派遣耶律归一等人来祝贺明年新春。

绍兴二十六年春正月初十，减省各州税场，以宽商贾。二十二日，追复赵鼎、孙近、郑刚中、汪藻原来的官职。二十三日，下诏选择监司，必须是七品以上的清廉有声望的官员，或者是在朝廷任过相应职务及治郡取得显著政绩的。二十四日，曹泳贬滴，吉阳军编管。封伯赵令补为明州观察使、安定郡王，因他的从弟赵令很谦让之故。二十六日，废除民事律。免除各路拖欠的税赋及黄河竹索钱。

二月初三，命令四川州县，凡是预借百姓赋税要分期分批处理退还。初七，确定各州流寓士人举人解送额。初八，罢除进奏院审定门下后省每天编纂的朝廷大事。十三日，进士林东追馅秦桧，上书狂妄，英州编管。右朝奉郎林一飞因指使林东上书，贬降为监高州盐税。十八日，三佛齐国来进贡。十九日，魏良臣被罢。二十八日，因左朝散大夫王严为秦桧亲党，直徽酞阁吕愿中贪虐依附秦桧，王严贬建昌军居住，吕愿中贬降为果州团练副使，封州安置。

三月十三日，因边事已经平息，罢除宰相兼任枢密使。十六日，下诏两淮边民没有恢复农业生产的，免除他们十年租税。十八日，任命万侯为参知政事。二十二日，加给吴瞒开府仪同三司职衔。二十四日，因东平府进士梁勋到朝廷上书议论与金国的关系，被送到千里以外的州军编管。二十五日，下诏说：“讲和的决策，出自肤的心愿和志向，秦桧只能支持肤罢了，怎么能够因为他的存亡而背弃已经确定的盟约呢？近来无知之辈，用虚浮的言论挑拨鼓动，来迷惑众人，甚至有的假托圣旨，召用旧臣，违抗政府的命令，狂妄议论有关和议的事情，肤感到很震恐。从今以后，再有这种事情发生，一定要按法律从重制裁。”二十六日，免除闽、浙各州每年上供军器所物料的三分之一，减去各州工匠一千人。二十八日，招募四川百姓佃耕淮南、京西荒闲田地，紧邻边界的免除租税十年，离边界远一些的地区免除租税五年。夏四月十七日，增加温、台等十六州举人解送名额。命令湖北路以增加户口、垦田数量作为考核守臣和县令的根据。十九日，派遣陈诚之等人祝贺金主尊号礼成功。二十二日，设置武学官，确定弟子为一百名。二十三日，严禁州郡进献样瑞物品。二十七日，确定用六科举士。加给韦谦太尉衔。下诏死刑罪犯没有可同情的，禁止刑部、大理寺乱引条例上书要求减免罪刑。罢废乡饮酒举士法。诏令淮南、京西，占射官田超过两年还没有完全开垦的，招募他人佃耕。五月初二，任命沈该为尚书左仆射，万侯为右仆射，都任同中书门下平章事。汤思退为知枢密院事。初七，下诏州军教授不要兼任其他职务。十六日，免除楚州、盯胎军百姓租税十年。十九日，金国派遣敬嗣晖等人来祝贺天申节。六月初一，废罢各路警卖户绝田。初七，任命端明殿学士程克俊为参知政事。初八，恢复权要亲族中第复试法。十五日，下诏取士不要拘泥于程颐、王安石一家之说。十七日，流星白天陨落。二十一日，因秦桧已死，命令使馆重修日历。

秋七月初二，下诏三衙主帅推举可以担任知州的武臣。初三，免除各路一年二十四万匹丁绢。初七，右奉议郎薛仲琶连州编管。初八，彗星出现在井宿一带，高宗不上殿，减少饮食。十二日，下诏各州正副长官考核各县丁籍，依年限标准上升和除掉；民间和买物品，官户、势家与普通编民一样科配。十七日，彗星消失。下诏进士因事送往各州军听读，特地释放，允许改过自新，仍然允许他们参加科举考试。二十二日，天上降水银。

八月初九，向各路颁布元丰、崇宁学制。除去前举登第秦埙、曹冠等九人出身。淮南提举常平朱冠卿上书说，秦桧挟私废法，秦埙等都是他的子孙、亲戚、门下小人，于是考官在考试时，所授阶官往往易左为右，没有官职出身的人除放。占用名额，复还后科。十一日，裁减州县吏额。二十日，免除建康府拖欠内库钱帛。二十一日，安南派遣使臣来进贡。二十二日，程克俊被罢。甲子日，任命吏部侍郎张纲为参知政事。

九月初六，任命翰林学士陈诚之为同知枢密院事。初七，确立互易荐举坐罪法。十三日，下诏成都府路、撞川路槽臣与制置司、总领所、茶马司官员一起审定四川财赋利害，其中实惠得以及民、调度可以经久的，向朝廷陈述。十五日，把天圣、绍兴正确的符合实际的处置赃吏的法令向各路颁发。二十七日，增加大理寺吏禄。二十九日，命令吏部、刑部修改条例，使它成为定法。

冬十月初一，下诏允许秦桧在位之日，无辜受罪的人自己陈述改正。废罢浙东常平司平准务。初七，下诏四川监司、帅臣、制置、总领、茶马司官员，分别推举可以担任郡守人才。二十六日，免除郴、道、永三州和桂阳军百姓身丁米。二十七日，王会迁移到琼州编管。因宋贩党附秦桧，贬滴梅州安置。二十九日，因张浚上书议论用兵，依旧永州居住。三十日，派遣李琳出使金国祝贺正旦，葛立方祝贺金主生日。

闰十月初八，罢除廉州贡献海珠，免除对丁的奴役，让他们自由生活。十一日，命令离开军队的士兵愿意回到农业生产上去的，每人供给江、淮、湖、广地区荒田一百亩，免除十年租税。十七日，初次设置临安府左右厢官，分别掌管本地区的诉讼案件。

十一月初六，命令吏部侍郎陈康伯、户部侍郎王误稽查考核每年国家财政收人和开支数目。十八日，裁定六曹、寺监百司吏额。

十二月初四，命令三省记录台谏陈述的事情，报给枢密院。十六日，万侯呈上重修贡举救令格式。十七日，废罢各路铸钱司。二十三日，奖赏应诏论事贴切恰当的人。二十五日，三佛齐国来进贡。二十七日，金国派遣梁球等人来祝贺明年新春。

绍兴二十七年春正月十八日，高宗到样延观。二十一日，命令侍从官各自举荐二名宗室京朝官有才有识、治绩品行都优异的人才。

二月初一，恢复兼习经义、诗赋法。初四，杨政去世。初六，太庙仁宗、英宗两室柱上生出芝草。二十二日，任命御史中承汤鹏举为参知政事。二十四日，改变福建路盐法。二十七日，加给刘倚太尉职衔。

三月初四，命令京局改官人先授给知县。二十日，紫微垣出现红气。二十一日，赐给礼部进士王十朋以下四百二十六人及第、出身。二十二日，下诏在交通要道焚烧交趾进贡的翠羽，并且严禁宫人服饰用翠羽装饰。二十四日，减除三川一年的对来米十六万九千石，夔路激赏绢五万匹，两川绢估钱二十八万络及一年的茶司引息虚额钱九十五万络。二十六日，万侯去世。二十七日，因符行中前在蜀悠肆专横，南雄州安置。二十九日，废除耕牛税。

五月十九日，金国派遣耶律守素等人来祝贺天申节。二十七日，重新以五帝、神州地袄等十三祭为大祀。六月十一日，命令臣僚转对，以忠诚的态度指陈时政，不要用细微小事应付惯制。十五日，任命汤思退为尚书右仆射、同中书门下平章事。十七日，恢复余深、黄潜善为观文殿大学士。二十二日，裁定离开军队将士各州添差数。二十五日，初次命令冬至日祭祀功臣，腊日祭祀七祀，洽飨兼之。二十六日，升钱忱为少傅。增加命官捕获私茶盐赏典。秋七月初六，恢复饶、赣、韶三州铸钱监。初十，告诫监司、郡守弹勃守令观望询私。十二日，任命龙图阁学士李文会为四川安抚制置使。十三日，下诏凡是发布命令，先经两省书读，像旧制一样。

八月初二，任命汤鹏举为知枢密院事。二十七日，在行在重新设置提领各路铸钱司，任命户部侍郎荣镬主管。九月十一日，张纲被罢。十六日，任命吏部尚书陈康伯为参知政事。免除淮南、京西、湖北积年拖欠内藏库钱帛。二十五日，校书郎叶谦亨上书说：“祭祀典籍散亡遗失，增减不当，名称也有错讹，请求命令祀官、秘书官参酌景德典制，取祭祀之式，定为一书，名叫绍兴正祠命，作为固定的制度。”下诏采纳这个请求。

冬十月初十，有红气随太阳降落。十一日，修筑通、泰、楚三州捍海堰。二十九日，下诏四川各部门察核早灾州县，免除这些地区的租税，贩济这些地区的灾民。

十一月初一，减免福建一年盐钞钱八万络。初三，派遣孙道夫出使金朝祝贺正旦。十九日，派遣刘章祝贺金主生日。二十四日，汤鹏举被罢。二十五日，免除庐州一年的二税及上供钱米。十二月初二，下诏广南经略司、市舶司察看审核外国商人假托进贡。二十四日，初次命令州县设置禁历。二十六日，金国派遣高思廉等人来祝贺明年新春。绍兴二十八年春正月初八，再次严禁三衙强迫刺配平民充当兵卒。十八日，高宗到延样观，又顺便到玉津园。二十一日，严禁各路二税折纳增价。二十二日，派遣户部郎中莫豪等视察淮南、浙西、江东沙田芦场。二十三日，下命台谏、侍从官三人以上公荐监司治绩的好坏。

二月初二，下令史馆重修徽宗大观以前实录。初五，任命陈诚之为知枢密院。初七，严禁沿海州军博买。十四日，任命工部侍郎王纶为同知枢密院事。十八日，命令六曹正副长官详细审定差役旧法。二十二日，加给杨存中少师职衔，赐给张俊溢号为忠烈。

三月初一，日食。初六，降雪。十七日，加给田师中开府仪同三司职衔。十八日，下诏：“从今以后任用人才，挑选帅臣、监司曾经担任郎官以上职务的委任为侍从官，监司、郡守有政绩的委任为卿监、郎官，朝官任期满二年可以迁升，卿监、郎官没有担任过监司职务的交替补外。”二十八日，秦桧同党宋朴贬滴徽州居住，沈虚中贬滴箔州居住。夏四月初七，重新诏令文武官员没有犯贪赃罪的，都允许按退休时的恩惠授给儿子官职。二十二日，降冰雹。严州遂安贼江大明攻打瞥州，官军捕获后把他们斩了。

五月，金国派遣萧恭等人来祝贺天申节。

六月初四，太白星白天出现。初五，流星白天陨落。二十六日，增加浙西、江东、淮东沙田芦场租课，设立提领官田所掌管。

秋七月初三，确定江西上供米纲奖赏标准。十一日，下诏：“监司按察揭发官吏，不得送置司州军审讯。所犯罪行情节严重，就上报朝廷，命令邻路监司选派官员进行审理。”二十二日，命令收取公私铜器全部交给铸钱司，民间不输纳的人要受到处罚。二十三日，高宗亲自制作郊庙乐章。二十八日，又开始警卖没官田。

八月初一，设立国史院，修撰神宗、哲宗、徽宗三朝正史。初二，查看免除遭受风水灾害州县苗税，并且贩济饥民。初八，增加四川十七州举人解送名额。十一日，汤思退等进呈徽宗实录。十五日，命令户部侍郎赵令很提领各路铸钱。二十七日，发生地震。

九月十五日，规定铜钱出境，要以铜钱偿还。十八日，下诏按吏部七司旧的典章制度以及陆续颁布的一些制度，参订异同，立为定法。二十一日，设置殿前司虎翼水军一千人。二十四日，任命中书舍人王刚中为四川安抚制置使。二十五日，封叔建州观察使赵解渴为昭化军节度使、嗣攫王。二十七日，免除平江、绍兴、湖州遭受水灾百姓拖欠官府的赋税。

冬十月初一，派遣沈介出使金国祝贺正旦，黄中祝贺金主生日。十五日，严禁监司、帅、守官私役军匠。

十一月二十三日，在圆丘合祭天地，举行大赦。二十六日，重新命令检举揭发那些因赦免得到移近安置、居住、编管或免罪的人，告发别人隐私受到治罪的不在检举揭发之列。

十二月初四，安定郡王赵令铃逝世。十五日，修筑睦亲宅，建立宫学。二十一日，恢复李光的官职，释放让他改过自新。二十二日，免除楚州归附百姓赋役五年。二十六日，金国派遣苏保衡等人来祝贺明年新春。

这一年，兴元都统制姚仲重新登记兴元府等五州义士，得到二万多人。绍兴二十九年春正月初一，因皇太后八十岁，高宗到慈宁殿行庆寿礼。初五，疏浚平江三十六处人海口，以利于水的排泄。十五日，贩济湖州、秀州饥民。十八日，高宗到延样观，又顺便到玉津园。二十五日，禁止各州科卖仓盐。二十八日，免除沙田芦场被风水侵害者租税的一半。这个月，金国废罢沿边榷场，只有泅州依旧。

二月初一，朝廷废罢沿边榷场，只保留盯胎一处。加给吴瞒少保职衔。初四，严禁海商假托风潮私自到金国境内。初七，免除临安府每年上供修内司钱三万六千络。十二日，免除四川折估来本多年拖欠钱三百四十万络。十三日，下大雪和降冰雹。十四日，严禁贸易广南羁摩州货物。命令广西教阅酮丁。二十五日，废罢各路哨所骚站运输货物的兵卒。二十九日，征取排列贬死臣僚姓名，商议加给恩惠。

三月二十一日，免除州县拖欠官府钱三百九十七万多络以及中下户拖欠的人官钱物。二十二日，诏命侍从、台谏、帅臣、监司每年推举可以担任将帅的人才二名。限定命官子孙置田产减父祖的一半，若有诡名寄产的，多余的田亩同编户一样要按数量多少服役。二十四日，免除湖州、平江、绍兴流民拖欠的官府和私人的税租。

夏四月初八，国子司业黄中出使金国回国，报告说金国即将徙居汁京来威逼朝廷，希望朝廷早一点做好边防准备。宰相发怒，不接受建议。初九，修改三省法。十六日，增加设置四名带御器械官。二十日，严禁朝廷内外将佐营造、回易，以及拮克聚敛军士。二十一日，命令县令有政绩的，各部门共同推举，不按资历、年限进升提拔，用来激励进取的官风。

五月初一，废罢警卖福建有时出现有时又淹没的沙田。初四，下诏殿前司挑选统制官率兵一千人戍守江州，镇压盗贼，每年更换一次。初六，把江、浙四路折帛钱储存在三总领所及浙西提刑司，以备军用。初八，严禁权要、豪民借钱给军中从而取息。十四日，命令印给三总领所现钱公据、关子，允许商人交纳钱物。十六日，制定监司、守臣列举罪过进行弹勃的八条标准。金国派遣王可道等人来祝贺天申节。

六月甲辰朔，派遣王纶担任金国奉表称谢使。初四，严禁江、淮私自让北人渡河。十三日，陈诚之被罢。严禁储存钱民户过万络，官户过二万络，满二年不贸易他物者没收归公。十四日，再次严禁行贿受贿，请托说情。十六日，任命陈康伯兼代理枢密院事。十八日，李光去世。十九日，任命主管步军司赵密为太尉。二十六日，沈该因贪图财利被罢。闰六月初二，增加荆南守卫士兵一千人，守臣刘简也招募效用三千人。初五，命令江、湖、浙西等五槽司增价收来二百二十万石米送往沿江十郡，自荆州到常州，用作救济。初六，罢除成都府路七十一名隔槽酒务监官，命令百姓承买。初七，罢除江、浙、淮东沙田芦场增收租课。十二日，沈该降为观文殿大学士，退休。罢除福建安抚司官卖盐。十六日，大规模减免淮西冗官。十九日，重新设置江、淮、荆、浙、福建、广南路提点坑冶铸钱官。

秋七月初六，任命代理吏部尚书贺允中为参知政事。十二日，封代理户部侍郎赵令很为安定郡王。十七日，福州发大水。二十八日，严禁各路抑配强买官田。二十九日，用四川经、总制及田晨钱粮钱共一百三十四万络充作增招军校费。

八月十三日，招募商人把米输纳行在各仓，愿意用茶、盐、钞引等偿还米的价值者听便。十六日，废除南雄、英、连三州经界，恢复丁米旧额。二十三日，史馆归并到秘书省，玉碟所归并到宗正司。

九月初四，下诏建炎以来出使金国没能回国而后代又没有棒禄的，委任一个儿子为官。初五，王纶出使金国回国朝见高宗，报告说金国仍然与朝廷和好，没有其他可疑情况。初六，汤思退等大臣称庆祝贺。十四日，任命汤思退为尚书左仆射，陈康伯为右仆射，都为同中书门下平章事。十五日，因皇太后身体不舒适，举行大赦，不上朝处理政事。十六日，为太后祈祷求福。免除中下户所拖欠税赋及江、浙遭受蝗灾、涝灾州县租税。十七日，减免僧道免丁钱。十九日，免除现监赃罚钱和赏钱。二十日，皇太后韦氏逝世。二十三日，派遣周麟之等为金国奉表哀谢使。

冬十月初四，因群臣五次上表，高宗才上殿处理政事。命令保康军节度使吴益为殡宫总护使。二十五日，确立各路和来募民运米奖赏标准。二十八日，册封皇太后溢号为显仁。

十一月初七，派遣贺允中等为金国遗留国信使。二十六日，显仁皇后殡宫暂且放在永陵。

十二月初四，有情报说金国严禁百姓妄传兴兵，高宗告谕大臣应当治理好国内事务，为安边息民多献计献策。十四日，奉显仁皇后神主祭于太庙。二十一日，任命王纶为知枢密院事。二十二日，裁减三省、枢密院激赏库及各书局每年经费二十万络，鼎州程昌增加的蔡州官兵衣粮钱四分之一，西和州官卖盐价格的一半，蒋州上供经、总制司无额钱同样减半。二十六日，金国派遣施宜生等来祝贺明年新春。

绍兴三十年春正月初九，拨给刘倚军经费六十万络。十七日，任命吏部侍郎叶义问为知枢密院事。废除御书院。十八日，废罢钧容班乐工和甲库酒局。二十三日，招募百姓开垦淮南荒田。二十五日，确定御举院三营兵额为九百人。二月初五，罢除夔州路榷茶。初六，金国派遣大怀忠等来吊丧。初九，派叶义问为金国答谢使。二十四日，下诏立普安郡王赵缓为皇子，改名为赵玮。二十七日，进封为建王。

三月初二，恢复朝廷诏召应试馆职，然后授给该职。免除湖北、京西宣抚司各库没有输纳上缴钱八十九万络。初四，用淮东茶盐司十万络钱当作招募百姓开垦荒田的经费。初六，加给吴益少保职衔，赵密开府仪同三司职衔，用来奖赏他们护理殡宫的功劳。十八日，初次设置金州御前各军都统制，任命金州知州王彦担任。二十四日，赐给礼部进士梁克家以下四百一十二人及第、出身。二十五日，在潮、惠二州设置牧马监。二十六日，恩平郡王赵朦升为开府仪同三司、判大宗正事，开始称皇侄。

夏四月初一，任命孙赵“嗜为薪州防御使，赵恺为贵州团练使，赵为荣州刺史。初八，任命贺允中兼代理同知枢密院事。

五月初四，海贼不够判处死罪的刺充龙猛军、龙骑军。初次设置荆南府御前各军都统制，任命刘倚兼任都统制。初八，初次设置江州御前各军都统制，任命步军司前军都统制戚方担任。下诏各路强盗免死的年青力壮者刺充士兵。初九，规定铸钱司每年铸钱五十万络。十四日，临安、于潜、安吉三县发大水。海贼陈演添叛乱，攻掠高、雷二州边境，南恩州百姓林观捉住后杀掉了海贼，朝廷授给林观官职。十九日，金国派遣萧荣等人来祝贺天申节。二十日，沈该退休后重新启用，恢复为观文殿大学士，明州知州。二十四日，加给吴盖太尉职衔。

六月初三，又印出各军现钱交子三百万络，允许商贾用钱银购买。二十三日，王纶被罢。二十四日，用江西、广东、湖南折帛钱和经总制钱共六十万络，江西六万石米，充作江州军的经费。后来又增加四川利路经总制、江西茶引钱共二十万络。

秋七月初二，派明州水军三百人戍守昆山黄鱼垛，巡视察捕槽船中为盗者。初八，下诏各路帅司，春秋教阅禁兵弓弩手&#8226;二十二日，任命叶义问为知枢密院，翰林学士周麟之为同知枢密院事，御史中承朱悼为参知政事。

八月初一，日食。初七，贺允中出使金国回国，报告说金朝必定会背叛盟约，应该为此做好准备。初八，贺允中退休。初九，又以四川经总制钱五十万络拨给总领所，增招士兵。二十七日，淮东总管许世安奏称，金主完颜亮到达汁京，发重兵五十多万，屯驻宿州、泅州策划进攻朝廷。

九月十五日，任命带御器械李宝为浙西副总管，提督海船，屯驻平江。二十一日，命令刘宝招募制胜军一千人。二十二日，废罢内侍省。

冬十月初二，罢除内侍官承受各军奏报朝廷文字。初三，派遣虞允文出使金国祝贺正旦，徐度祝贺金主生日。初六，打雷。十七日，镇江都统制刘宝因专横跋启、贪图财利被罢。十八日，任命刘倚为镇江都统制，荆南右军统制李道为都统制。十九日，中午没有云而打雷。二十九日，免除舒、和、薪、黄四州百姓被强迫耕种营田而认纳的租课。十一月初六，严禁各路折输职田钱。十九日夜，有白气出人危宿星、晶宿星之间。

十二月初一，汤思退被罢。开始在东南地区通行会子。初四夜，白气布满天空。海南黎贼王文满被平定。初五，罢除招刺三衙及江上各军。初六，严禁掠卖百姓到溪酮。初九，命令户部取经、总制钱实行十年来的中等数量作为今后的定额。二十三日，金国派遣仆散权等来祝贺明年的春节。

上一篇：本纪·卷三十

下一篇：本纪·卷三十二

全   文：宋史

