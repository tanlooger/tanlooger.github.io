---
---
---
title: ○仁宗四
---

二年春正月癸卯，以岁饥，罢上元观灯。壬子，命近臣同三司较天下财赋出入之数。

二月甲申，出内库绢五十万，下河北、陕西、河东路，以备军赏。

三月戊子朔，诏季秋有事于明堂。己丑，以大庆殿为明堂。甲午，遣官祈雨。丁酉，月犯轩辕大星。戊戌，诏明堂礼成，群臣毋上尊号。庚子，契丹遣使以伐夏师还来告。丙午，雨。己酉，诏两浙流民听人收养。翰林学士赵概报使契丹。夏五月丁亥朔，新作明堂礼神玉。己亥，旌定州义民李能。

六月己未，出新制明堂乐八曲。丁卯，以自制黄钟五音五曲，并肄于太常。庚午，定选举县令法。壬申，月犯填星。癸未，录系囚。

八月庚申，荧惑入舆鬼，犯积尸。癸亥，出内藏绢百万市籴军储。壬申，深州大雨，坏庐舍。

九月丁亥，阅雅乐。己酉，朝飨景灵宫。庚戌，飨太庙。辛亥，大飨天地于明堂，以太祖、太宗、真宗配，如圜丘。大赦，百官进秩一等。诏自今内降指挥，百司执奏毋辄行。敢因缘干请者，谏官、御史察举之。

冬十月庚午，荧惑犯太微上将。乙亥，宴京畿父老于锡庆院。闰十一月己未，诏后妃之家毋得除二府职任。丙寅，秀州地震，有声如雷。丁卯，诏中书门下省、两制及太常官详定大乐。河北水，诏蠲民租，出内藏钱四十万缗、绢四十万匹付本路，使措置是岁刍粮。

十二月甲申，定三品以上家庙制。唃厮啰、西蕃瞎毡、西南蕃龙光氵能、占城、沙州来贡，泾原路生户都首领那龙男阿日丁内附。

三年春正月乙丑，幸魏国大长公主第视疾。

二月丙戌，宰臣文彦博等进《皇祐大飨明堂记》。己亥，复行河北沿边州军入中粮草见钱法。

三月庚申，宋庠罢，以刘沆参知政事。癸酉，侬智高表献驯象及金银，却之。

夏四月癸未，诏：“河北流民相属，吏不加恤，而乃饰厨传，交赂使客，以取名誉。自今非犒设兵校，其一切禁之。”丙申，太白昼见。

五月庚戌，以恩、冀州旱，诏长吏决系囚。壬申，置河渠司。乙亥，颁《简要济众方》，命州县长吏按方剂以救民疾。丁丑，录系囚。

六月丁亥，无为军献芝草，帝命姑免知军茹孝标罪，戒州郡自今勿复献。

秋七月癸丑，诏：“少卿、监以下，年七十不任厘务者，御史台、审官院以闻。尝任馆阁、台谏及提刑者，中书裁处。待制以上能自引年，则优加恩礼。”丙辰，以孔氏子孙复知仙源县事。丁巳，两制、礼官上大乐，名曰《太安》。辛酉，河决大名府郭固口。乙丑，罢、徙州县长吏不任事者十有六人。丙子，减郴、永州、桂阳监丁身米岁十万余石。

八月丙戌，遣使安抚京东、淮南、两浙、荆湖、江南饥民。辛卯，诏诸路监司具所部长吏治状能否以闻。是月，汴河绝流。

冬十月庚子，文彦博罢，以庞籍同中书门下平章事、昭文馆大学士，高若讷为枢密使，梁适参知政事，王尧臣为枢密副使。

十一月辛亥，减漳州、泉州、兴化军丁米。十二月庚辰，新作浑仪。庚子，诏文武官七十以上未致仕者，更不考课迁官。甲辰，罢灾伤州军贡物。是岁，泾原樊家族密厮歌内附。

四年春正月己巳，诏诸路贷民种。乙亥，塞大名府决河。

二月庚子，蠲湖州民所贷官米。

三月己酉，诏礼部贡举。丙辰，蠲江南路民所贷种数十万斛。辛酉，录系囚。辛未，诏宫禁市物给实直，非所阙者毋市。

夏四月庚辰，诏修河兵夫逃亡死伤，会其数，以议官吏之罚。广源州蛮侬智高反。

五月乙巳朔，智高陷邕州，遂陷横、贵等八州，围广州。壬申，命知桂州陈曙率兵讨智高。六月乙亥，起前卫尉卿余靖为秘书监、湖南安抚使、知潭州，前尚书屯田员外郎、直史馆杨畋体量安抚广南、提举经制盗贼事。庚辰，改余靖为广西安抚使、知桂州，命同提点广东刑狱李枢与陈曙讨智高，广东转运钤辖司发兵援之。丁亥，以狄青为枢密副使。

秋七月乙巳，出内藏钱绢助河北军储。丙午，命余靖经制广南盗贼事。丁巳，大风拔木。壬戌，智高引众去广州，广东兵马钤辖张忠、知英州苏缄邀击于白田，忠战殁。甲子，广东兵马钤辖蒋偕又败于路田。

八月癸未，诏开封府比大风雨，民庐摧圮压死者，官为祭敛之。辛卯，命枢密直学士孙沔安抚湖南、江西，内侍押班石全斌副之。

九月丁巳，命余靖提举广南兵甲经制贼盗事。庚申，广西兵马钤辖王正伦讨智高于昭州馆门驿，战殁。智高入昭州。庚午，以狄青为宣徽南院使。宣抚荆湖路、提举广南经制贼盗事。是月，智高袭杀蒋偕于太平场。

冬十月丙子，太白犯南斗。诏鄜延、环庆、泾原路择蕃落广锐军各五千人赴广南行营。丁丑，智高入宾州。甲申，复入邕州。丁亥，以诸路饥疫并征徭科调之烦，令转运使、提点刑狱、亲民官条陈救恤之术以闻。

十一月壬寅朔，日有食之。戊午，诏免江西、湖南、广南民供军须者今年秋租十之三。十二月壬申朔，广西兵马钤辖陈曙讨智高兵，战于金城驿。壬辰，观新乐。乙未，录唐颜真卿后。是岁，河北路及鄜州水，蠲河北民积年逋负、鄜州民税役。

五年春正月壬寅朔，御大庆殿受朝。庚戌，以广南用兵，罢上元张灯。白虹贯日。丁巳，会灵观火。戊午，狄青败智高于邕州，斩首五千余级，智高遁去。甲子，遣使抚问广南将校，赐军士缗钱。

二月癸未，狄青复为枢密副使。甲申，赦广南。凡战没者，给槥椟护送还家，无主者葬祭之。贼所过郡县，免其田租一年，死事家科徭二年。贡举人免解至礼部，不预奏名者亦以名闻。丙戌，诏广西都监萧注等追捕智高。丁亥，下德音：减江西、湖南系囚罪一等，徒以下释之。丁壮馈运广南军须者，减夏税之半，仍免差徭一年。戊子，诏百官遇南郊奏荐，无子孙者听奏期亲一人。乙未，诏宗室通经者，大宗正司以闻。

三月癸亥，遣使奉安太祖御容于滁州，太宗御容于并州，真宗御容于澶州。是月，赐礼部奏名进士、诸科及第出身千四十二人。

夏四月甲午，命刘沆、梁适监议大乐。

五月乙巳，诏辅臣凡有大政，许复对后殿。高若讷罢，以狄青为枢密使。丁未，孙沔为枢密副使。戊申，诏转运使毋取羡余以助三司。庚戌，诏智高所至州，无城垒，若兵力不敌而弃城者，奏裁。壬子，录系囚。丁巳，诏转运司振邕州贫民，户贷米一石。甲子，诏谏官、御史毋挟私以中善良，及臣僚言机密事毋得漏泄。

六月乙亥，御紫宸殿，按《太安乐》，观宗庙祭器。丙戌，作集禧观成。乙未，诏河北荐饥，转运使察州县长吏能招辑劳来者，上其状；不称职者举劾之。

秋七月乙巳，诏荆湖北路民因灾伤所贷常平仓米免偿。己酉，诏荐举非其人者，令御史台弹奏，见任监司以上弗许荐论。戊午，诏太常定谥，毋为溢美。

闰月戊辰，诏广南民逃未还者，限一年归业，其复三岁。壬申，庞籍罢，以陈执中同中书门下平章事、昭文馆大学士，梁适同中书门下平章事、集贤殿大学士。乙亥，诏武臣知州军，须与僚属参议公事，毋专决。庚辰，秦凤路言总管刘焕等破蕃部，斩首二千余级。

八月丁酉朔，诏民诉灾伤而监司不受者，听州军以状闻。辛酉，策制举、武举人。壬戌，诏南郊以太祖、太宗、真宗并配。

九月乙酉，观新乐。

冬十月丙申朔，日有食之。壬子，作“镇国神宝”。丁巳，诏以蝗旱，令监司谕亲民官上民间利害。

十一月丁卯，朝飨景灵宫。戊辰，飨太庙、奉慈庙。己巳，祀天地于圜丘，大赦。丁丑，加恩百官。戊子，放天下逋负。十二月戊午，诏转运官毋得进羡余。壬戌，以曹、陈、许、郑、滑州为辅郡，隶畿内，置京畿转运使。是岁，占城国来贡。

至和元年春正月辛未，诏京师大寒，民多冻馁死者，有司其瘗埋之。壬申，碎通天犀，和药以疗民疫。癸酉，贵妃张氏薨，辍视朝七日，禁京城乐一月。丁丑，追册为皇后，赐谥温成。辛卯，录系囚，减三京、辅郡杂犯死罪一等，徒以下释之。

二月庚子，诏治河堤民有疫死者，蠲户税一年；无户税者，给其家钱三千。壬戌，孙沔罢，以田况为枢密副使。

三月己巳，王贻永罢，以王德用为枢密使。辛未，命曾公亮等同试入内医官。壬申，赐边臣攻守图。置京畿提点刑狱。乙亥，太史言日当食四月朔。庚辰，下德音：改元，减死罪一等，流以下释之。癸未，易服，避正殿，减常膳。乙酉，诏京西民饥，宜令所在劝富人纳粟以振之。

夏四月甲午朔，日有食之，用牲于社。辛丑，御正殿，复常膳。祥源观火。

五月戊寅，以河北流民稍复，遣使安抚。壬辰，太白昼见。

秋七月丁卯，以程戡参知政事。立温成园。戊辰，梁适罢。己巳，出御史马遵、吕景初、吴中复。

八月丁酉，诏：“前代帝王后尝仕本朝，官八品以下，其祖父母、父母、妻子犯流以下罪，听赎；未仕而尝受朝廷赐者，所犯非凶恶，亦听赎。”丙午，以刘沆同中书门下平章事、集贤殿大学士。命修起居注官侍经筵。

九月乙亥，契丹遣使来告夏国平。辛巳，遣三司使王拱辰报使契丹。己丑，太白昼见。

冬十月辛卯朔，太白昼见。壬辰，诏士庶家毋得以尝佣顾之人为姻，违者离之。丁酉，葬温成皇后。丙午，温成皇后神主入庙。戊午，幸城北炮场观发炮，宴从臣，赐卫士缗钱。

十一月甲子，出太庙禘袷、时飨及温成皇后庙祭飨乐章，肄于太常。十二月丙午，诏司天监天文算术官毋得出入臣僚家。癸丑，诏内侍传宣，令都知司札报，被旨者覆奏。是岁，融州大丘洞杨光朝内附。

二年春正月丁卯，奉安真宗御容于万寿观。减畿内、辅郡囚罪一等，徒以下释之。赐诸军缗钱。戊辰，邕州言苏茂州蛮内寇，诏广西发兵讨之。丁亥，晏殊薨。

二月壬辰，汾州团练推官郭固上车战法，既试之，授卫尉丞。

三月丁卯，诏修起居注立于讲读官之次。丙子，封孔子后为衍圣公。是月，以旱，除畿内民逋刍及去年秋逋税，罢营缮诸役。

夏四月己亥，契丹遣使贺乾元节，以其主之命持本国三世画像来求御容。辛亥，定差衙前法。乙卯，出米京城门，下其价以济流民。

五月己未，录系囚、。辛酉，诏中书公事并用祖宗故事。戊寅，诏戒百官务饬官守。

六月戊戌，陈执中罢。以文彦博同中书门下平章事、昭文馆大学士，刘沆监修国史，富弼同中书门下平章事、集贤殿大学士。乙巳，侬智高母侬氏、弟智光、子继宗、继封伏诛。秋八月戊子，减畿内、辅郡囚罪一等，徒以下释之。乙未，置台谏章奏簿。壬子，诏中书、枢密院第宗姓服属，自明堂覃恩后及十年者，咸与进官。

九月戊午，契丹使来告其国主宗真殂，帝为发哀，成服于内东门幕次，遣使祭奠、吊慰及贺其子洪基立。戊辰，诏试医官须引《医经》、《本草》以对，每试十道，以六通为合格。辛己，罢辅臣、宣徽、节度使乾元节任子恩。

冬十月丙戌，录唐长孙无忌后。己丑，诏京畿毋领辅郡，罢京畿转运使、提点刑狱。癸丑，下溪州蛮彭仕羲内寇，诏湖北路发兵捕之。

十一月乙卯，交阯来告李德政卒，其子日尊上德政遗留物及驯象。己未，行并边见钱和籴法。十二月丁亥，修六塔河。丁酉，诏武臣有赃滥者毋得转横行，其立战功者许之。庚子，契丹遣使致其主宗真遗留物及谢吊祭。庚戌，太白昼见。壬子，作醴泉观成。是岁，西界阿讹等内附，诏遣还。龙赐州彭师党以其族来归，大食国、西蕃、安化州蛮来贡。

嘉祐元年春正月甲寅朔，御大庆殿受朝。是日，不豫。辛酉，辅臣祷祠于大庆殿，斋宿殿庑。近臣祷于寺观，及遣诸州长吏祷于岳渎诸祠。壬戌，御崇政殿。癸亥，赐在京诸军缗钱。甲子，赦天下，蠲被灾田租及倚阁税。戊辰，罢上元张灯。辛未，命辅臣祷天地、宗庙、社稷。是月，大雨雪，木冰。

二月甲辰，帝疾愈，御延和殿。

三月丁巳，诏礼部贡举。辛未，司天监言：自至和元年五月，客星晨出东方守天关，至是没。壬申，遣官谢天地、宗庙、社稷、寺观、诸祠。癸酉，契丹遣使来谢。

闰月癸未朔，以王尧臣参知政事，程戡为枢密副使。诏前后殿间日视事。

夏四月壬子朔，六塔河复决。丙辰，裁定补荫选举法。甲戌，录系囚。是月，大雨，水注安上门，门关折，坏官私庐舍数万区。诸路言江、河决溢，河北尤甚。

六月辛亥朔，诏双日不御殿，伏终如旧。辛未，免畿内、京东西、河北被水民赋租。乙亥，雨坏太社、太稷坛。戊寅，遣使安抚河北。己卯，诏群臣实封言时政阙失。

秋七月乙酉，命京东西、湖北监司分行水灾州军振饥蠲租。丙戌，赐河北流民米，压溺死者，赐其家钱有差。己丑，出内藏银绢三十万振贷河北。月入南斗。乙巳，贷被水灾民麦种。是月，彗出紫微垣，长丈余。环州小遇族叛，知州张揆破降之。

八月庚戌朔，日有食之。癸亥，狄青罢，以韩琦为枢密使。是夕彗灭。甲子，出恭谢乐章，肄于太常。乙亥，朝谒景灵宫，减京城系囚徒罪一等，杖笞释之。戊寅，诏湖北招安彭仕羲。

九月庚寅，命宰臣摄事于太庙。辛卯，恭谢天地于大庆殿，大赦，改元。丁酉，加恩百官。庚子，赐致仕卿、监以上及曾任近侍之臣粟帛酒馔。癸卯，举行御史迁次格。自京至泗州置汴河木岸。

十一月辛巳，王德用罢，贾昌朝为枢密使。十二月壬子，刘沆罢，以曾公亮参知政事。甲子，白虹贯日。是岁，西蕃磨毡角、占城、大食国来贡。融、桂州蛮杨克端等内附。

二年春二月己酉，梓夔路三里村夷人寇淯井监。庚戌，录系囚，降罪一等，徒以下释之。遣使录三京、辅郡系囚。壬戌，杜衍薨。澧州罗城洞蛮内寇，发兵击走之。癸酉，王德用卒。是月，雄、霸州地震。

三月戊寅，振河北被灾民。乙未，契丹使耶律防、陈觊来求御容。戊戌，淮水溢。遣张昪报使契丹。癸卯，狄青卒。是月，赐礼部奏名进士、诸科及第出身八百七十七人。亲试举人免黜落始此。

夏四月丁未，以河北地数震，遣使安抚。丙寅，幽州地大震，坏城郭，覆压死者数万人。己巳，邕州火峒蛮侬宗旦入寇。癸酉，以彭仕羲未降，遣官安抚湖北。

五月庚辰，管勾麟府军马公事郭恩为夏人所袭，殁于断道坞。己亥，诏举行磨勘法。

六月戊午，夏国主谅祚遣人来谢使吊祭。戊辰，以淑妃苗氏为贤妃。

秋七月辛巳，诏河北诸道总管分遣兵官教阅所部军。辛卯，命孙抃、张昪磨勘转运使及提点刑狱课绩。丁酉，诏陕西、河北诸路经略安抚举文武官材堪将领者各一人。

八月己酉，诏：每岁赐诸道节镇、诸州钱有差。命长吏选官和药，以救民疾。壬子，命富弼等详定《编敕》。庚申，录系囚，降罪一等，徒以下释之。癸亥，策制举人。丁卯，置广惠仓。

九月庚子，契丹再使萧扈、吴湛来求御容。

冬十月乙巳，遣胡宿报使契丹。丙午，班《禄令》。

十一月丙申，诏三司使体量判官才否以闻。十二月戊申，诏：“自今间岁贡举，天下进士、诸科解旧额之半，置明经科，罢说书举人。”辛亥，立内降关白二府法。是岁，西蕃瞎毡并诸族、西平州黔南道王石自品、西南蕃鹣州来贡。

三年春正月戊戌，凿永通河。

二月癸卯，契丹使来告其祖母哀，辍视朝七日，遣使祭奠吊慰。癸丑，录系囚，降罪一等，徒以下释之。

三月甲戌，诏礼部贡举。

夏四月甲子，吴育卒。乙丑，罢睦亲宅祖宗神御殿。丙辰，诏：“守令或贪恣耄昏，以弛为宽，以苛为察，以增赋敛为劳，以出入刑罚为能，而部使者莫之举劾。自今其各思率职，毋挠权幸，毋纵有罪，以称朕意。”五月壬申，增国子监生员。甲午，契丹遣使致其祖母遗留物。

六月丙午，文彦博、贾昌朝罢，以富弼为昭文馆大学士，韩琦同中书门下平章事、集贤殿大学士，宋庠、田况为枢密使，张昪为枢密副使。甲寅，诏学士院编国朝制诰。丁卯，交止贡异兽。秋七月丙子，诏广济河溢，原武县河决，遣官行视民田，振恤被水害者。癸巳，以夔州路旱，遣使安抚。

八月己亥朔，日有食之。己未，王尧臣卒。庚申，彭仕羲率众降。

九月癸酉，议罢榷茶法。己丑，契丹遣使来谢。

冬十月癸亥，除河北坊郭客户乾食盐钱。

十一月癸酉，议减冗费。己丑，置都水监，罢三司河渠司。十二月己巳，诏三司岁上天下税赋之数，三岁一会亏赢以闻。

闰月丁卯朔，诏：“吏人及伎术官职，毋得任知州军、提点刑狱，自军班出至正任者，方得知边要州军。”丁丑，诏裁定制科及进士高第人恩数。庚辰，诏明年正旦日食，其自丁亥避正殿，减常膳。宴契丹使，毋作乐。壬午，录系囚，降三京囚罪一等，徒以下释之。是岁，安化上中下州、北遐镇蛮人来贡。

四年春正月丙申朔，日有食之。用牲于社。辛丑，御正殿，复常膳。以自冬雨雪不止，遣官分行京城，赐孤穷老疾钱，畿县委令佐为糜粥济饥。壬寅，赐在京诸军班缗钱。颁《嘉祐驿令》。

二月己巳，罢榷茶。庚午，广南言交阯寇钦州。乙亥，以广惠仓隶司农寺。戊子，白虹贯日。

三月戊戌，命近臣同三司减定民间科率。是月，赐进士、诸科及第出身三百三十九人。

夏四月丁卯，诏孟冬大袷于太庙。癸酉，封柴氏后为崇义公，给田千顷，奉周室祀。丙子，复银台司封驳制。癸未，陈执中薨。辛卯，诏中外臣庶居室、器用、冠服、妾媵，有违常制，必罚毋贷。壬辰，录系囚，降罪一等，徒以下释之。大震电，雨雹。

五月戊戌，诏：“两制臣僚旧制不许诣执政私第，所举荐不得用为御史，今除其法。”庚子，诏内臣员多，权罢进养子入内。壬子，遣官经界河北牧地，余募民种艺。

六月己巳，群臣请加尊号曰“大仁至治”，表五上，不许。癸酉，诏诸路经略安抚、转运使、提点刑狱各举本部官有行实政事者三人，以备升擢。尝任两府者，许举内外官。丁丑，诏转运司，凡邻州饥而辄闭粜者，以违制论。辛卯，放宫女二百十四人。

?/font>

秋七月丁未，放宫女二百三十六人。

八月乙亥，策制举人。

冬十月壬申，朝飨景灵宫。癸酉，大袷于太庙，大赦。诏诸路监司察士有学行为乡里所推者，同长吏以闻。民父母年八十以上，复其一丁。复益州为成都府，并州为太原府。戊寅，加恩百官。

十一月庚子，汝南郡王允让薨。十二月丁丑，白虹贯日。是岁，唃厮啰来贡。

五年春正月辛卯朔，白虹贯日，太白犯岁星。己亥，录刘继元后。

二月壬戌，录系囚。

三月壬辰，诏礼部贡举。癸巳，刘沆薨。乙未，岁星昼见。壬子，诏以蝗涝相仍，敕转运使、提点刑狱督州县振济，仍察不称职者。

夏四月癸未，程戡罢，以孙抃为枢密副使。丙戌，命近臣同三司议均税。

五月戊子朔，京师民疫，选医给药以疗之。己丑，京师地震。丁酉，诏三司置宽恤民力司。己酉，王安石召入为三司度支判官。丁巳，录系囚，降罪一等，徒以下释之。

六月乙丑，诏戒上封告讦人罪或言赦前事，及言事官弹劾小过不关政体者。乙亥，遣官分行天下，访宽恤民力事。

秋七月癸巳，邕州言交阯与甲峒蛮合兵寇边，都巡检宋士尧拒战，死之，诏发诸州兵讨捕。丙申，诏待制、台谏官、正刺史以上各举诸司使至三班使臣堪将领及行阵战斗者三人。戊戌，翰林学士欧阳修上新修《唐书》。庚戌，诏中书门下采端实之士明进诸朝，辨激巧伪者放黜之。

八月壬申，诏求逸书。庚辰，置陕西估马司。乙酉，罢诸路同提点刑狱使臣。丙戌，置江、湖、闽、广、四川十一路转运判官。

九月己丑，太白昼见。

冬十月乙酉，深州言野蚕成茧，被于原野。

十一月辛卯，罢内臣寄迁法。辛丑，宋庠罢。以曾公亮为枢密使，张昪、孙抃为参知政事，欧阳修、陈升之、赵概为枢密副使。十二月己卯，苏茂州蛮寇邕州。辛巳，补诸州父老百岁以上者十二人为州助教。是岁，大食国来贡。

六年春正月乙未，许两制与台谏相见。

二月丁巳，诏宗室赐名授官者，须年及十五方许转官。乙丑，诏良民子弟或为人诱隶军籍，自今两月内，父母诉官者还之。丙寅，录系囚，降罪一等，徒以下释之。

三月己亥，富弼以母丧去位。庚子，以富弼母丧，罢大宴。戊申，给西京周庙祭享器服。是月，赐进士、诸科及第同出身二百九十五人。

夏四月辛酉，诏岭南官吏死于侬贼而其家流落未能自归者，所在给食，护送还乡。庚辰，陈升之罢，以包拯为枢密副使。出谏官唐介、赵抃、御史范师道、吕诲。

五月丙戌，官诸路敦遣行义文学之士七人。庚戌，录系囚，降罪一等，徒以下释之。分命官录三京系囚。

六月壬子朔，日有食之。乙丑，太白昼见。壬申，岁星昼见。丙子，以司马光知谏院，入对。戊寅，以王安石知制诰。

秋七月乙酉，泗州淮水溢。丙戌，诏淮南、江、浙水灾，差官体量蠲税。戊子，录昭宪皇太后、孝明孝惠孝章淑德皇后家子孙，进秩授官者十有九人。癸巳，诏：“台谏为耳目之官，乃听险陂之人兴造飞语，中伤善良，非忠孝之行也。中书门下其申儆百工，务敦行实，循而弗改者绌之。”八月乙亥，策制举人。丁丑，诏：“诸路刺举之官，未有以考其贤否，比令有司详定厥制，其各务祗新书，以称朕意。仍令考校转运、提刑，课绩院以新定条目施行。”戊寅，诏州县长吏有清白不扰而实惠及民者，令本路监司保荐再任，政迹尤异，当加奖擢。

闰月乙酉，复以成都府为剑南西川节度。庚子，以韩琦为昭文馆大学士，曾公亮同中书门下平章事、集贤殿大学士，张昪为枢密使。辛丑，以胡宿为枢密副使。

冬十月壬午，定内侍磨勘法。丙戌，诏京西、淮、浙、荆湖增置都同巡检。壬辰，起复皇侄、前右卫大将军、岳州团练使宗实为泰州防御使、知宗正寺。辞以丧，不拜。

十一月己巳，许夏国用汉衣冠。癸酉，赐昭宪皇太后家信陵坊第。戊寅，许康州刺史李枢以己官封赠父母。十二月丙戌，复丰州。庚寅，命诸路总管集随军功过簿，以备迁补。是岁，冬无冰。占城国献驯象，安化州蛮来贡。

七年春正月辛未，复命皇侄宗实为泰州防御使、知宗正寺。乙亥，诏南郊以太祖配为定制。改温成皇后庙为祠殿。

二月己卯朔，更江西盐法。诏开封府市地于四郊，给钱瘗民之不能葬者。癸未，录系囚，命官录被水诸州系囚。

三月辛亥，诏礼部贡举。乙卯，孙抃罢，以赵概参知政事，吴奎为枢密副使。甲子，以旱，罢大宴。乙丑，祈雨于西太一宫。庚午，谢雨。壬申，徐州彭城、濠州钟离地生面十余顷，民皆取食。

夏四月壬午，颁《嘉祐编敕》。己丑，夏国主谅祚进马，求赐书，诏赐《九经》，还其马。

五月戊午，太白昼见。庚午，包拯卒。

六月丙子朔，岁星昼见。

秋七月戊申，太白经天。壬子，诏季秋有事于明堂。

八月乙亥朔，出明堂乐章，肄于太常。己卯，诏以宗实为皇子。癸未，赐名曙。丁亥，奉安真宗御容于寿星观。庚子，以立皇子告天地宗庙诸陵。

九月乙巳朔，以皇子为齐州防御使，进封钜鹿郡公。己酉，朝飨景灵宫。庚戌，飨太庙。辛亥，大飨明堂，奉真宗配，大赦。己未，加恩百官。

冬十月乙亥，皇子表辞所除官，赐诏不允。丙戌，白虹贯日。乙未，太白昼见。丙申，诏内藏库、三司共出缗钱一百万，助籴天下常平仓。

十二月甲午，德妃沈氏为贵妃，贤妃苗氏为德妃。丙申，幸龙图、天章阁，召群臣宗室观祖宗御书。又幸宝文阁，为飞白书，分赐从臣。作《观书诗》，命韩琦等属和，遂宴群玉殿。庚子，再召从臣于天章阁观瑞物，复宴群玉殿。是岁，冬无冰。占城来贡。

八年春正月辛亥，交阯贡驯象九。

二月癸未，帝不豫。甲申，下德音：减天下囚罪一等，徒以下释之。丙戌，中书、枢密奏事于福宁殿之西阁。

三月戊申，庞籍薨。癸亥，御内东门幄殿，优赐诸军缗钱。甲子，御延和殿，赐进士、诸科及第同出身三百四十一人。辛未，帝崩于福宁殿，遗制皇子即皇帝位，皇后为皇太后，丧服以日易月，山陵制度务从俭约。谥曰神文圣武明孝皇帝，庙号仁宗。十月甲午，葬永昭陵。

赞曰：仁宗恭俭仁恕，出于天性，一遇水旱，或密祷禁庭，或跣立殿下。有司请以玉清旧地为御苑，帝曰：“吾奉先帝苑囿，犹以为广，何以是为？”燕私常服浣濯，帷帟衾裯，多用缯絁。宫中夜饥，思膳烧羊，戒勿宣索，恐膳夫自此戕贼物命，以备不时之须。大辟疑者，皆令上谳，岁常活千余。吏部选人，一坐失入死罪，皆终身不迁。每谕辅臣曰：“朕未尝詈人以死，况敢滥用辟乎！”至于夏人犯边，御之出境；契丹渝盟，增以岁币。在位四十二年之间，吏治若偷惰，而任事蔑残刻之人；刑法似纵弛，而决狱多平允之士。国未尝无弊幸，而不足以累治世之体；朝未尝无小人，而不足以胜善类之气。君臣上下恻怛之心，忠厚之政，有以培壅宋三百余年之基。子孙一矫其所为，驯致于乱。《传》曰：“为人君，止于仁。”帝诚无愧焉。

关键词：宋史,本纪

解释翻译[挑错/完善]

皇二年（1050）春正月十五日，因岁饥废除上元观灯。二十四日，命令近臣与三司一起考校全国财赋收支数额。二月二十七日，调出内库绢五十万，下拨到河北、陕西、河东路，用作军赏。三月初一，下诏：秋天的最后一个月将在明堂举行祭祀活动。初二，以大庆殿为明堂。初七，派遣官员祈祷降雨。初十，月亮侵犯轩辕大星。十一日，下诏：明堂礼定下来了，大臣不要上尊号。十三日，契丹派遣使臣来报告攻打西夏的军队回师。十九日，降雨。二十二日，下诏：两浙流民允许人家收养。翰林学士赵概回访契丹。

夏五月初一，新作明堂礼神玉。十三日，表彰定州义民李能。

六月初四，出示新制明堂乐八曲。十二日，在太常用自制黄钟五音五曲练习。十五日，确定选举县令法。十七日，月亮侵犯填星。二十八日，讯问记录囚犯罪状。

八月初六，荧惑星进人舆鬼星，又侵犯积尸星。初九，调出内藏绢一百万市来军储。十八日，深州大雨，毁坏庐舍。九月初三，观阅雅乐。二十五日，祭祀景灵宫。二十六日，祭祀太庙。二十七日，在明堂大祭祀天地，以太祖、太宗、真宗配享，像在圆丘祭祀天地一样。大赦，百官晋升一等。下诏：“从今以后内降命令，有关部门执奏不要实行。敢因缘为私干请的人，谏官、御史检举。”冬十月十六日，荧惑星侵犯太微上将星。二十一日，在锡庆院宴饮京瓷父老。

闰十一月初六，下诏后妃之家不得在二府任职。十三日，秀州发生地震，有声如雷。十四日，诏令中书门下省、两制及太常官详定太乐。河北水灾。下诏免除租税。调出内藏库钱四十万络、绢四十万匹下拨本路，让其安置购买这一年的粮草。

十二月初一，定三品以上家庙制。角厮锣、西蕃瞎毡、西南蕃龙光能、占城、沙州来进贡，径源路生户都首领那龙之子阿日丁内附朝廷。

皇三年春正月十三日，到魏国大长公主府第探视病情。

二月初五，宰臣文彦博等进呈惶大飨明堂主己。十八日，恢复实行河北沿边州军人中粮草现钱法。

三月初九，宋库被罢免，任命刘杭为参知政事。二十二日，侬智高上表进献驯象和金银，朝廷拒绝。

夏四月初三，下诏：“河北流民相属道路，官吏不加抚恤，反而文饰使臣，交赂宾客，虚取名誉。从今以后除非搞赏兵校，其一切禁止。”十六日，太白星白天出现。

五月初一，因为恩、冀州早灾，下诏主管官吏审理囚犯。二十三日，设置河渠司。二十六日，颂布消要济众办，下命州县主管官吏按方剂救治百姓疾病。二十八日，讯问记录囚犯罪状。

六月初八，无为军进献芝草，仁宗命令姑且免了知军茹孝标的罪行，警告州县以后不要进献。

秋七月初五，下诏：“少卿、监以下，七十岁不能亲自处理事务的，御史台、审官院上报。曾经担任馆阁、台谏和提刑的，中书裁处。待制以上能自己请求退休的，则优加恩赏惠泽。”初八，任命孔氏子孙重新任仙源知县。初九，两制、礼官呈上大乐，称为大安。十三日，黄河在大名府郭固口决口。十七日，罢除和迁徙不称职的州县长官共十六人。二十八日，减少郴州、永州、桂阳监丁身米每年十万余石。

八月初八，派遣使臣安抚京东、淮南、两浙、荆湖、江南饥民。十三日，下诏各路监司上报所属长吏治绩好坏。这个月，汁河绝流。

冬十月二十二日，文彦博被罢免，任命庞籍为同中书门下平章事、昭文馆大学士，高若呐为枢密使，梁适为参知政事，王尧臣为枢密副使。

十一月初四，减漳州、泉州、兴化军丁米。

十二月初三，新作浑仪。二十三日，下诏七十岁以上的文武官员没有退休的，不予考课迁官。二十七日，废罢灾伤州军贡物。

这一年，径源樊家族密厮歌内附。皇四年春正月二十二日，下诏各路贷给百姓粮种。二十八日，堵塞大名府黄河决口。

二月二十四日，免除湖州百姓所贷官米。

三月初四，下诏礼部贡举。十一日，免除江南路百姓所贷粮种数十万解。十六日，讯问记录囚犯罪状。二十六日，下诏宫中购物付给实际的价值，不购买不缺的物品。

夏四月初五，下诏：修黄河兵夫逃亡死伤，清点数目，作为惩罚官吏的依据。广源州蛮侬智高反叛。

五月初一，侬智高攻陷琶州，于是又攻陷横、贵等八州，包围广州。二十八日，命令桂州知州陈曙率兵讨伐侬智高。六月初二，起用前卫尉卿余靖为秘书监、湖南安抚使、潭州知州，前尚书屯田员外郎、直史馆杨败视察安抚广南、提举经制盗贼事。初七，改余靖为广西安抚使、桂州知州，命令同提点广东刑狱李枢与陈曙一起讨伐侬智高，广东转运铃辖司发兵援助。十四日，任命狄青为枢密副使。

秋七月初二，调出内藏库钱绢补助河北军储。初三，命令余靖全权处理广南盗贼事宜。十四日，大风刮起树木。十九日，侬智高率领部众离开广州，广东兵马铃辖张忠、英州知州苏缄在白田阻击，张忠战死。二十一日，广东兵马铃辖蒋偕在路田失败。

八月十一日，下诏开封府，吹大风降雨，民舍倒塌被压死者，官府为之埋葬。十九日，命令枢密直学士孙洒安抚湖南、江西，内侍押班石全斌为副。

九月十五日，命令余靖提举广南兵甲经制盗贼事宜。十八日，广西兵马铃辖王正伦在昭州馆门骚攻讨侬智高，战死。侬智高进人昭州。二十八日，任命狄青为宣徽南院使，宣抚荆湖路，提举广南经制贼盗事宜。这个月，侬智高在太平场袭杀蒋偕。

冬十月初四，太白星侵犯南斗星，下诏延、环庆、径源路选择蕃落广锐军各五千人前往广南行营。初五，侬智高进人宾州。十二日，又进人琶州。十五日，因各路饥荒疾疫和征摇科调烦扰，命令转运使、提点刑狱、亲民官陈述救恤办法上报朝廷。

十一月初一，日食。十七日，下诏免除江西、湖南、广南供应军需百姓秋税的十分之三。

十二月初一，广西兵马铃辖陈曙讨伐侬智高军队，战于金城骚。二十一日，观赏新乐。二十四日，录用唐颜真卿后代。

这一年，河北路和州水灾，免除河北百姓多年拖欠和州百姓税役。皇五年春正月初一，到大庆殿接受朝贺。初九，因广南用兵，废除上元观灯。白色虹横贯天空，遮掩日光。十六日，会灵观发生火灾。十七日，狄青在琶州打败侬智高，斩首五千多级，侬智高逃跑。二十三日，派遣使臣安抚慰问广南将校，赐给军士络钱。

二月十三日，狄青升为枢密副使。十四日，赦免广南。凡战死者，给小棺材护送回家，没有主者官府埋葬祭奠。贼盗所过郡县，免除一年田租，为国捐躯者免科摇二年。贡举人免解至礼部，不预奏名者也将姓名上报。十六日，下诏广西都监萧注等追捕侬智高。十七日，颁降德音：减江西、湖南囚犯罪刑一等，徒刑以下释放。运输广南军需的丁壮减一半夏税，并免差役一年。十八日，下诏：百官在南郊祭祀时奏荐子孙，没有子孙的可以奏荐期亲一人。二十五日，下诏：精通经术的宗室人士，大宗正司上报姓名给朝廷。

三月二十三日，派遣使臣分别恭敬安置太祖、太宗、真宗遗像于滁州、并州、擅州。这个月，赐礼部奏名进士、各科及第出身一千零四十二人。

夏四月二十五日，命令刘杭、梁适监议大乐。

五月初六，下诏辅臣凡有大政，允许复对后殿。高若呐被罢免，任命狄青为枢密使。初八，孙洒为枢密副使。初九，下诏转运使不得取正赋外的杂税以助三司。十一日，下诏：侬智高所至州，因没有城垒或是兵力不敌盗贼而弃城的，奏裁。十三日，讯问记录囚犯罪状。十八日，下诏转运司贩济琶州贫民，每户贷给一石米。二十五日，下诏谏官、御史不得挟私中伤善良，不得泄漏臣僚陈述的机密事件。

六月初七，到紫哀殿检察伏安采，观赏宗庙祭器。十八日，集禧观建成。二十七日，下诏：“河北多年饥荒，转运使考察州县主管官吏能力行荒政者，上报治绩，弹勃不称职者。”

秋七月初八，下诏：荆湖北路百姓因灾害所贷常平仓米免偿。十二日，下诏：被荐举的人没有才能者，命令御史台上奏弹勃，现任监司以上官员不准行使论职权。二十一日，下诏太常寺确定溢号，不要溢美。

闰七月初一，下诏：逃出未还的广南百姓，限一年内归业，免除三年的赋役。初五，庞籍被罢免，任命陈执中同中书门下平章事、昭文馆大学士，梁适为同中书门下平章事、集贤殿大学士。初八，下诏武臣担任知州军，必须与僚属一起商议公事，不得专断处理公事。十三日，秦凤路报告说总管刘涣等攻破蕃部，斩首二千余级。

八月初一，下诏：百姓上告灾伤而监司不受理者，允许州军将情况上报朝廷。二十五日，策试制举人和武举人。二十六日，下诏：南郊祭祀以太祖、太宗、真宗一起配享。

九月十九日，观赏新乐。

冬十月初一，日食。十七日，作“镇国神宝”。二十二日，下诏：因蝗灾和早灾，命令监司告谕亲民官陈述民间利害。十一月初二，祭祀景灵宫。初三，祭祀太庙和奉慈庙。初四，在圆丘祭祀天地，大赦。十二日，加恩百官。二十三日，免除全国拖欠钱物。

十二月二十三日，下诏转运官不得进献正赋之外征收的钱物。二十七日，以曹、陈、许、郑、滑州为辅郡，隶属瓷内，设置京瓷转运使。

这一年，占城国来进贡。

至和元年（1054）春正月初六，下诏：“京师酷寒，百姓饥寒而死者多，有关部门予以掩埋。”初七，碎通天犀和药用来治疗百姓疾病。初八，贵妃张氏逝世，停止处理政事七天，禁止京城作乐一月。十二日，追册张氏为皇后，赐给溢号温成。二十六日，讯问记录囚犯罪状，减三京、辅郡杂犯死罪一等，徒刑以下释放。二月初六，下诏：“治理黄河堤岸染疾疫而死者，免除户税一年；无户税的，给其家钱三千。”二十八日，孙洒被罢免，任命田况为枢密副使。

三月初五，王贻永被罢免，任命王德用为枢密使。初七，命令曾公亮等一起考试人内医官。初八，赐给边臣攻守图。设置京瓷提点刑狱。十一日，太史说四月一日当为日食。十六日，颁布德音：改元，减死罪一等，流刑以下释放。十九日，易服，不上殿治理国事，减少饮食。二十一日，下诏：京西饥民，应该命令各地劝诱富人纳粟贩济。

夏四月初一，日食，用牲祭祀土地之神。初八，上殿治理国事，恢复饮食。样源观发生火灾。

五月十五日，因河北流民稍稍复业，派人安抚。二十九日，太白星白天出现。秋七月初六，任命程勘为参知政事。立温成园。初七，梁适被罢免。初八，罢除御史马遵、吕景初、吴中复。八月初六，下诏：“曾在本朝做官的前代帝王后代，官八品以下，他的祖父母、父母、妻子犯流刑以下罪，允许赎罪；没有任职本朝但曾经受到朝廷赏赐者，所犯非凶恶之罪，也允许赎罪。”十五日，任命刘杭为同中书门下平章事、集贤殿大学士。命令修起居注官侍经筵。九月十五日，契丹派人来报告平定夏国。二十一日，派三司使王拱辰回访契丹。二十九日，太白星白天出现。冬十月初一，太白星白天出现。初二，下诏：“士庶家不得与曾经受雇用之人为婚姻，违者离之。”初七，葬温成皇后。十六日，温成皇后神主人庙。二十八日，到城北炮场观摩发炮，宴饮从臣，赐给卫士络钱。

十一月初五，内出太庙帝合时飨及温成皇后庙祭享乐章，下太常寺练习。十二月十七日，下诏司天监天文算术官不得出人臣僚之家。二十四日，下诏：内侍传布圣旨和命令，命令都知司札报，接到圣旨者重新上奏报告。

这一年，融州大丘洞杨光朝内附朝廷。

至和二年春正月初八，恭敬安置真宗遗像于万寿观。减瓷内、辅郡囚罪一等，徒刑以下释放。赐给各军络钱。初九，琶州报告说苏茂州蛮攻打边境，下诏广西出兵讨伐。二十八日，晏殊逝世。二月初四，汾州团练推官郭固呈上车战法，检验之后，授给他卫尉承。三月初九，下诏修起居注立于讲读官之后。十八日，封孔子后代为衍圣公。这个月，因早灾免除瓷内百姓拖欠草料和去年秋税，废罢营造各役。

夏四月十一日，契丹派遣使臣祝贺乾元节，转达其国主的命令，持本国三世画像来求取遗像。二十三日，定差衙前法。二十七日，调出米置于京城门，减价以济饥民。

五月初二，讯问记录囚犯罪状。初四，下诏中书公事一律采用祖宗成例处理。二十一日，下诏告诫百官务必整治各部门的职守。

六月十一日，陈执中被罢免。任命文彦博为同中书门下平章事、昭文馆大学士，刘杭监修国史，富弼为同中书门下平章事、集贤殿大学士。十八日，侬智高母亲侬氏，弟侬智光，子侬继宗、侬继封被处死。

秋八月初三，减瓷内、辅郡囚罪一等，徒刑以下释放。初十，设置台谏章奏簿。二十七日，诏令中书、枢密院排列宗姓服属，从明堂推恩后达十年者，都予以升官。

九月初三，契丹派遣使臣来报告国主耶律宗真逝世，仁宗发哀，在内东门幕后成服致哀，派遣使臣祭奠、吊慰并祝贺其子耶律洪基即位。十三日，下诏：考试医官必须要有惬经、体势的内容，每次考试十道题，答对六道为合格。二十六日，废除辅臣、宣徽使、节度使乾元节任子恩。

冬十月初二，录用唐长孙无忌后代。初五，下诏京瓷不管辖辅郡，废罢京瓷转运使、提点刑狱。二十九日，下溪州蛮彭仕羲攻打边境，下诏湖北路出兵讨伐。十一月初一，交趾来报告李德政去世，其子李日尊奉上遗留物和驯象。初五，沿边地区推行现钱和来法。十二月初四，修六塔河。十四日，下诏：武臣犯贪赃罪者不得转官横行，立有战功者可以。十七日，契丹派人带来国主耶律宗真的遗留物并回访朝廷，对吊祭表示感谢。二十七日，太白星白天出现。二十九日，醛泉观修成。这一年，西界阿讹等内附朝廷，下诏送回。龙赐州彭师党率领族众归附，大食国、西蕃、安化州蛮来进贡。嘉元年（1056）春正月初一，到大庆殿接受朝贺。这天，仁宗身体不适。初八，辅臣在大庆殿祈祷祠祭，斋宿殿堂。近臣在寺观祈祷，并派各州长官祈祷于岳读各祠。初九，到崇政殿。初十，赐给在京各军络钱。十一日，赦免天下，免除受灾田租税和暂停征收的租税。十五日，废罢上元观灯。十八日，命令辅臣祈祷天地、宗庙、社翟。这个月，降大雪，降木冰。

二月二十二日，仁宗病情好转康复，到延和殿。

三月初五，下诏礼部贡举。十九日，司天监报告说：从至和元年五月，客星早晨出现在东方守天关，到这时消失。二十日，派遣官员致谢天地、宗庙、社翟、寺观、诸祠。二十一日，契丹派人来致谢。闰三月初一，任命王尧臣为参知政事，程勘为枢密副使。下诏前后殿隔日治事。

夏四月初一，六塔河又决堤。初五，裁定补荫选举法。二十三日，讯问记录囚犯罪状。这个月，降大雨，水灌进安上门，门关被折，毁坏官私庐舍数万间。各路报告说江、河决口溢水，河北尤为严重。

六月初一，下诏：双日不治事，伏天完后恢复旧制。二十一日，免除瓷内、京东西、河北遭受水灾百姓赋税。二十五日，降雨毁坏太社坛、太翟坛。二十八日，派遣使臣安抚河北。二十九日，下诏大臣密封上奏章陈述时政缺失。

秋七月初五，命令京东西、湖北监司分别到水灾州军贩济饥民免除租税。初六，赐给河北流民米，压死和淹死者赐给其家钱不等。初九，拿出内藏库绢三十万贩贷河北。月亮进人南斗星。二十五日，贷给遭受水灾百姓麦种。这个月，彗星显现在紫微垣，长丈余。环州小遇族反叛，被知州张撰攻破降服。

八月初一，日食。十四日，狄青被罢免，任命韩琦为枢密使。这天晚上彗星消失。十五日，出示恭谢乐章，在太常寺练习。二十六日，朝拜景灵宫。减京城囚犯徒刑一等，杖刑答刑释放。二十九日，下诏湖北招安彭仕羲。

九月十一日，命令宰臣摄事于太庙。十二日，在大庆殿恭谢天地，大赦，改元。十八日，加恩百官。二十一日，赐退休卿、监以上官员和曾任近侍之臣粟帛酒撰。二十四日，实施御史迁升标准。自京城至泅州设置汁河木岸。十一月初三，王德用被罢免，贾昌朝为枢密使。

十二月初五，刘杭被罢免，任命曾公亮为参知政事。十七日，白色虹遮掩日光。

这一年，西蕃磨毡角、占城、大食国来进贡。融、桂州蛮杨克端等内附朝廷。嘉二年春二月初三，梓夔路三里村夷人攻打清井监。初四，讯问记录囚犯罪状，减罪一等，徒刑以下释放。派遣使臣讯问记录三京和辅郡囚犯罪状。十六日，杜衍逝世。遭州罗城洞蛮攻打边境，出兵打退他们。二十七日，王德用去世。这个月，雄、霸二州发生地震。三月初二，贩济河北饥民。十九日，契丹使臣耶律防、陈凯来求遗像。二十二日，淮水溢出河道。派遣张鼻回访契丹。二十七日，狄青逝世。这个月，赐礼部奏名进士、诸科及第出身八百七十七人。亲自考试举人，免默不合格的。夏四月初一，因河北多次发生地震，派遣使臣安抚。二十日，幽州发生大地震，毁坏城廓，数万人被压死。二十三日，琶州火酮蛮侬宗旦攻打边境。二十七日，因为彭仕羲没有投降，派遣使臣安抚湖北。五月初五，管勾麟府军马公事郭恩被西夏人袭击，死于断道坞。二十四日，下诏实施磨勘法。

六月十三日，夏国主谅柞派人来谢使吊祭。二十三日，以淑妃苗氏为贤妃。秋七月初七，下诏河北各道总管分遣兵官教阅所部军队。十七日，命令孙打、张鼻考核转运使和提点刑狱课绩。二十三日，下诏陕西、河北各路经略安抚使推举文武官才能可以担任将领者各一人。

八月初五，下诏：每年赐各道节镇、各州钱不等，命长官选官和药，以救治百姓疾病。初八，命令富弼等编定蝙初。十六日，讯问记录囚犯罪状，减罪一等，徒刑以下释放。十九日，策试制举人。二十三日，设置广惠仓。

九月二十七日，契丹又一次派萧启、吴湛来求遗像。

冬十月初二，派遣胡宿回访契丹。初三，颁布禄令。

十一月二十四日，下诏三司使考核判官有无才能上报朝廷。

十二月初六，下诏：“从今以后隔年贡举，天下进士、各科解额为原来的一半，设置明经科，废罢说书举人。”初九，立内降关白二府法。

这一年，西蕃瞎毡和各族、西平州黔南道王石自品、西南蕃鹅州来进贡。嘉三年春正月二十七日，凿永通河。

二月初二，契丹使臣来报告其祖母去世，停止治理国事七天，派遣使臣前往奠祭吊慰。十二日，讯问记录囚犯罪状，减罪一等，徒刑以下释放。

三月初四，下诏礼部贡举。

夏四月二十四日，吴育去世。二十五日，废除睦亲宅祖宗神御殿。丙辰日，下诏：“守令有的贪婪悠肆，老态龙钟，以弛为宽，以苛为察，以增加征收赋税为功劳，以重罪轻判、轻罪重判为能事，而有关部门没有能够行使检举弹勃的职权。从今以后各部门官吏要谨守职守，不为权廊所阻挠，不放纵有罪官吏，从而符合我的意愿。”

五月初三，增加国子监生员。二十五日，契丹派遣使臣送来其祖母的遗留物。

六月初七，文彦博、贾昌朝被罢免，任命富弼为昭文馆大学士，韩琦为同中书门下平章事、集贤殿大学士，宋序、田况为枢密使，张鼻为枢密副使。十五日，下诏学士院编撰国朝制浩。二十八日，交趾进贡异兽。

秋七月初八，下诏：“广济河溢出，原武县黄河决口，派官视察民田，贩济抚恤遭受水灾的人。”二十五日，因夔州路早灾，派遣使臣安抚。

八月初一，日食。二十一日，王尧臣去世。二十二日，彭仕羲率部众投降。九月初五，讨论废罢榷茶法。二十一日，契丹派遣使臣来致谢。冬十月二十六日，废除河北坊郭客户干食盐钱。

十一月初六，讨论裁减冗费。二十二日，设置都水监，废罢三司河渠司。十二月己巳日，诏令三司每年上报全国赋税数额，三年计算一次亏赢上报朝廷。

闰十二月初一，下诏：“担任吏人和伎术官职的人，不得任知州军、提点刑狱，从军班出至正任者，才能任边防重要州军的长官。”十一日，下诏裁定制科和进士高第人的恩赏标准。十四日，下诏：明年正月初一日食，从二十一日起不上殿治理国事，减少饮食。宴饮契丹使臣，不作乐。十六日，讯问记录囚犯罪状，降三京囚犯罪刑一等，徒刑以下释放。这一年，安化上中下州、北遐镇蛮人来进贡。

嘉四年春正月初一，日食。祭祀天地用牲。初六，上殿处理政事，恢复饮食。因自去年冬天雨雪不止，派官分行京城，赐给孤穷老病者钱，瓷县委托令佐煮粥贩济饥民。初七，赐给在京各军班络钱。颁布嘉骚令。

二月初四，废罢榷茶。初五，广南报告说交趾攻打钦州。初十，以广惠仓隶司农寺。二十三日，白虹遮蔽日光。三月初四，命令近臣同三司一起减定民间科率。这个月，赐进士、各科及第出身三百三十九人。

夏四月初三，下诏冬季第一个月在太庙举行大祭祀。初九，封柴氏后为崇义公，给田十顷，用于周室祠祀。十二日，恢复银台司封驳制。十九日，陈执中逝世。二十七日，下诏：“中外臣庶居室、器用、冠服、妾腾，有违反制度规定的，一定予以惩罚不贷。”二十八日，讯问记录囚犯罪状，减罪一等，徒刑以下释放。大闪电，降冰雹。

五月初五，下诏：“两制臣僚原来不许到执政私第，执政所荐举的官员不得用为御史，从今天起废除这个规定。”初七，下诏：内臣人员太多，暂罢养子人内。十九日，派官员确定河北牧地地界，其余土地募民耕种。

六月初七，大臣请加尊号“大仁至治”，五次上表，没有批准。十一日，下诏各路经略安抚使、转运使、提点刑狱，分别推举所属官吏中有实实在在政绩的人三名，以备进升。曾经任职两府的官员，允许推举内外官员。十五日，下诏转运司，凡是邻州饥荒而动不动就闭桌者，以违制论处。二十九日，放出二百一十四名宫女。

秋七月十五日，放出宫女二百三十六人。

八月十三日，策试制举人。冬十月十一日，祭祀景灵宫。十二日，在太庙举行大祭，大赦。下诏各路监司考察有德有才为乡里推重者，连同长吏上报。百姓有八十岁以上父母，免除一丁的赋役。恢复益州为成都府，并州为太原府。十七日，加恩百官。十一月初九，汝南郡王赵允让逝世。十二月十六日，白虹遮蔽日光。嘉五年春正月初一，白虹遮蔽日光，太白星侵犯岁星。初九，录用刘继元后代。

二月初三，讯问记录囚犯罪状。三月初三，下诏礼部贡举。初四，刘杭逝世。初六，岁星白天出现。二十三日，下诏蝗灾涝灾相继而来，告诫转运使、提点刑狱督促州县贩济，并且考察不称职者。

夏四月二十五日，程勘被罢免，任命孙林为枢密副使。二十八日，命令近臣同三司商议均税。

五月初一，京师百姓疾疫流行，选派医生、供给医药予以治疗。初二，京城发生地震。初十，下诏三司设置宽恤民力司。二十二日，王安石被召为三司度支判官。三十日，讯问记录囚犯罪状，减罪一等，徒刑以下释放。

六月初八，下诏禁止上封告汗人罪或言赦免之前的事，以及言事官弹勃官员不关政体的小过失。十八日，派遣官员分别到全国各地，咨访宽恤民力事宜。秋七月初七，琶州报告说交趾与甲酮蛮联合出兵攻打边境，都巡检宋士尧抵抗战死，下诏各州出兵讨捕。初十，下诏待制、台谏官、正刺史以上官员各自举荐可以担任将领率军作战的各司使至三班使臣三人。十二日，翰林学士欧阳修呈上新修司害书。二十四日，下诏中书门下省选择正直忠厚人士向朝廷推荐，投机取巧、急功近利的人罢除不用。八月十六日，诏求逸书。二十四日，废除陕西估马司。二十九日，罢除各路同提点刑狱使臣。三十日，设置江、湖、闽、广、四川等十一路转运判官。

九月初三，太白星白天出现。冬十月三十日，深州报告说野蚕成茧，遍及原野。

十一月初六，废除内臣寄迁法。十六日，宋序被罢免。任命曾公亮为枢密使，张异、孙林为参知政事，欧阳修、陈升之、赵概为枢密副使。

十二月二十四日，苏茂州蛮攻打琶州。二十六日，补各州父老百岁以上十二人为州助教。

这一年，大食国来进贡。

嘉六年春正月十一日，允许两制与台谏官相见。

二月初三，下诏：宗室赐名授官者，必须要等到十五岁才允许转官。十一日，下诏：良民子弟或被人诱隶军籍，从现在起两月内父母告诉官府，予以归还。十二日，讯问记录囚犯罪状，减罪一等，徒刑以下释放。

三月十六日，富弼因丧母离职。十七日，因富弼母丧废罢大宴。二十五日，供给西京周庙祭享器服。这个月，赐进士、各科及第同出身二百九十五人。夏四月初八，下诏：岭南死于侬智高贼的官吏家属没能归家还业的，所在供给食物，护送还乡。二十七日，陈升之被罢免，任命包拯为枢密副使。罢默谏官唐介和赵打、御史范师道和吕诲。五月初四，各路选送的有行义文学之士七人被授给官职。二十八日，讯问记录囚犯罪状，减罪一等，徒刑以下释放。分派官员讯问记录三京囚犯罪状。六月初一，日食。十四日，太白星白天出现。二十一日，岁星白天出现。二十五日，任命司马光为知谏院，到朝廷接受皇帝咨询。二十七日，任命王安石为知制浩。

秋七月初四，泅州淮水溢出河道。初五，下诏淮南、江、浙水灾，派官考察免税。初七，录用昭宪皇太后、孝明孝惠孝章淑德皇后家子孙，有十九人进升授官。十二日，下诏：“台谏为皇帝耳目之官，听从心怀恶意的小人造谤飞语，中伤善良，不是忠孝的表现。中书门下省要警告百工，务必实事求是，因袭旧弊不改者罢除不用。”

八月二十五日，策试制举人。二十七日，下诏：“各路荐举之官，没有考察所推举的人是否贤能，近来命令有关部门详细制定条例，各位官员务必按照新制办事，以符合肤的意愿。并且命令考校转运使、提刑课绩院按新制定条例施行。”二十八日，下诏：清白正直、不骚扰百姓而向百姓施行实惠的州县官员，命令本路监司保荐连任，政绩尤其突出的，应当加以奖赏和升迁。

闰八月初五，又以成都府为剑南西川节度。二十日，任命韩琦为昭文馆大学士，曾公亮为同中书门下平章事、集贤殿大学士，张异为枢密使。二十一日，任命胡宿为枢密副使。

冬十月初三，制定内侍磨勘法。初七，下诏京西、淮、浙、荆湖增置都同巡检。十三日，起用皇侄、前右卫大将军、岳州团练使赵宗实为泰州防御使，知宗正寺。以服丧推辞没有就职。

十一月二十日，允许夏国采用汉族衣冠。二十四日，赐昭宪皇太后家信陵坊府宅。二十九日，允许康州刺史李枢用自己的官封赠父母。

十二月初七，收复丰州。十一日，命令各路总管集随军功过簿，作为迁补官职的依据。

这一年，冬季没有结冰。占城国进贡驯象。安化州蛮来进贡。

嘉七年春正月二十三日，又命令皇侄赵宗实为仄州防御史，知宗正寺。二十七日，下诏南郊祭祀配以太祖作为定制。改温成皇后庙为祠殿。

二月初一，改江西盐法。下诏开封府在四郊买地，给钱掩埋不能下葬的百姓。初五，讯问记录囚犯罪状，命令官员讯问记录遭受水灾各州的囚犯罪状。三月初四，下诏礼部贡举。初八，孙打被罢免，任命赵概为参知政事，吴奎为枢密副使。十七日，因早灾罢除大宴。十八日，在西太一宫祈祷降雨。二十三日，谢降雨。二十五日，徐州彭城、壕州钟离地生面十余顷，百姓都采集来当食物。

夏四月初五，颁布嚎编救。十二日，夏国主谅柞进马请求赐书，下诏赐给仇经，还其马。

五月十二日，太白星白天出现。二十四日，包拯去世。

六月初一，岁星白天出现。秋七月初三，太白星历经一天才消失。初七，下诏秋季的最后一个月在明堂举行祭祀。

八月初一，出明堂乐章，在太常寺练习。初五，下诏以赵宗实为皇子。初九，赐名曙。十三日，恭敬安置真宗遗像于寿星观。二十六日，以立皇子告天地宗庙各陵。

九月初一，任命皇子为齐州防御使，封为巨鹿郡公。初五，祭祀景灵宫。初六，祭祀太庙。初七，大享明堂，奉真宗配，大赦。十五日，加恩百官。冬十月初二，皇子上表辞所授官，仁宗赐给诏书没有答应。十三日，白虹遮蔽日光。二十二日，太白星白天出现。二十三日，下诏内藏库、三司共同拿出一百万络，帮助来买全国常平仓粮粟。十二月二十一日，以德妃沈氏为贵妃，贤妃苗氏为德妃。二十三日，到龙图阁、天章阁，召大臣宗室观赏祖宗御书。又到宝文阁，撰飞白体书法分别赐给从臣。做砚书诗，命令韩琦等唱和，于是宴饮群玉殿。二十七日，又召从臣到天章阁观赏瑞物，又宴饮群玉殿。这一年，冬季没有结冰。占城来进贡。

嘉八年春正月初九，交趾进贡九头驯象。

二月十一日，仁宗身体不适。十二日，颁布德音，减全国囚犯罪刑一等，徒刑以下释放。十四日，中书省、枢密院到福宁殿西阅奏事。

三月初六，庞籍去世。二十一日，仁宗到内东门临时宫殿，优赐各军络钱。二十二日，到延和殿，赐进士、各科及第同出身三百四十一人。二十九日，仁宗在福宁殿逝世，遗诏皇太子即皇帝位，皇后为皇太后，服丧以日当月，山陵制度务必节俭。溢号为神文圣武明孝皇帝，庙号仁宗。十月二十七日，葬于永昭陵。评论说：仁宗谦恭、节俭、仁慈、宽厚，这是出于天性，一遇到水早灾害，或者在宫中秘密祈祷，或赤脚站在大殿下面。有关部门请求把玉清昭应宫旧地开辟为御花园，皇上说：“我承奉先帝的苑囿，还认为太广大了，还要这个干什么了家宴上常穿一再浆洗过的衣服，床帐被褥，多用粗绸做成。在宫中夜里饿了，想吃烤羊肉，告诫左右不要向御厨索要，恐怕厨夫从此滥杀生灵，来准备随时需求。判死刑尚有疑问的罪犯，都要命令重审复核，每年可使千余名死刑犯活下来。吏部选拔人才，一旦错判致人死罪的官吏，都一辈子得不到升迁。仁宗皇帝经常对近臣们说：“肤从来没有用死字骂过人，怎么敢滥用死刑呢了

到了西夏侵犯边疆，就把他们赶出国境；契丹背弃盟约，就增加岁币。在位四十二年之间，吏治好像苟且怠惰，但任用官员蔑视残暴苛刻的小人；刑法好像放纵松弛，但判案官员多是公正平允的人。国家不是没有弊端，然而不足以牵累治世的国体；朝廷不是没有小人，然而远不足以压倒善良忠厚之人的正气。君臣上下同情怜悯老百姓的心情，忠诚厚道的为政原则，可以说对培养宋王朝三百多年的根基起了作用。后代子孙一旦改变这种治国方法，天下就趋于混乱了。左传说：“做国君的做到一个仁字就可以了。”仁宗皇帝真是当之无愧啊！

上一篇：本纪·卷十一

下一篇：本纪·卷十三

全   文：宋史

