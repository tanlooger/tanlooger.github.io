---
---
---
title: 朱倬王纶尹穑王之望徐俯沈与求翟汝文王庶辛炳
---

朱倬，字汉章，唐宰相敬则之后，七世祖避地闽中，为闽县人。世学《易》，入太学。宣和五年，登进士第，调常州宜兴簿。金将犯边，居民求避地，倬为具舟给食，众赖以济。未几，民告涝于郡，郡檄倬考实，乃除田租什九，守怒，不能夺。张浚荐倬，召对，除福建、广东西财用所属官。宣谕使明橐再荐于朝，时方以刘豫为忧，倬因赐对，策其必败。高宗大喜，诏改合入官。与丞相秦桧忤，出教授越州。用张守荐，除诸王府教授。桧恶言兵，倬论掩骼事，又忤之。

梁汝嘉制置浙东，表摄参谋。有群寇就擒，属倬鞫问，独窜二人，余释不问。曰："吾大父尉崇安日，获寇二百，坐死者七十余人。大父谓此饥民剽食尔，乌可尽绳以法？悉除其罪，不以徼赏。吾其可愧大父乎？"通判南剑。建寇阿魏众数千，剑邻于建，兵忄耎不可用，倬重赏募卒擒获，境内迄平。

除知惠州。陛辞，因言尝策刘豫必败，高宗记其言，问："卿久淹何所？"倬曰："厄于桧。"上愀然慰谕，目送之。旬日间，除国子监丞，寻除浙西提举，且命自今在内除提举官，今朝辞上殿，盖为倬设也。既对，上曰："卿以朕亲擢出为部使者，使咸知内外任均。"又曰："人不知卿，朕独知卿。"除右正言，累迁中丞。尝言："人主任以耳目，非报怨任气之地，必上合天心。"每上疏辄夙兴露告，若上帝鉴临。奏疏凡数十，如发仓廪，蠲米价，减私盐，核军食，率焚稿不传。知贡举，迁参知政事。

绍兴三十一年，拜尚书右仆射。金兵犯江，倬陈战、备、应三策，且谓兵应者胜，上深然之。又策敌三事：上焉者为耕筑计，中焉者守备，下则妄意绝江，金必出下策。果如所料。史浩、虞允文、王淮、陈俊卿、刘珙之进用，皆倬所荐也。

高宗自建康回銮，有内禅意。倬密奏曰："靖康之事正以传位太遽，盍姑徐之。"心不自安，屡求去。诏以观文殿学士提举江州太平兴国宫。孝宗即位，谏臣以为言，降资政殿学士。明年致仕，卒。复元职，恤典如宰相，赠特进。孙着，淳熙十四年登第，仕至吏部尚书。

王纶，字德言，建康人。幼颖悟，十岁能属文。登绍兴五年进士第，授平江府昆山县主簿，历镇江府、婺州、临安府教授，权国子正。

时初建太学，亡旧规，凭吏省记，吏缘为奸。纶厘正之，其弊稍革。迁敕令所删定官、诸王宫大小学教授兼权兵部郎官。言："孔门弟子与后世诸儒有功斯文者，皆得从祀先圣，今辟庠序，修礼乐，宜以其式颁诸郡县。"

二十四年，以御史中丞魏师逊荐，为监察御史，与秦桧论事，忤其意，师逊遂劾纶，且言："智识浅昧，不能知纶。"由此罢去。逾年，知兴国军。桧死，召为起居舍人兼崇政殿说书，寻兼权礼部侍郎。

二十六年，试中书舍人。高宗躬亲政事，收揽威柄，召诸贤于散地，诏命填委，多纶所草。纶奏守臣裕民事，乞毋拘五条，从之。兼侍讲。上喜读《春秋左氏传》，纶进讲，与上意合。尝同讲读官荐兴化军郑樵学行，召对命官，且给笔札，录其所着史。兼直学士院，迁工部侍郎，仍兼直院。撰《吴玠神道碑》，称上旨，赐宸翰褒宠。

二十八年，除同知枢密院事。金将渝盟，边报沓至，宰相沈该未敢以闻。纶率参知政事陈康伯、同知枢密院事陈诚之共白其事，乞备御。已而纶病肺暍，告请祠，上遣御医诊视，且赐白金五百两。

二十九年六月，朝论欲遣大臣为泛使觇敌，且坚盟好。纶请行，乃以为称谢使，曹勋副之。至金，馆礼甚隆。一日，急召使入，金主御便殿，惟一执政在焉，连发数问，纶条对，金主不能屈。九月，还朝入见，言："邻国恭顺和好，皆陛下威德所致。"宰臣汤思退等皆贺。然当时金已谋犯江，特以善意绐纶尔。

纶旧疾作，力丐外，除资政殿大学士知福州，上解所御犀带赐之。明年，知建康府兼行宫留守。敌犯江，纶每以守御利害驿闻，上多从之。三十一年八月，卒。赠左光禄大夫，谥章敏。无子，以兄绰之子为后。

尹穑，字少稷。建炎中兴，自北归南。绍兴三十二年，与陆游同为枢密院编修官。权知院史浩、同知王祖舜荐其博学有文，召对称旨，二人并赐进士出身。孝宗奖用西北之士，隆兴元年，除穑监察御史，寻除右正言。二年五月，除殿中侍御史。历迁谏议大夫，未几而罢。

初，符离师溃，汤思退复相，金帅移书索地，诏侍从台谏集议。穑时为监察御史，以为国家事力未备，宜与敌和，惟增岁币，勿弃四州，勿请陵寝，则和议可成。既而卢仲贤出使，为金所胁，又将遣王之望，张浚极言其不可。穑为右正言，惧和议弗就，因劾浚跋扈，未几罢政。后将割四郡，再易国书，岁币如所索之数，而敌分兵入寇。上意中悔。穑为侍御史，乞置狱，取不肯撤备及弃地者劾其罪，牵引凡二十余人。

时方以和为急，擢穑为谏议大夫。敌势浸张，远近震动，都督、同都督相继辞行。上书者攻和议之失，且言："穑专附大臣为鹰犬，如张浚忠诚为国，天下共知，穑不顾公议，妄肆诋诽；凡大臣不悦者皆逐之，相与表里，以成奸谋，皆可斩。"上虽怒言者，而一时主议之臣与穑，皆相继废黜。先是，胡铨力言主和非是，大臣不悦，命铨与穑分往浙东西措置海道。二人挈家以行，为言者所劾，遂皆罢，语在《陈康伯传》。

王之望，字瞻叔，襄阳谷城人，后寓居台州。父纲，登元符进士第，至通判徽州而卒。之望初以荫补，绍兴八年，登进士第。教授处州，入为太学录，迁博士。久之，出知荆门军，提举湖南茶盐，改潼川府路转运判官，寻改成都府路计度转运副使、提举四川茶马。

朝臣荐其才，召赴行在，除太府少卿，总领四川财赋。金人渝盟，军书旁午，调度百出，之望区画无遗事。第括民质剂未税者，搜抉隐匿，得钱为缗四百六十八万，众咸怨之。后升太府卿。

孝宗即位，除户部侍郎，充川、陕宣谕使。先是，敌帅合喜寇凤州之黄牛堡，吴璘击走之，遂取秦州，连复商、陕、原、环等十七郡。敌以璘精兵皆在德顺，力攻之。时陈康伯秉政，方议罢德顺戍，虞允文为宣谕使，力争不从，上以手札命璘退师。之望既代允文宣谕使，赞璘命诸将弃德顺，仓卒引退。敌乘其后，正兵三万，还者仅七千人，将校所存无几，连营恸哭，声震原野。上闻而悔之。

隆兴初，右谏议大夫王大宝疏之望罪，除集英殿修撰、提举江州太平兴国宫。未几，权户部侍郎、江淮都督府参赞军事。之望雅不欲战，请朝，因奏："人主论兵与臣下不同，惟奉承天意而已。窃观天意，南北之形已成，未易相兼，我之不可绝淮而北，犹敌之不可越江而南也。移攻战之力以自守，自守既固，然后随机制变，择利而应之。"有旨留中。俄兼直学士院。

汤思退力主息兵，奏除之望吏部侍郎、通问使。寻议先遣小使觇敌，召之望还。之望首以守备不足恃为告，上亟罢都督府，以之望为淮西宣谕使，甫拜命，又擢右谏议大夫。之望因上章极言廷臣执偏见为身谋，乞明诏在庭，平其心于议论之际。时思退主和议，浚主恢复，之望言似善，实阴为思退地也。

既而视师江上。金复犯边，遂上和、战二策，且言措置守御之备，疏奏未达，拜参知政事。既入，俄兼同知枢密院事。敌兵交至，濠、楚守将或弃城遁，上命汤思退督江、淮师；未行，复令之望督视，改同都督。力辞不行。会太学诸生上书，上怒，欲加罪，之望救解之。遂以参知政事劳师江、淮。

之望先尝贻书敌帅。至是，王抃使敌军，并割商、秦地；许归被俘人，惟叛亡不预；世为叔侄之国。敌皆听许，讲解而罢。上闻敌师退，令督府择利击之，之望下令诸将不得妄进。朝廷趣行，之望言："王抃既还，不可冒小利，害大计。"言者论罢为端明殿学士、提举江州太平兴国宫，居天台。乾道元年，起知福州、福建路安抚使。捕海贼王大老，捷闻，加资政殿大学士，移知温州，寻复罢。六年冬，卒。

之望有文艺干略，当秦桧时，落落不合或谓其有守。绍兴末年，力附和议，与思退相表里，专以割地啖敌为得计，地割而敌势益张，之望迄以此废焉。

徐俯，字师川，洪州分宁人。以父禧死国事，授通直郎，累官至司门郎。靖康中，张邦昌僣位，俯遂致仕。时工部侍郎何昌言与其弟昌辰避邦昌，皆改名。俯买婢名昌奴，遇客至，即呼前驱使之。建炎初，落致仕，奉祠。

内侍郑谌识俯于江西，重其诗，荐于高宗。胡直孺在经筵，汪藻在翰苑，迭荐之，遂以俯为右谏议大夫。中书舍人程俱言："俯以前任省郎遽除谏议，自元丰更制以来未之有。考之古今，非阳城、种放，则未尝不循序而进，愿姑以所应者命之。昔元稹在长庆间，擢知制诰，真不忝矣。缘其为荆南判司，命从中出，召为省郎，便知制诰，遂喧朝论，时谓荆南监军崔潭峻实引之。近亦传俯与宦寺倡酬，称其警策，恐或者不知陛下得俯之由。"不报，俱遂罢。

绍兴二年，赐进士出身，兼侍读。三年，迁翰林学士，俄擢端明殿学士、签书枢密院事。四年，兼权参知政事。宰相朱胜非言："襄阳上流，所当先取。"帝曰："盍就委岳飞？"参政赵鼎曰："知上流利害，无如飞者。"俯独持不可，帝不听。会刘光世乞入奏，鼎言："方议出师，大将不宜离军。"俯欲许之，鼎固争，俯乃求去，提举洞霄宫。

九年，知信州。中丞王次翁论其不理郡事，予祠。明年，卒。俯才俊，与曾几、吕本中游，有诗集六卷。

沈与求，字必先，湖州德清人。登政和五年进士第，累迁至明州通判。以御史张守荐，召对，除监察御史。上疏论执政，迁兵部员外郎，自劾以为言苟不当，不应得迁。上乃行其言，除殿中侍御史。

上在会稽，或劝幸饶、信，有急则入闽。与求以为今日根本正在江、浙，宜进都建康，以图恢复。论范宗尹年少为相，恐误国事。上不悦，以直龙图阁知台州。宗尹罢，召还，再除侍御史。

时军储窘乏，措置诸镇屯田，与求取古今屯田利害，为《集议》二卷上之，诏付户部看详。江西安抚、知江州朱胜非未至，而马进寇江州陷之，与求论九江之陷，由胜非赴镇太缓，胜非罢去。时方多事，百司稽违，与求援元丰旧制，请许台谏官弹奏，上从之。与求再居言路，或疑凡范宗尹所引用者，将悉论出之。与求曰："近世朋党成风，人才不问贤否，皆视宰相出处为进退。今当别人才邪正而言之，岂可谓一时所用皆不贤哉？"人服其言。

吕颐浩再相，御营统制辛永宗、枢密富直柔、右司谏韩璜屡言其短。与求劾直柔附会永宗兄弟，为致身之资。上遂出永宗，而璜、直柔亦相继罢黜。

迁御史中丞。时禁卫寡弱，诸将各拥重兵，与求言："汉有南北军，唐用府兵，彼此相维，使无偏重之势。今兵权不在朝廷，虽有枢密院及三省兵房、尚书兵部，但行文字而已。愿诏大臣益修兵政，助成中兴之势。"浙西安抚刘光世来朝，以缯帛、方物为献，上已分乞六宫，与求奏："今为何时而有此。"时已暮，疏入，上命追取斥还。内侍冯益请别置御马院，自领其事，又擅穿皇城便门。与求劾益专恣，请治其罪。

谍报刘豫在淮阳造舟，议者多欲于明州向头设备。与求言："使贼舟至此，则入吾腹心之地。臣闻海舟自京东入浙，必由泰州石港、通州料角崇明镇等处，次至平江南北洋，次至秀州金山，次至向头。又闻料角水势湍险，必得沙上水手方能转运。宜于石港、料角等处拘收水手，优给钱粮而存养之，以备缓急。"

两浙转运副使徐康国自温州进发宣和间所制间金、销金屏障什物，与求奏曰："陛下俭侔大禹，今康国欲以微物累盛德，乞斥而焚之，仍显黜康国。"从之。与求历御史三院，知无不言，前后几四百奏，其言切直，自敌己已下有不能堪者。上时有所训敕，每曰："汝不识沈中丞邪？"移吏部尚书兼权翰林学士兼侍读，遂出为荆湖南路安抚使、知潭州。引疾丐祠许之。

四年，出知镇江府兼两浙西路安抚使。复以吏部尚书召，除参知政事。金人将入寇，上谕辅臣曰："朕当亲总六军。"与求赞之曰："今日亲征，皆由圣断。"上意决亲征，书《车攻诗》以赐。上曰："朕以二圣在远，屈己通和。今豫逆乱如此，安可复忍？"与求曰："和亲乃金人屡试之策，不足信也。"因奏："诸将分屯江岸，而敌人往来淮甸，当遣岳飞自上流取间道乘虚击之，彼必有反顾之忧。"上曰："当如此措置。"

五年，兼权知枢密院事。时张浚视师江上，以行府为名，言知泰州邵彪及具营田利害事，乞送尚书省。有旨从之。与求不能平，曰："三省、枢密院乃奉行行府文书邪？"六年，张浚复欲出视师，不告之同列。及得旨，乃退而叹曰："此大事也，吾不与闻，何以居位？"遂丐祠，罢，出知明州。

七年，上在平江，召见，除同知枢密院事；从至建康，迁知枢密院事。薨，赠左银青光禄大夫，谥忠敏。

翟汝文，字公巽，润州丹阳人。登进士第，以亲老不调者十年。擢议礼局编修官，召对，徽宗嘉之，除秘书郎。三馆士建议东封，汝文曰："治道贵清净。今不启上述三代礼乐，而师秦、汉之侈心，非所愿也。"责监宿州税。久之，召除着作郎，迁起居郎。

皇太子就傅，命汝文劝讲，除中书舍人。言者谓汝文从苏轼、黄庭坚游，不可当赞书之任，出知襄州，移知济州，复知唐州，以谢章自辨罢。未几，起知陈州。召拜中书舍人，外制典雅，一时称之。命同修《哲宗国史》，迁给事中。高丽使入贡，诏班侍从之上，汝文言："《春秋》之法，王人虽微，序诸侯上。不可卑近列而尊陪臣。"上遂命如旧制。内侍梁师成强市百姓墓田，广其园辅。汝文言于上，师成讽宰相黜汝文，出守宣州。

召为吏部侍郎，出知庐州，徙密州。密负海产盐，蔡京屡变盐法，盗贩者众，有司穷治党与。汝文曰："祖宗法度，获私商不诘所由，欲靖民也。今系而虐之，将为厉矣。"悉纵之。密岁贡牛黄，汝文曰："牛失黄辄死，非所以惠农，宜输财市之，则其害不私于密。"上从之。钦宗即位，召为翰林学士，改显谟阁学士、知越州兼浙东安抚使。

建炎改元，上疏言："陛下即位赦书，上供常数，后为献利之臣所增者，当议裁损。如浙东和预买绢岁九十七万六千匹，而越州乃二十万五百匹，以一路计之，当十之三。如杭州岁起之额盖与越州等，杭州去年已减十二万匹，独越州尚如旧，今乞视户等第减罢。"杨应诚请使高丽，图迎二帝，汝文奏："应诚欺罔君父，若高丽辞以大图假道以至燕云，金人却请问津以窥吴越，将何辞以对？"后高丽果如汝文言。上将幸武昌，汝文疏请幸荆南，不从。

绍兴元年，召为翰林学士兼侍讲，除参知政事、同提举修政局。时秦桧相，四方奏请填委未决，吏缘为奸。汝文语桧，宜责都司程考吏牍，稽违者惩之。汝文尝受辞牒，书字用印，直送省部；入对，乞治堂吏受赂者。桧怒，面劾汝文专擅。右司谏方孟卿因奏汝文与长官立异，岂能共济国事？罢去以卒。

先是，汝文在密，桧为郡文学，汝文荐其才，故桧引用之。然汝文性刚不为桧屈，对案相诟，至目桧为"浊气"。汝文风度翘楚，好古博雅，精于篆籀，有文集行于世。

王庶，字子尚，庆阳人。崇宁五年，举进士第，改秩，知泾州保定县。以种师道荐，通判怀德军。契丹为金人所破，举燕云地求援，诏师道受降。庶谓师道曰："国家与辽人百年之好，今坐视其败亡不能救，乃利其土地，无乃基女直之祸乎？"不听。宣和七年，金果入寇。太宰李邦彦夜召庶问计，庶曰："宿将无如种师道，且夷虏畏服，宜付以西兵，使之入援。"邦彦以语蔡攸，攸不然。以庶为陕西运判兼制置解盐事。疆事益棘，钦宗欲幸襄、邓，先命席益为京西安抚使，益求庶自副。高宗即位，除直龙图阁、鄜延经略使兼知延安府。累立战功，进集英殿修撰，升龙图阁待制，节制陕西六路军马。

先是，河东经制使王〈王燮〉既遁归，东京留守宗泽承制以庶权陕西制置使。会宣谕使谢亮入关，庶移书曰："夏人之患小而缓，金人之患大而迫，秋高必大举，盍杖节率兵举义，驱逐渡河，徐图恢复。"亮不能从。金人大入，庶调兵自沿河至冯翊，据险以守。金人先已乘冰渡河犯晋宁，侵丹州，又渡清水河，破潼关，秦、陇皆震。庶传檄诸路，会期讨贼。泾原统制曲端雅不欲属庶，以未受命辞；居数日，告身至，又辞。金人知端与庶不协，并兵寇鄜延。庶在坊州闻之，夜趋鄜延以遏其冲。金人诡道陷丹州，州界鄜、延之间，庶乃自当延安路。时端尽统泾原劲兵，庶屡督其进，端讫不行，遂陷延安。语在端传。

初，庶闻围急，自收散亡往援。观察使王〈王燮〉亦将所部发兴元。庶至甘泉而延安已不守，既无所归，遂以军付〈王燮〉，而自将百骑驰至襄乐劳军，尚倚端为助。庶至，端令每门减从骑之半，比至帐下，仅数骑。端厉声问庶延安失守状，且曰："节制固知爱身，不知为天子爱城乎？"庶曰："吾数令不从，谁其爱身者！"端怒，谋即军中诛庶而夺其兵，乃夜走宁州，见谢亮曰："延安，五路襟喉，今既失矣。《春秋》大夫出疆之义得以专之，请诛庶。"亮曰："使事有指，今以人臣而擅诛于外，是跋扈也，公则自为之。"端沮而归，乃夺庶节制使印，又拘縻其官属。会诏庶守京兆，庶先以失律自劾得罢。丁内艰。

时张浚自富平败归，始思庶及端之言可用，乃并召之。庶地近先至，力陈抚秦保蜀之策，劝浚收熙河、秦凤之兵，扼关、陇以为后图。浚不纳。求终制，不许，乃版授参议官。浚念端与庶必不相容，端未至，但复其官，移恭州。庶因谓浚曰："端有反心。"浚亦畏端得士，始有杀端意矣。语在《端传》。

绍兴五年，起复知兴元府、利夔路制置使。庶以士卒单寡，籍兴、洋诸邑及三泉县强壮，两丁取一，三丁取二，号"义士"，日阅于县，月阅于州，厚犒之，不半年，有兵数万。浚言于朝，升徽猷阁直学士。有谗于浚者，徙庶知成都，改嘉州。明年，浚劾庶轻率倾险，落职奉祠。寻起知遂宁，固避得请。

六年，除湖北安抚使、知鄂州。趋阙，上因燕见，庶言："陛下欲保江南，无所事；如曰绍复大业，都荆为可。荆州左吴右蜀，利尽南海，前临江、汉，出三川，涉大河，以图中原，曹操所以畏关羽者也。"上大异之。复显谟阁待制、知荆南府、湖北经略安抚使，又复直学士。

七年十月，以兵部侍郎召。明年春，入对，上曰："召卿之日，张浚已去，赵鼎未来，此朕亲擢，非有左右之助。"庶顿首谢，因奏："恢复之功十年未立，其失在偏听，在欲速，在轻爵赏，是非邪正混淆。诚能赏功罚罪，其谁不服？昔汉光武以兵取天下，不以不急夺其费，不知兵者不可使言兵。"又口陈手画秦、蜀利害。上大喜，即日迁本部尚书。阅月，拜枢密副使。

议者乞遣重臣行边，遂命庶措置江、淮边防。京、湖宣抚使岳飞闻庶行边，遗书曰："今岁若不出师，当纳节请闲。"庶壮之。庶还朝，论金人变诈，自渝海上之盟，因及飞纳节之语。当是时，秦桧再相，以和戎为事。金使乌陵思谋至，诏趣庶还。庶力诋和议，乞诛金使，其言甚切。金又遣张通古来许割地，还梓宫，归太后。庶曰："和议之事，臣所不知。"凡七疏乞免官，乃以资政殿学士知潭州。

御史中丞勾龙如渊劾庶本赵鼎所荐，欺君罔上。庶罢归，至九江，被命夺职，徙家居焉。十三年，御史胡汝明论庶讥讪朝政，责响德军节度副使，道州安置。至贬所卒。孝宗思庶言，追复其官，谥敏节。子六人，之奇，乾道中，知枢密院事。

辛炳，字如晦，福州候官县人。登元符三年进士第，累官至监察御史兼权殿中侍御史。先是，蔡京废发运司转般仓为直达纲，舟入，率侵盗，沉舟而遁，户部受虚数，人畏京莫敢言。炳极疏其弊，且以变法后两岁所得之数，较常岁亏欠一百三十有二万，支益广而入寝微，乞下有司计度。徽宗以问京，京怒，以炳为沮挠，责监南剑州新丰场，寻提举洞霄宫，起知袁州，移无为军。靖康初，召为兵部员外郎。

高宗即位，除左司员外郎，辞；未几，起直龙图阁、知潭州。明年，张浚调兵潭州，以炳懦怯不能，罢之，寻以起居舍人召，辞。绍兴二年，复以侍御史召。首言今日公道壅塞，风俗颓薄，连疏三省所行乖失数十事，请谕大臣勿废都堂公见之礼。时福建八州添差至百八十余员，炳言："艰危多事之时，冗食之官无益，当罢。"从之。

苏、湖地震，下诏求言。炳言："大臣无畏天之心，何事不可为？"其言甚峻，由是宰执吕颐浩居家待罪，炳劾罢颐浩。知枢密院事张浚召赴行在，炳论其败事误国，浚坐落职。

除御史中丞。时方遣使议和，炳方言："金人无信，和议不可恃，宜讲求守御攻战之策。"以疾请外，除显谟阁直学士、知漳州，未赴而卒。诏：炳任中执法，操行清修，今其云亡，贫无以葬，赐银帛赙其家，赠通议大夫。

论曰：秦桧晚荐士以收人望，然一时知名之士，亦岂尽可笼络者哉！朱倬论事辄不合，王纶代言辞合体要，若尹穑、王之望人品虽不同，其附和议则一尔。徐俯末与赴鼎争辨，沮抑岳飞，异哉。沈与求止和亲之议，翟汝文善料事，而桧以为异己。王庶论都荆州，当时诸臣之虑皆不及此。考夫祈宽之事，庶盖忠义人也。辛炳雅志清修，又岂多见也欤。

关键词：宋史,列传

解释翻译[挑错/完善]

王之望字瞻叔，襄阳谷城人，后来移居台州。父亲王纲，中元符年间进士第，官至徽州通判而去世。王之望当初因荫补得官，绍兴八年(1138)，中进士第。任处州教授，入朝任太学录，升为博士。过了很长时间，出朝知荆门军，提举湖南茶盐，改任潼川府路转运判官，不久又改任成都府路计度转运副使。提举四川茶马。

朝廷中有大臣推荐王之望的才能，诏令他到朝廷，任太府少卿，总管四川财赋。金朝毁弃盟约，军事文书接连不断，各种调度层出不穷，王之望从容处理事无遗漏，搜刮贸易券契没有交纳税赋的，搜查抉摘隐瞒逃匿，得到四百六十八万缗钱，众人都怨恨他。后升任太府卿。

孝宗即位以后，任户部侍郎，充任川、陕宣谕使。早先，金将合喜侵犯凤州的黄牛堡，吴瞞将敌人击退，于是收复秦州，并接连收复商、陕、原、环等十七州。金军由于吴王..精兵都在德顺，全力进攻他。当时陈康伯主持朝政，正在议论撤罢德顺戍兵，虞允文是宣谕使，极力争论不服从，孝宗亲自写信命令吴王..退兵。王之望代替虞允文任宣谕使，赞同吴王..下令众将放弃德顺，仓促撤退。金军乘机在后追击，致使吴王..军正规部队三万人，回来的仅有三千人，将校军官活下来的寥寥无几，全军痛哭，声震原野，孝宗听说深感后悔。

隆兴初年，右谏议大夫王大宝上疏弹劾王之望罪行，降任集英殿修撰、提举江州太平兴国宫。不久，权任户部侍郎、江淮都督府参赞军事。王之望很不愿意同金交战，请求入朝，因而上奏“：皇帝论兵与臣下不同，不过奉承天意罢了。臣私下观察天意，南北分离的局面已经形成，不能轻易互相兼并，我不可渡过淮河北进，就像敌军不能越过长江南下一样。应将进攻的力量转而自守，自守既然稳固，然后随机制变，择利以应付它。”孝宗下旨留他在朝中，不久兼直学士院。

汤思退力主休兵，奏请任命王之望为吏部侍郎、通问使。接着又议定先派一名官位低下的使节前去观察敌情，召还王之望。王之望首先上报边境守备不足依赖，孝宗急忙撤罢都督府，任命王之望为淮西宣谕使，刚刚任命，又擢升他为右谏议大夫。王之望于是上章极力论述朝廷大臣各执一辞以为自身考虑，乞求明令在朝大臣，在议论之际应公正无偏。当时汤思退力主和议，张浚力主恢复中原。王之望的议论看上去好像不错，实际上是暗中偏向汤思退。

不久到长江沿线视察军队。金军再次侵犯边境，于是献上和、战两策，并且报告安排守御防备情况，疏章没有到达，朝廷任命他为参知政事。王之望入朝后，接着兼任同知枢密院事。金兵交相而来，濠、楚州守将有的弃城而逃，孝宗命令汤思退前去监督江、淮地区军队；汤思退没去，又令王之望前去督促巡视，权同都督。王之望极力推辞不去。恰逢太学众位学生上书论事，孝宗大怒，打算处治，王之望解救了他们。于是以参知政事的身份到江淮地区慰问军队。

王之望早先曾送信给敌军将领。到这时，王扌卞出使敌军，割让商、秦土地，答应归还被俘的敌军，双方世代约为叔侄之国。金皆答应，讲和解兵而去。孝宗听说金国退兵，下令都督府选择有利时机出击，王之望下令众将不得随便前进。朝廷催促行动，王之望说：“王扌卞既然回来，不能因贪图小利，而损害和好大计。”言官弹劾罢免为端明殿学士、提举江州太平兴国宫，居住天台。乾道元年(1165)，起复任知福州、福建路安抚使。逮捕海上贼寇王大老，捷报传来，转任资政殿大学士，移知温州，不久又被罢免。乾道六年(1170)冬天，去世。

王之望有文艺才能，秦桧当政时，没有同秦桧同流合污，有人说他有操守。绍兴末年，极力附和同金讲和，与汤思退互为表里，专门以割让土地给敌人为得计，但土地被割让而敌人气势更加嚣张，王之望终于因此而被废黜。

王庶字子尚，庆阳人。崇宁五年(1106)，中进士及第，改变官秩，知泾州保定县。因种师道推荐，通判怀德军。辽朝被金军攻破，以归还燕京地区到宋求援，诏令种师道前去接收。王庶对种师道说“：国家与辽朝百年和好，今天坐视它败亡不加救援，反而贪图得到土地，这岂不是引发金朝的祸患吗？”种师道不听。宣和七年(1125)，金军果然入寇。太宰李邦彦连夜召见王庶询问对策，王庶说：“过去的名将没有人超过种师道，他被敌军敬畏佩服，应该将西部的兵力交给他，让他前来救援。”李邦彦将他的话转达给蔡攸，蔡攸不以为然。任命王庶为陕西转运判官兼制置解盐事。战事更加棘手，钦宗想逃到襄阳、邓州，先任命席益为京西安抚使，席益请求让王庶为自己的副手。高宗即位，任命王庶直龙图阁、..延路经略使兼知延安府。多次建立战功，进为集英殿修撰、龙图阁待制，负责指挥陕西六路军马。

早先，河东经制使王王燮逃归之后，东京留守宗泽承制任命王庶暂充陕西制置使。恰逢宣谕使谢亮入关，王庶送信给他说“：西夏为害小又和缓，金军为患大又急迫，秋天必大举入侵，何不杖节率兵举起义旗，驱逐敌人渡过黄河，再慢慢图谋恢复失地。”谢亮没有听从。金军大举入侵，王庶调动军队自沿河至冯翊，占据险隘守御。金军先已乘黄河结冰渡河进犯晋宁，侵犯丹州。又渡过清水河，攻破潼关，秦、陇地都受到震动。王庶传告各路，约定日期讨伐敌人。泾原路统制曲端很不愿意隶属王庶，以没有接到朝廷命令为借口推辞；过了数天，委任王庶官职的文告来到，曲端又不接受。金朝知道曲端同王庶不和，集中兵力进攻..延。王庶在坊州听到消息，连夜奔赴..延以阻遇敌军冲击。金军用诈谋攻陷丹州，丹州界于..、延之间，王庶于是自己担当防卫延安路的任务。当时曲端统率了全部泾原路的劲兵。王庶多次督促他进兵，曲端最终没有行动，于是延安失守。这些记载在《曲端传》中。

当初，王庶听说延安被围告急，亲自收罗失散的士兵前往增援。观察使王王燮也率所部从兴元出发。王庶到甘泉时延安已失守，既已没有去处，于是把军队交给王王燮，而自率百骑奔驰到襄乐慰问军队，希望倚靠曲端作为辅助。王庶来到，曲端下令每座城门减少他的一半随从，等到帐下，仅剩下数骑。曲端厉声追问王庶延安失守的情况，并且说：“节制只知道爱惜己身，而不知为皇上爱惜城池吗？”王庶说：“我多次下令你不服从，是谁爱惜自身？”曲端大怒，计划就在军中诛杀王庶而吞并他的部队，于是连夜到宁州，会见谢亮说：“延安，是五路咽喉之地，今天既然已经失守。《春秋》记载大夫出兵在外可以擅专，请诛杀王庶。”谢亮说“：他肩负朝廷使命，今以臣下而在外擅杀大臣，是骄横跋扈，你要干就自己一人干。”曲端沮丧而归，夺取王庶节制使印，又拘留他的官属。恰逢诏令王庶守卫京兆，王庶先以失败自做检讨被罢免。母亲去世。

这时张浚从富平失败归来，才想起王庶和曲端的见解可以采用，于是一并召见他们。王庶距离近先到，极力陈述安抚秦陇保卫四川的计策，劝说张浚收集熙河、秦凤的兵力，扼守关、陇以便以后图谋。张浚没有采纳。请求服完丧期，张浚不许，授予他任参议官。张浚考虑到曲端和王庶必然互不相容，曲端没到，只恢复他的官职，移到恭州。王庶因而对张浚说“：曲端有反叛之心。”张浚也害怕曲端得到士卒拥护，开始有了杀曲端的念头。这些记载在《曲端传》中。

绍兴五年(1135)，丧期未满起任知兴元府、利夔路制置使。王庶由于士卒寡少，登记兴、洋各地和三泉县强壮居民，两丁取一，三丁取二，号称“义士”，每天在县里训练，每月到州里训练，对他们给予优厚的待遇，不到半年，有兵达到数万人。张浚报告给朝廷，升徽猷阁直学士。有人对张浚进谗言，张浚将王庶移知成都，又改任嘉州。绍兴六年，张浚弹劾王庶为人轻率险诈，被落职任宫观官。不久，被起用知遂宁。

绍兴六年(1136)，任湖北安抚使、知鄂州。到朝廷，高宗在宴中接见他，王庶说“：陛下要保守江南，那就没有什么事；如果说要继承恢复大业，就应该在荆州立都。荆州左边是吴右边是四川，尽得南海之利，前临江、汉，出三川，渡大河，以图谋中原，这是曹操畏惧关羽的根源所在。”高宗对他十分惊异。复任显谟阁待制、知荆南府、湖北经略安抚使，又复任直学士。

绍兴七年(1137)十月，以兵部侍郎职务召回王庶。次年春，入朝策对，高宗说“：召你回朝时，张浚已离开朝廷，赵鼎还没有入朝，这是我亲自拔擢，没有旁人在左右帮助你。”王庶叩头拜谢。因而上奏“：恢复之功十年没能建立，其原因在于偏听，在于欲速不达，在于轻视爵赏，在于是非正邪混杂。如果真能赏功罚过，谁敢不服从听命？过去汉光武帝刘秀以武力夺取天下，不以不急之事夺去其费用，不了解军事的人不能让他谈论军事。”又口陈手画秦、蜀地区地形的利害得失。高宗大喜，当天升他为兵部尚书。过了一个月，拜任枢密副使。

言者请求派重臣行视边境，于是命令王庶安排江、淮边防事务。京、湖宣抚使岳飞听说王庶巡视边防，送信给他说：“今年如不出师，我当交还兵权请求赋闲。”王庶鼓励他。王庶回朝，论述金朝机变诡诈，自毁海上之盟约定，并转达了岳飞交还兵权等语。当这时，秦桧再次担任丞相，专门以同金讲和为务。金朝使者乌陵思谋来到宋朝，诏令催促王庶回来。王庶极力抵制和议，请求诛杀金朝使者，言辞十分恳切。金朝又派张通古来答应交还失地，归还棺椁，交归太后。王庶说：“同金讲和的事情，是我所不知道的。”共上七次奏章请求免去自己官职，于是朝廷任命他以资政殿学士的身份出知潭州。

御史中丞勾龙如渊弹劾王庶本是赵鼎推荐，欺骗君主蒙蔽皇上。王庶被罢免回朝，至九江，又被命夺去职务，迁徙居处。绍兴十三年(1143)，御史胡汝明弹劾王庶讥议朝政，贬为向德军节度副使，安置到道州。到达贬所时去世。孝宗追思王庶言论，追复他的官职，谥号“敏节”。

上一篇：列传·卷一百三十

下一篇：列传·卷一百三十二

全   文：宋史

