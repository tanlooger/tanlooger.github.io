---
---
---
title: 王存孙固赵瞻傅尧俞
---

王存，字正仲，润州丹阳人。幼善读书，年十二，辞亲从师于江西，五年始归。时学者方尚雕篆，独为古文数十篇，乡老先生见之，自以为不及。

庆历六年，登进士第，调嘉兴主簿，擢上虞令。豪姓杀人，久莫敢问，存至，按以州吏受赇，豪赂他官变其狱，存反为罢去。久之，除密州推官。修洁自重，为欧阳修、吕公着、赵概所知。治平中，入为国子监直讲，迁秘书省着作佐郎，历馆阁校勘、集贤校理、史馆检讨、知太常礼院。存故与王安石厚，安石执政，数引与论事，不合，即谢不往。存在三馆历年，不少贬以干进。尝召见便殿，累上书陈时政，因及大臣，无所附丽，皆时人难言者。

元丰元年，神宗察其忠实无党，以为国史编修官、修起居注。时起居注虽日侍，而奏事必禀中书俟旨。存乞复唐贞观左右史执笔随宰相入殿故事，神宗韪其言，听直前奏事，自存始也。

明年，以右正言、知制诰、同修国史兼判太常寺。论圜丘合祭天地为非古，当亲祠北郊如《周礼》。官制行，神宗切于用人，存请自熙宁以来群臣缘论事得罪，或诖误被斥而情实纳忠非大过者，随材召擢，以备官使。语合神宗意。收拔者甚众。又言："赦令出上恩，而比岁议法治狱者，多乞不以赦降原减。官司谒禁，本防请托，而吊死问疾，一切杜绝，皆非便也。"执政不悦。

五年，迁龙图阁直学士、知开封府。京师并河居人，盗凿汴堤以自广，或请令培筑复故，又按民庐侵官道者使撤之。二谋出自中人，既有诏矣。存曰："此吾职也。"入言之。即曰驰其役，都人欢呼相庆。进枢密直学士，改兵部尚书，转户部。神宗崩，哲宗立，永裕陵财费，不逾时告备，宰相乘间复徙之兵部。太仆寺请内外马事得专达，毋隶驾部。存言："如此，官制坏矣。先帝正省、台、寺、监之职，使相临制，不可徇有司自便，而隳已成之法。"元祐初，还户部，固辞不受。二年，拜中大夫、尚书右丞。三年，迁左丞。

有建议罢教畿内保甲者，存言："今京师兵籍益削，又废保甲不教，非国家根本久长之计。且先帝不惮艰难而为之，既已就绪，无故而废之，不可。"门下侍郎韩维罢，存言："去一正人，天下失望，忠党沮气，谗邪之人争进矣。"又论杜纯不当罢侍御史，王觌不当罢谏官。

四方奏谳大辟，刑部援比请贷，都省屡以无可矜恕却之。存曰："此祖宗制也。有司欲生之，而朝廷破例杀之，可乎？"又言："比废进士专经一科，参以诗赋，失先帝黜词律、崇经术之意。"河决而北几十年，水官议还故道，存争之曰："故道已高，水性趋下，徒费财力，恐无成功。"卒辍其役。蔡确以诗怨讪，存与范纯仁欲薄其罪，确再贬新州，存亦罢，以端明殿学士知蔡州。始，存之徙兵部，确力也。至是，为确罢，士大夫善其能损怨。岁余，加资政殿学士、知扬州。扬、润相去一水，用故相例，得岁时过家上冢，出赐钱给邻里，又具酒食召会父老，亲与酬酢，乡党传为美谈。

召为吏部尚书。时，在廷朋党之论浸炽，存为哲宗言："人臣朋党，诚不可长，然或不察，则滥及善人。庆历中，或指韩琦、富弼、范仲淹、欧阳修为党，赖仁宗圣明，不为所惑。今日果有进此说者，愿陛下察之。"由是复与任事者戾，除知大名府，改知杭州。

绍圣初，请老，提举崇禧观，迁右正议大夫致仕。旧制，当得东宫保傅，议者指存尝议还西夏侵地，故杀其恩典，既而降通议大夫。存尝悼近世学士贵为公卿，而祭祀其先，但循庶人之制。及归老筑居，首营家庙。建中靖国元年，卒，年七十九。赠左银青光禄大夫。

存性宽厚，平居恂恂，不为诡激之行，至其所守，确不可夺。司马光尝曰："并驰万马中能驻足者，其王存乎！"

孙固，字和父，郑州管城人。幼有立志。九岁读《论语》，曰："吾能行此。"徂徕石介一见，以公辅期之。擢进士第，调磁州司户参军。从平贝州，为文彦博言胁从罔治之义，与彦博意协，故但诛首恶，余无所及。转霍邑令，迁秘书丞，为审刑详议官。宰相韩琦知其贤，谕使来见，固不肯往。琦益器重之，引为编修中书诸房文字。

治平中，神宗为颍王，以固侍讲；及为皇太子，又为侍读。至即位，擢工部郎中、天章阁待制、知通进银台司。种谔取绥州，固知神宗志欲经略西夏，欲先事以戒，即上言："待远人宜示之信，今无名举兵，非计之得。愿以汉韩安国、魏相、唐魏征论兵之略，参校同异，则是非炳然矣。兵，凶器也，动不可妄，妄动将有悔。"大臣恶其说，出知澶州。

还知审刑院，复领银台、封驳兼侍读，判少府监。神宗问："王安石可相否？"对曰："安石文行甚高，处侍从献纳之职，可矣。宰相自有其度，安石狷狭少容。必欲求贤相，吕公着、司马光、韩维其人也。"凡四问，皆以此对。及安石当国，更法度，固数议事不合；青苗法出，又极陈其不便。及韩琦疏至，神宗感动，谓固曰："朕熟计之，诚不便。"固出语执政曰："及上有意，宜亟图之，以福天下。"既而竟从安石。固复领银台司。

孔文仲对制策忤时政，报罢。固言："陛下以名求士，而士以实应，今反过之，何哉？今谓文仲之言以惑天下，臣恐天下不惑文仲之言，以文仲之黜为惑也。"胡宗愈坐言事逐，苏颂、陈荐以论李定罢，固皆引谊争之。

时议尊僖祖为始祖，固议曰："汉高以得天下与商、周异，故太上皇不得为始封；光武中兴，不敢祖舂陵而祖高帝。宋有天下，传之万世，太祖功也，不当替其祀；请以为始祖，而为僖祖别立庙。禘祫之日，奉其祧主东向以伸其尊，合所谓祖以孙尊、孙以祖屈之意。"韩琦见而叹曰："孙公此议，足以不朽矣。"

加龙图阁直学士、知真定府。辽人盗耕解子平地，岁且久，吏争弗能还。固微得其要领，折愧之，正疆地二百里。熙宁末，以枢密直学士知开封府。元丰初，同知枢密院事。时征安南，建顺州，其地瘴疠不堪守，固请弃之，内徙者二万户。

谍者告夏人幽其主，神宗欲西讨，固数言举兵易，解祸难。神宗曰："夏有衅不取，则为辽人所有，不可失也。"固曰："必不得已，请声其罪薄伐之，分裂其地，使其酋长自守焉。"神宗笑曰："此真郦生之说尔。"时执政有言便当直度河，不可留行。固曰："然则孰为陛下任此者？"神宗曰："朕已属李宪。"固曰："伐国，大事也，岂可使宦官为之！今陛下任李宪，则士大夫孰肯为用乎？"神宗不悦。他日，固又曰："今五路进师而无大帅，就使成功，兵必为乱。"神宗曰："大帅诚难其人。"吕公着曰："既无其人，曷若已之。"固曰："公着言是也。"初议五路入讨，会于灵州，李宪由熙河入，辄不赴灵州，乃自开兰、会，欲以弭责。固曰："兵法期而后至者斩。今诸路皆进，而宪独不行，虽得兰、会，罪不可赦。"神宗不听，其后师果无功。神宗曰："朕始以孙固言为迂，今悔无及矣。"

改太中大夫、枢密副使，进知院事，以疾避位，拜观文殿学士、知河阳，寻提举嵩山崇福宫。哲宗即位，以正议大夫知河南府，徙郑州。元祐二年，召除侍读、提举中太一宫，遂拜门下侍郎。哲宗与太皇太后矜其年高，每朝会豫节拜仪，听休于幄次。固数乞骸骨，太皇太后曰："卿，先帝在东宫时旧臣。今帝新听政，勉留辅导；或体中未安，取文书于家治之可也。"固感激，强起视事，复知枢密院事，累官右光禄大夫。五年，卒，年七十五。哲宗、太皇太后皆出声泣。时文彦博致仕归洛，将宴饯崇政殿，以固在殡，罢之。辍视朝二日，赠开府仪同三司，谥曰温靖。

固宅心诚粹，不喜矫亢，与人居久而益信，故更历夷险，而不为人所疾害。尝曰："人当以圣贤为师，一节之士，不足学也。"又曰："以爱亲之心爱其君，则无不尽矣。"司马光退处，固每劝神宗召归；及光为陈州，过郑，固与论天下大事至数十，曰："公行且相，宜视先后缓急审处之。"傅尧俞铭其墓曰："司马公之清节，孙公之淳德，盖所谓不言而信者也。"世以为确论。绍圣时夺遗泽，元符二年，夺所赠官，列元祐党籍。政和中，徽宗以固尝为神宗宫僚，特出籍，悉还所夺。

赵瞻，字大观，其先亳州永城人。父刚，太子宾客，徙凤翔之盩厔。瞻举进士第，调孟州司户参军，移万泉令。捐圭田修学宫，士自远而至。改知夏县，作八监堂，书古贤令长治迹以自监。又以秘书丞知永昌县，筑六堰灌田，岁省科敛数十万，水讼咸息，民以比召、杜。升太常博士，知威州。瞻以威、茂杂群獠，险而难守，不若合之而建郡于汶川，条着其详，为《西山别录》。后熙宁中，朝廷经理西南，就瞻取其书考焉。

迁尚书屯田员外郎。英宗治平初，自都官员外郎除侍御史。上疏曰："英断独化，人主至权也。审至权者，当主以天下之大公，揆以天下之正论，如是而后权可一也。若夫积久之敝，陛下其思焉。刑赏施设之失，可革则革；号令言动之过，可止则止。辅相赖其用，宜责其效；台谏知其才，宜信其说。兵柄宜削诸宦官，边议宜付诸宿将。盖权不可矫而为也，以从天下之望耳。"英宗称善。

久之，诏遣内侍王昭明等四人为陕西诸路钤辖，招抚诸部。瞻以唐用宦者为观军容、宣慰等使，后世以为至戒，宜追还内侍，责成守臣，章三上，言甚激切。会文彦博、孙沔经略西夏，别遣冯京安抚诸路，瞻又请罢京使，专委宿将。夏人入侵王官，庆帅孙长卿不能御，加长卿集贤院学士，瞻言长卿当黜不宜赏，赏罚倒置。京东盗贼数起，瞻请易置曹、濮守臣之不才者，未报。乃求退，力言追还昭明等，英宗改容，纳其言。

二年秋，京师大水，诏百官言事，多留中，瞻请"悉出章疏，付两省详择以闻"，从之。时议追崇濮安懿王，瞻引汉师丹、董宏事，谓其属薛温其曰："事将类此，吾必以死争，固吾所也。"中书请安懿王称亲，瞻争曰："仁宗既下明诏子陛下，议者顾惑礼律所生所养之名，妄相訾难，彼明知礼无两父贰斩之义，敢裂一字之词，以乱厥真。且文有去妇出母者，去已非妇，出不为母，辞穷直书，岂足援以断大议哉？臣请与之庭辨，以定邪正。"已而皇太后手书尊王为皇，瞻叹曰："向者太后切责大臣，议乃得罢。今邪臣与中官交缔，归过至尊而自为之地，吾与首议之臣，不并生矣！"因复力陈。会假太常少卿接契丹贺正使，入对，英宗问前事，对曰："陛下为仁宗子，而濮王又称皇考，则是二父，二父非礼。"英宗曰："御史尝见朕欲皇考濮王乎？"瞻曰："此乃大臣之议，陛下未尝自言。"英宗曰："是中书过耳，朕自数岁时，先帝养为子，岂敢称濮考？"瞻曰："臣请退谕中书，作诏以晓天下。"时连日晦冥，英宗指天示瞻曰："天道如此，安敢妄为褒尊。朕意已决，无庸宣告。"瞻曰："陛下祗畏天戒，不以私妨公，甚盛德也。"及使还，闻吕诲等谏濮议皆罢去，乞与同贬，不报。趣入对，英宗曰："卿欲就龙逢、比干之名，孰若效伊尹、傅说哉？"瞻皇惧，言："臣不敢奉诏，使朝廷有同罪异罚之讥。"遂通判汾州。

神宗即位，迁司封员外郎、知商州，又除提点陕西刑狱。熙宁三年，为开封府判官。神宗问："卿知青苗法便乎？"对曰："青苗法，唐行之于季世扰攘中，掊民财诚便。今欲为长久计，爱养百姓，诚不便。"初，王安石欲瞻助己，使其党饵以知杂御史。瞻不应，由是不得留京师，出为陕西转运副使，改永兴军转运使。以亲老，请知同州。七年，朝廷患钱重，议以交子权之，命瞻制置。瞻曰："有本钱足恃，法乃可行，如多出空券，是罔民也。"议不合，移京西转运使；又以亲老不行，徙陕州，请还乡里，除提举凤翔太平宫。丁外艰，服除，易朝请大夫、知沧州。

哲宗立，转朝议大夫，召为太常少卿，迁户部侍郎。元祐三年，擢枢密直学士、签书枢密院事。明年，以中大夫同知院事。因进对言："机政所急，人才而已。今臣选武臣难遽尽知，请诏诸路安抚、转运使举使臣，科别其才，第为三等，籍之以备选注。"

初，元丰中，河决小吴，北注界河，东入于海。神宗诏，东流故道淤高，理不可回，其勿复塞。乃开大吴以护北都。至是，都水王令图请还河故道，下执政议。瞻曰："自河决已八年，未有定论。今遽兴大役，役夫三十万，用木二千万，臣窃忧焉。朝廷方遣使相视，若以东流未便，宜亟从之；若以为可回，宜为数岁之计，以缓民力"。议者又谓河入界河而北，则失中国之险，昔澶渊之役，非河为限，则北兵不止。瞻曰："王者恃德不恃险。昔尧、舜都蒲、冀，周、汉都咸、镐，皆历年数百，不闻以河障外国。澶渊之役，盖庙社之灵，章圣之德，将相之智勇，故敌帅授首，岂独河之力哉？"后使者以东流非便，水官复请塞北流，瞻固争之，卒诏罢役，如瞻所议。

洮、河诸族以青唐首领浸弱可制，欲倚中国兵威以废之，边臣亟请兴师。瞻曰："不可。御外国以大信为本，且既爵命之，彼虽失众心，无犯王略之罪，何辞而伐之？若其不克，则兵端自此复起矣。"乃止。瞻又奏废渠阳军，以纾荆湖之力；乞诏谕西夏使归永乐遗民，夏人听命。

五年，卒，年七十二。太皇太后语辅臣曰："惜哉，忠厚君子也。"车驾亲临，辍视朝二日。赠银青光禄大夫，谥曰懿简。绍圣中，言者以傅会元祐诸臣，追夺所赠官，列于党籍。

瞻着《春秋论》二十卷，《史记牴牾论》五卷，《唐春秋》五十卷，《奏议》十卷，《文集》二十卷，《西山别录》一卷。四子：孝谌，瀛州录事参军；献诚，唐城令；某，蚤卒；彦诒，太康主簿。

傅尧俞，字钦之，本郓州须城人，徙孟州济源。十岁能为文，及登第，犹未冠。石介每过之，尧俞未尝不在，介曰："君少年决科，不以游戏为娱，何也？"尧俞曰："性不喜嚣杂，非有他尔。"介叹息奇之。尝监西京税院事，留守晏殊、夏竦皆谓曰："子有清识雅度，文约而理尽，卿相才也。"

知新息县，累迁太常博士。嘉祐末，为监察物史。衮国公主下嫁李玮，为家监梁怀吉、张承照所间，与夫不相中。仁宗斥二人于外，未几，复还主家，出玮知卫州。尧俞言："主恃爱薄其夫，陛下为逐玮而还隶臣，甚悖礼，为四方笑，后何以诲诸女乎？"

皇城逻卒吴清诬奏富民杀人，鞠治无状，有司须清辨，内侍主者不遣。尧俞言："陛下惜清，恐不复闻外事矣。臣以为不若使付外，暴其是非而行赏罚焉，则事之上闻者皆实，乃所以广视听也。纵而不问，则谗者肆行，民无所措手足，尚欲求治，得乎？"内侍李允恭、朱晦屈法任其子，赵继宠越次管当天章阁，蔡世宁掌内藏，而以珠私示内人。尧俞以为嬖宠恩幸过失，当防之于渐，悉劾之。

时乏国用，言利者争献富国计。尧俞奏曰："今度支岁用不足，诚不可忽，然欲救其弊，在陛下宜自俭刻，身先天下，无夺农时，勿害商旅，如是可矣。不然，徒欲纷更，为之无益，聚敛者用，则天下殆矣。"

仁宗春秋高，皇嗣未立，尧俞请建宗室之贤，以慰天下望。及英宗为皇子，有司阙供馈，仁宗未知。尧俞言："陛下既以宗社之重建皇嗣，宜以家人礼，使皇子朝夕侍膳左右，以通慈孝之诚。今礼遇有阙，非所以隆亲亲、重国本也。"于是诏有司供具甚厚。

英宗即位，转殿中侍御史，迁起居舍人。皇太后与英宗同听政，英宗有疾，既平，尧俞上书皇太后，请还政。久之，闻内侍任守忠有谗间语，尧俞谏皇太后曰："外间物论纷惑，两宫之情未通。臣谓天下之可信者，无大于以天下与人，亦无大于受天下以公，况皇帝以明睿之资，贯通古今，而受人之天下乎？如诛窜谗人，则慈孝之声并隆矣。"于是皇太后还政，逐守忠。尧俞言于英宗曰："皇太后给事左右之人，宜颇录其勤劳，少加恩惠，上慰母后，下安反侧。且守忠已去，其余不问可也。"

迁右司谏、同知谏院。英宗眷遇尧俞，尝雪中赐对，尧俞自东庑升，英宗倾身东向以待，每奏事退，多目送之。尝问曰："多士盈庭，孰忠孰邪？"尧俞曰："大忠大佞，固不可移；中人之性，系上所化。"英宗纳其言。

时英宗初躬庶政，犹谦让任大臣，尧俞言："大臣之言是，陛下偶以为然而行之可也；审其非矣，从而徇之，则人主之柄安在？愿君臣之际，是是非非，毋相面从。总览众议，无所适莫，则威柄归陛下矣。"尝因论事，英宗曰："卿何不言蔡襄？"对曰："若襄有罪，何不自正典刑，安用臣言？"英宗曰："欲使台谏言，以公议出之。"对曰："若付之公议，臣但见襄办山陵事有功，不见其罪。臣身为谏官，使臣受旨言事，臣不敢。"

陕西言，近边熟户颇逃失。诏以内侍李若愚等为陕西四路钤辖，专使招纳，岁一入奏事。尧俞言："此安抚、经略使职也。且若愚等，陛下不信其言，则如不用；言必见从，则边帅之权，移于四人矣。"寻罢之。

大臣建言濮安懿王宜称皇考，尧俞曰："此于人情礼文，皆大谬戾。"与侍御史吕诲同上十余疏，其言极功。主议者知恟々不可遏，遂易"考"称"亲"。尧俞又言："'亲'，非父母而何？亦不可也。夫恩义存亡一也，先帝既以陛下为子，当是时，设濮王尚无恙，陛下得以父名之乎？"又因水灾言："简宗庙，则水不润下。今以濮王为皇考，于仁宗之庙，简孰甚焉。"

俄命尧俞与赵瞻使契丹，比还，吕诲、吕大防、范纯仁皆以谏濮议罢，复除尧俞侍御史知杂事。尧俞拜疏必求罢去，英宗面留之。尧俞言："诲等已逐，臣义不当止。"因再拜辞，英宗愕然，曰："是果不可留也。"遂出知和州。通判杨洙乘间问曰："公以直言斥居此，何为未尝言及御史时事？"尧俞曰："前日言职也，岂得已哉？今日为郡守，当宣朝廷美意，而反呫呫追言前日之阙政，与诽谤何异？"

神宗即位，徙知庐州。熙宁三年，至京师。王安石素与之善，方行新法，谓之曰："举朝纷纷，俟尹来久矣，将以待制、谏院处君。"尧俞曰："新法世以为不便，诚如是，当极论之。平生未尝好欺，敢以为告。"安石愠之，但授直昭文馆、权盐铁副仗，俄出为河北转运使，改知江宁府。陛辞，言："仁庙一室，与艺祖、太宗并为百代不迁之主。"

徙许州、河阳、徐州，再岁六移官，困于道路，知不为时所容，请提举崇福宫。先是，徐人告有谈天文休咎者，尧俞以事未白，不受辞。谈者后伏诛，尧俞坐不即捕，削官职。稍起，监黎阳县仓草场，郡掾行县，尧俞从众出迎尽礼。守为遣他吏代主出纳，尧俞不可，曰："居其官安得旷其职。"虽寒暑，必日至庾中治事，凡十年。

哲宗立，自知明州召为秘书少监兼侍讲，擢给事中、吏部侍郎、御史中丞。奏言："人才有能有不能，如使臣补阙拾遗以辅盛德，明善正失以平庶政，举直措枉以正大臣，臣虽不才，敢不尽力。若使窥人阴私，抉人细故，则非臣所能，亦非臣之志也。"御史张舜民以言事罢，诏尧俞更举御史，尧俞封还诏书，请留舜民。不听，即以尧俞为吏部侍郎，尧俞不可，遂以龙图阁待制知陈州。未几，复为吏部侍郎、御史中丞。

前宰相蔡确坐诗诽谤，贬新州，宰执、侍从以下，罢者七八人，御史府为之一空。尧俞曰："确之党，其尤者固宜逐，其余可以一切置之。"且言："以陛下盛德，而乃于此不能平？愿听之如蚊虻之过耳，无使有纤微之忤，以奸太和之气。事至，以无心应之，圣人所以养至诚而御遐福也。"

水官李伟议大河可从孙村导之还故道。尧俞言："河事虽不可隃度，然比遣使按之，皆言非便。而伟又缪悠不肯任责，岂可以遽兴大役。"朝廷遂置伟议。进吏部尚书兼侍读。元祐四年，拜中书侍郎。六年，卒，年六十八。哲宗与太皇太后哭临之，太皇太后语辅臣曰："傅侍郎清直一节，终始不变，金玉君子也。方倚以相，遽至是乎！"赠银青光禄大夫，谥曰献简。绍圣中，以元祐党人，夺赠谥，着名党籍。后党锢解，下诏褒赠，录其子。

尧俞厚重言寡，遇人不设城府，人自不忍欺。论事君前，略无回隐，退与人言，不复有矜异色。初，自谏官补郡，众疑法令有未安者，必有所不从，尧俞一切遵之，曰："君子素其位而行，谏官有言责也，为郡知守法而已。"徐前守侵用公钱，尧俞至，为偿之，未足而去。后守移文尧俞使偿入之，考实非尧俞所用，卒不辩。司马光尝谓河南邵雍曰："清、直、勇之德，人所难兼，吾于钦之见焉。"雍曰："钦之清而不耀，直而不激，勇而能温，是为难尔。"从孙察，见《忠义传》。

论曰：存、固、瞻、尧俞，初皆善王安石；及其秉政，未尝受所诱饵，与论新法，终不诡随。及元祐区别正邪，其论蔡确诗谤之罪恐为已甚，将启朋党之祸，岂非先知之明乎？他有更张，随事谏止，不少循默。然无矫枉过中之失，故能不亟不徐，进退有道，在元祐诸臣中，身名俱全，亦难矣哉。

关键词：宋史,列传

解释翻译[挑错/完善]

王存字正仲，润州丹阳人。从小善于读书，十二岁时，辞别亲人在江西拜师，五年才归。当时读书人正崇尚雕饰文辞，王存惟独写古文几十篇，乡老先生见到这些古文，自认为不及。

庆历六年(1046)，登进士第，调任嘉兴主簿，提升为上虞县令。豪门大族杀人，很久没有人敢过问，王存到任，审察到是州吏接受贿赂，豪门大族于是贿赂其他官员变改其狱案，王存反而被免职离去。过了很长时间，王存被授予密州推官。王存洁身自重，被欧阳修、吕公著、赵概所知遇。治平年中，入为国子监直讲，升任秘书省著作佐郎，历任馆阁校勘、集贤校理、史馆检讨、知太常礼院。王存原来与王安石相厚，王安石当权，多次引荐相互论事，意见不合，就辞谢没有前去。王存在三馆累年，没有稍稍贬低别人以希求进用。皇帝曾在便殿召见他，连连上书指陈时政，因而涉及大臣，无所附会，都是当时人难以说出的事情。

元丰元年(1078)，神宗察知他忠实不偏私，以他为国史编修官、修起居注。当时起居注虽然每天侍随，但奏事必须禀承中书等待旨令。王存请求恢复唐代贞观左右史执笔随宰相入殿的成例，神宗赞成王存的意见，听任直接上前奏事，这是从王存开始的。

第二年，王存以右正言、知制诰、同修国史的身份兼判太常寺。论在祭坛合祭天地为不符合古制，应像《周礼》规定的那样亲自祭祀北郊。官制实行，神宗急于用人，王存请求自熙宁年以来众臣因论事获罪，或者因贻误被贬斥但真心忠诚没有大的过失的人，随其才能召用提升，以备官府差使。王存的话符合神宗的心意，因此而收录提拔了很多人。王存又说：“赦令出自陛下的恩惠，但近年议论法令治理狱案的人，多请求不用赦降原减。官衙禁止进见，本来是防止请托，但吊祭死者慰问疾病，一切都予杜绝，都不是适宜的。”执政大臣不高兴。

元丰五年(1082)，升任龙图阁直学士、知开封府。京城傍河的居民，谋取开凿汴河堤防以自行扩大地盘，有人请命培植修筑恢复原样，又审察百姓屋舍侵占官道的使退还。这二个计谋出自宦官，已有诏命了。王存说：“这是我的职责。”入朝上言此事。当天驰放筑堤的工役，京城人欢呼互相庆贺。王存进官枢密直学士，改任兵部尚书，转任户部尚书。神宗去世，哲宗即位，永裕陵财政费用，没有超过时间即宣告备办，宰相乘机又把王存移任兵部尚书。太仆寺请求内外马事得专线通达，不要隶属驾部。王存说“：这样，官制破坏了。先帝纠正省、台、寺、监的职权，使互相牵制，不可以曲从有关部门便利，而败坏已经形成的制度。”元..初年，王存还任户部尚书，坚决辞谢不接受。元..二年(1087)，授任中大夫、尚书右丞。元..三年，升任尚书左丞。

有人建议废除京畿内保甲，王存说：“现在京师兵员越来越削弱，又废除保甲不予教练，这不是国家根本长久之计。何况先帝不畏艰难而为之，既然已经就绪，无故而废除它，这不行。”门下侍郎韩维被罢免，王存说：“除去一个正直的人，天下失望，忠臣丧气，谗言邪佞之人将争相进用了。”又论杜纯不应罢免侍御史，王觌不应罢免谏官的职务。

四方各地上奏审判定案大法，刑部援引旧例请求宽大，尚书省屡以无可宽恕拒绝。王存说“：这是祖宗的制度。官员想救他，但朝廷破例杀他，可以吗？”又说“：近来废除进士专经一科，杂试诗赋，有失先帝贬退词律、崇尚经术的心意。”黄河决口向北流已几十年，水官建议归回旧有的河道，王存争论说：“原有的河道已经增高，水性趋下，白白浪费财力，恐怕不会成功。”最终停止了这一工役。蔡确以写诗怨恨毁谤获罪，王存与范纯仁想减轻他的罪行，蔡确再贬新州，王存也被罢免，以端明殿学士的身份知蔡州。开始，王存移任兵部，是蔡确之力。到这时，因为蔡确而被罢免，士大夫称赞王存能不记前嫌。一年多后，加官资政殿学士、知扬州。扬州、润州相距一条河，用以前宰相的旧例，王存得以在逢年过节时访家上坟，拿出皇帝赐给的钱分给邻里，又备办酒食召见父老，亲自与他们互相敬酒，家乡人传为美谈。

召为吏部尚书。当时，在朝廷朋党之论渐烈，王存对哲宗说：“人臣各树党羽，互相倾轧，诚然不可助长，但如果不明察，那么滥及好人。庆历年中，有人指责韩琦、富弼、范仲淹、欧阳修为朋党，幸赖仁宗圣明，不为所迷惑。今天果真有进此说的，希望陛下明察。”

绍圣初，因年老请求辞官，提举崇禧观，迁右正议大夫致仕。按照旧制，应得太子少保、少傅，议者指责王存曾建议归还西夏侵地，所以减除他的恩典，不久降为通议大夫。王存曾经悲伤近世学士贵为公卿，但祭祀其先人，只遵循平民的礼制。等到告老回乡建筑居所，首先营造家庙。建中靖国元年(1101)，王存去世，终年七十九岁。赠左银青光禄大夫。

王存性情宽厚，平素居处谦恭谨慎，不做欺诈过激的事，至于他所坚守的，则刚强不可以剥夺。司马光曾说“：一同在万马奔驰中能驻足的人，当数王存啊！”

孙固字和父，郑州管城人。从小立有志向，九岁读《论语》，说：“我能行此道。”徂徕石介一见到他，寄之以王公辅臣之望。及进士第，调任磁州司户参军。参予平定贝州，向文彦博进言胁从者不治罪的建议，与文彦博的意见相一致，所以只杀了首犯，其余的没有治罪。转任霍邑县令，升任秘书丞，为审刑详议官。宰相韩琦知道他的贤能，派使者来求见，孙固不肯前去。韩琦更加器重他，引用为编修中书诸房文字。

治平年中，神宗为颍王，以孙固侍读。等到为皇太子，孙固又为侍读。到即皇帝位，提拔孙固为工部郎中、天章阁待制、知通进银台司。种谔攻取绥州，孙固知道神宗立志想策划处理西夏事务，打算事先予以劝戒，就上言：“对待外族人应示之以信义，现没有名义举兵，非计谋之所得。希望以汉韩安国魏相、唐魏征论兵的策略，参考同异，那么是与非显而易见了。用兵，是凶器，不可妄动，如果妄动将会后悔。”大臣厌恶他的意见，让他出任澶州知州。

回朝任知审刑院，又掌领银台司、封驳兼侍读，判少府监。神宗问：“王安石能不能当宰相？”孙固回答说“：王安石文学才能很高，处于侍从献纳的职位，是可以的。宰相自有宰相的度量，王安石气量狭小不能容人，必想求得贤明的宰相，吕公著、司马光、韩维是适合的人选。”共四次问这问题，孙固都是这样对答。等到王安石当权，改革法令制度，孙固多次议事与王安石不合，青苗法出笼孙固又极力陈述此法不适宜。等到韩琦的奏疏到，神宗感动，对孙固说“：朕经久而周密地计议，青苗法确实不适宜。”孙固出来告诉执政大臣说：“等到皇上有意，应赶快图谋，以造福天下。”不久神宗终于听从王安石的意见。孙固再掌领银台司。

孔文仲应对皇帝的制策触犯时政，朝廷拒不采纳，宣令退去。孙固说：“陛下以名求士，而士据实回答，现在反而责怪他，这是为什么呢？现在认为孔文仲的话蛊惑天下，我恐怕天下不被孔文仲的话所迷惑，而对孔文仲的被贬退迷惑不解。”胡宗愈因言事被贬逐，苏颂、陈荐因论李定被罢免，孙固都引义争辩。

当时议论尊奉僖祖为始祖，孙固议论说“：汉高祖因得天下与商、周不同，所以太上皇不得为始祖；汉光武帝中兴，不敢以舂陵为始祖而以汉高祖为始祖。宋朝拥有天下，传之万世，都是太祖的功劳，不应取代他的祀位；请以太祖为始祖，而替僖祖另外立庙。始祖远祖祭祀的那天，尊奉其庙远祖神主朝东向以明其尊隆，符合所谓祖因孙尊贵，孙因祖委屈的意思。”韩琦看到后感叹说“：孙公此建议，足以不朽。”

加封龙图阁直学士、知真定府。辽国人盗耕解子平地方，年岁已久，胥吏争辩没能归还。孙固稍微得其要领，挫辱辽人，夺回疆地二百里。熙宁末年，以枢密直学士的身份知开封府。元丰初年，任同知枢密院事。当时征讨安南，建立顺州，此地有瘴气不堪守御，孙固请求放弃顺州，向内地迁移二万户。

间谍报告西夏人幽禁其国王，神宗打算对西边征讨，孙固多次说兴兵容易，解除祸患难。神宗说“：西夏国势有机可乘，不去攻取，那么就会被辽国人所有，不可失此机会。”孙固说：“必不得已，请声讨其罪行迫近讨伐，分裂它的土地，使其酋长自守于此。”神宗笑着说“：这真是郦生之说而已。”当时执政大臣有人说只当径直渡过黄河，不可以停留。孙固说：“但谁替陛下担此责任呢？”神宗说：“朕已委托李宪。”孙固说：“征伐国家，是大事，怎么能够让宦官担此大任！现陛下任用李宪，那么士大夫谁肯为其所用呢？”神宗不高兴。不久，孙固又说：“现五路进军都没有主帅，即使成功，军队必定会作乱。”神宗说“：主帅确实难得有合适的人。”吕公著说：“既然没有这样的人，不如停止发兵。”孙固说：“吕公著所说的是对的。”

开始议论五路入讨，在灵州会合。李宪从熙河进入，就不往灵州，乃自行开拓兰、会州，打算以此消除责任。孙固说“：兵法约定时日而后到者斩首。现在各路都前进，而李宪惟独不向前，虽然得兰、会州，但罪不可赦免。”神宗不同意，其后军队果然无功而返。神宗说“：朕开始认为孙固的话迂阔，现在后悔也来不及了。”

改任太中大夫、枢密副使，升任知枢密院事，因病辞官隐退，授官观文殿学士、知河阳，不久提举嵩山崇福宫。哲宗即皇帝位，以正议大夫的身份知河南府，移任郑州。元..二年(1087)，召授侍读、提举中太一宫，于是任门下侍郎。哲宗与太皇太后怜悯他年纪大，每次朝会参与礼节跪拜仪式，听任他在篷帐中休息。孙固多次请求告老辞官，太皇太后说：“你是先帝在东宫时的旧臣。现在皇帝刚听政，勉留你辅佐开导；有时身体不好，可以取文书在家治事。”孙固感激，勉强起来处理政事，恢复知枢密院事，累官右光禄大夫。元..五年(1090)，孙固去世，终年七十五岁。哲宗、太皇太后都失声哭泣。当时文彦博辞官回洛阳，将要在崇政殿设宴饯行，因孙固在丧期，取消了这一宴请。停止上朝二天，赠开府仪同三司，谥号叫“温靖”。

孙固忠诚纯粹存于心中，不喜欢假托高傲，与人同居，时间一长更受人信任，因此经历多次平安危险，而不被他人所憎恨迫害。他曾说“：人当以圣贤为老师，一节之士，不值得学习。”又说“：用爱父母的心去爱君主，那么就会无所不尽了。”司马光隐退待职，孙固每每劝神宗召回司马光；等到司马光任陈州知州，经过郑州，孙固与他议论天下大事多至几十条，说：“您将要当宰相，应视先后缓急审慎处理。”傅尧俞为他写墓志铭说“：司马公的清节，孙公的淳德，大概是所谓不言而信了。”当时人认为是中肯的结论。绍圣年间削夺遗留恩泽，元符二年(1099)，削夺所赠的官爵，列入元..党籍。政和年中，徽宗认为孙固曾经为神宗在东宫的僚臣，特地把他撤出元..党籍，全部归还所削夺的遗泽赠官。

上一篇：列传·卷九十九

下一篇：列传·卷一百零一

全   文：宋史

