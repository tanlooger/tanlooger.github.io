---
---
---
title: 马全义（子知节）雷德骧（子有终孙孝先曾孙简夫）王超（子德用）
---

马全义，幽州蓟人。十余岁学击剑，善骑射。十五，隶魏帅范延光帐下。延光叛，晋祖征之，以城降，悉籍所部来上。全义在籍中，因补禁军。以不得志，遂遁去。汉乾祐中，李守贞镇河中，召置帐下。及守贞叛，周祖讨之，全义每率敢死士，夜出攻周祖垒，多所杀伤。守贞贪而无谋，性多忌克，全义屡为画策，皆不能用。城陷，遂变姓名亡命。

周广顺初，世宗镇澶渊，全义往事之。从世宗入朝，周祖召见，补殿前指挥使，谓左右曰："此人忠于所事，昔在河中，屡挫吾军，汝等宜效之。"世宗即位，迁右番行首。从世宗战高平，以功迁散员指挥使。从征淮南，以功迁殿前指挥使、右番都虞候。恭帝即位，授铁骑左第二军都校，领播州刺史。

宋初，历内殿直都知、控鹤左厢都校，领果州团练使。从征李筠，筠退保泽州，城小而固，攻之未下，太祖患之，召全义赐食御榻前问计，对曰："筠守孤城，若并力急攻，立可殄灭，傥缓之，适足长其奸尔。"太祖曰："此吾心也。"即麾兵急击之。全义率敢死士数十人乘城，攀堞而上，为飞矢贯臂，流血被体。全义拔镞临敌，士气益奋，遂克其城。迁虎捷左厢都校，领睦州防御使。又从征李重进，领控鹤、虎捷两军为后殿。贼平班师，录功居多，改龙捷左厢都校，领江州防御使，俄被疾。太祖遣太医诊视，仍谕密旨曰："俟疾间，当授以河阳节制。"全义疾已亟，但叩头谢。数日卒，年三十八。特赠检校太保、大同军节度使。子知节。

知节字子元，幼孤。太宗时，以荫补供奉官，赐今名。年十八，监彭州兵，以严莅众，众惮之如老将。又监潭州兵，时何承矩为守，颇以文雅饰吏治，知节慕之，因折节读书。雍熙间，护兵博州，契丹入边，败我师于君子馆。先是，知节完城缮甲，储积刍粟，吏民以为生事。既而契丹果至，以有备，引去。

徙知定远军。时议调河南十三州之民输饷，河北转运使樊知古适至军议事，知节曰："军少粟多，簸其红腐，尚当得十之六七。"知古从之，果获粟五十万斛，分给诸屯，遂省河南之役。时部民入保避寇，卒有盗妇女首饰者，护军止笞遣之。知节曰："民避外患而来，反罹内寇，此而可恕，何以肃下？"即命斩之。知深、庆二州，迁西京作坊使。旋知梓州。李顺之叛，诏与王继恩同讨贼。继恩恃势自任，恶知节不附己，遣守彭州，付以羸兵三百，彭之旧卒，悉召还成都。知节累请益兵，不从。贼众十万攻城，知节力战，自晨抵晡，士多死，慨然叹曰："死贼手，非壮夫也。"即横槊溃围出，迟明，援兵至，复鼓噪入，贼遂溃去。太宗闻而叹曰："贼众我寡，知节不易当也。"授益州钤辖，加益、汉九州都巡检使，迁内园使。会韩景祐帐下刘旰胁牙兵为乱，连下州县，众逾二千，知节领兵三百，追至蜀州，与战，旰走邛州。知节曰："贼破邛州，必乘胜渡江薄我，既息而后战，官军虽倍，制之亦劳，不如乘其弊急击之，破之必矣。"遂行。次方井镇，与旰遇，杀之无噍类。

咸平初，领登州刺史、知秦州。州尝质羌酋支属余二十人，逾二纪矣。知节曰："羌亦人尔，岂不怀归？"悉遣之。羌人感之，讫终，更不犯塞。时州有银坑，岁久矿竭，课额弗除，主吏破产，偿之不足。知节请蠲之，章三上，乃允。迁西上阁门使，知益州兼本路转运使。自乾德后，岁漕蜀物，动逾万计。时籍富民以部舟运，坐沉覆破产者众。知节请代督以省校而程其漕事，自是蜀人赖以免患。

徙知延州兼鄜延驻泊部署。边寇将至，方上元节，遽命张灯启关，累夕宴乐。寇不测，即引去。会镇州程德玄政事旷弛，徙知节代之。诏发澶、魏等六州粮输定武，时兵交境上，知节曰："粮之来，是资盗也。"止令于舟车所至收之，寇无所得而遁。

车驾在澶渊，时王超拥兵数十万屯真定，逗留不进。知节移书诮让之，超始出兵，犹以中渡无桥为辞。知节预命度材，一夕而具。景德中，徙知定州，未几，拜东上阁门使、枢密都承旨，擢拜签书枢密院事。

当是时，契丹已盟，中国无事，大臣方言符瑞，而知节每不然之，尝言"天下虽安，不可忘战去兵"以为戒。自陈年齿未衰，五七年间尚可驱策，如边方有警，愿预其行，但得副都部署名及良马数匹、轻甲一联足矣。上以为然，因命制铜铁锁子甲以赐焉。进宣徽北院使，加兼枢密副使。时王钦若为枢密使，知节薄其为人，遇事敢言，未尝少屈。每廷议，得其不直，辄面诋之。时钦若宠顾方隆，知节愈不为下。

大中祥符七年，出为颍州防御使、知潞州。天禧初，移知天雄军，召拜宣徽南院使、知枢密院事。以疾乞罢，除彰德军留后、知贝州兼部署。将行，真宗闵其癯瘁，止命归镇。时上党、大名之民已争来迎谒。未几，卒，年六十五。赠侍中，谥正惠。

知节将家子，慷慨以武力智谋自许，又能好书，宾友儒者，所与善厚，必一时豪杰，论事謇謇未尝有所顾忌，故闻其风者，亦知其为正直云。

雷德骧，字善行，同州郃阳人。周广顺三年举进士，解褐磁州军事判官。召为右拾遗，充三司判官，赐绯鱼。显德中，入受诏均定随州诸县民田屋税，称为平允。

宋初，拜殿中侍御史，改屯田员外郎、判大理寺。其官属与堂吏附会宰相赵普，擅增刑名，因上言，欲求见太祖以白其事。未引对，直诣讲武殿奏之，辞气俱厉。太祖诘之，德骧对曰："臣值陛下日旰未食，方震威严尔。"帝怒，令左右曳出，诏置极典。俄怒解，黜为商州司户参军。刺史知德骧旧为省郎，以客礼之。及奚屿知州，希宰相旨，至则倨受庭参。德骧不能堪，出怨言，屿衔之。适有言德骧至郡为文讪上者，屿召德骧与语，潜遣吏绐其家人取得之，即械系德骧，具状以闻。太祖贷其罪，削籍徙灵武。数年，其子有邻击登闻鼓，诉中书不法事，赵普由是出镇河阳。召德骧为秘书丞，俄分判御史台三院事，又兼判吏部南曹。开宝七年，同知贡举。太祖崩，以德骧为吴越国告哀使。还，迁户部员外郎兼御史知杂事，改职方员外郎，充陕西、河北转运使。历礼部、户部郎中，入为度支判官。

太平兴国四年，车驾征太原，为太原西路转运使。六年，同知京朝官考课，俄迁兵部郎中。七年，以公累降本曹员外郎、出知怀州，未几，复旧官，又命为两浙转运使。其子殿中丞有终亦为淮南转运使，父子同日受诏，搢绅荣之。俄迁右谏议大夫。

雍熙二年，征归朝，同知京朝官考课，初，帝谓宰相曰："朕前日阅班籍，择官为河北转运使，所患不能周知群臣履行。自今令德骧录京朝官履历功过之状引对，既得渐识群臣，择才委任，且使有官政者乐于召对，负瑕累者耻于顾问，可以为惩劝矣。"

端拱初，迁户部侍郎。会赵普再入相，宣制之日，德骧方立班，不觉坠笏，遽上疏，乞归田里。太宗召见，安谕之，赐白金三干两，罢知考课，止以本官奉朝请。会议事尚书省，乘酒叱起居员外郎郑构为盗，御史奏劾，下御史台案问，具伏，帝止令罚月奉而释之。讫赵普出守西洛，帝终保全之。

淳化二年，为其婿如京副使卫濯讼有邻子秘书省校书郎孝先内乱，帝素怜德骧，恐暴扬其丑，不以孝先属吏，止除名配均州。德骧坐失教，责授感德军行军司马。并其子少府少监有终责授衡州团练副使。德骧因惭愤成疾，三年，卒，年七十五。有终为三司盐铁副使，表乞追复旧官，从之。

德骧无文采，颇以强直自任，性褊躁，多忤物，不为士大夫所与。

有邻，开宝中，举进士不第。其父既窜灵武，意宰相赵普挤抑之。时堂后吏胡赞、李可度在职岁久，或称其请托受赇，而秘书丞王洞与德骧同年登第，有邻每造谒洞，洞多以家事委之。一日，洞令有邻市白金半铤，因曰："此令吾子知，要与胡将军。"盖谓赞也。时又有诏，应摄官三任解由全者许投牒有司，即得召试录用。有邻素与前摄上蔡主簿刘伟交游，知伟虽尝三摄，而一任失其解由，伟造伪印，令其兄前进士侁书写之，因是得试送铨。遂具章告其事，并下御史府按鞫。有邻出入赞家，故其事多实。狱具，伟坐弃市，洞等并决杖除名，赞、可度仍籍其家。有邻授秘书省正字，赐公服靴笏、银鞍勒马、绢百匹，自是累上疏密告人阴事。俄被病，白昼见伟入室，以杖箠其背。有邻号呼闻于外，数日而死。赐德骧钱十万，以给丧事。

有终字道成，幼聪敏，以荫补汉州司户参军。时侯陟典选，木强难犯，选人听署于庭，无敢哗者。有终独抗言，愿为大郡治狱掾，陟叱之曰："年未三十，安可任此官？"有终不为沮。署莱芜尉。知监、左拾遗刘祺以有终年少，颇易之。有终发其奸赃，祺坐罪杖流海岛，以有终代知监事。先是，三司补吏为冶官，率以赀进，多恣横。至是，受署者惮有终，率多避免。太宗即位，闻其名，遣内侍伍守忠同掌监事，且察其治迹。守忠至裁周月，即还奏有终强济之状，亟诏为大理寺丞。会德骧任陕西转运，奏为解州通判，特许德骧不巡察是州。有终入奏盐池利害，改赞善大夫，令还权知军事，省通判。太平兴国六年，迁殿中丞、知密州，徙淮南转运副使，赐绯鱼，改太常博士。时德骧主漕两浙，往往省于境上，时人荣之。

雍熙中，王师北征，命为蔚州飞狐路随军转运使。入为盐铁判官，历户部、度支副使，赐金紫，出知升州。淳化初，就迁少府少监、知广州。二年，女弟婿卫濯讼其家法不谨，有终坐亲累，责授衡州团练副使，夺章服。俄丁外艰，行及许田，召归，入对，赐钱八十万，起为都官员外郎，历度支、盐铁副使，复金紫。时以江南、岭外茶盐价不一，细民冒禁私贩，多陷重辟。诏有终领江、淮、两浙、荆湖、福建、广南路茶盐制置使，就出盐产茶之地，以便宜裁制。使还，改工部郎中、知大名府，不逾月，复为少府少监，徙知江陵。

李顺之乱，王师西征，命与裴庄为峡路随军转运使、同知兵马事。调发兵食，规画戎事，皆有节制。师行至峡中，遇盗格斗，众渴乏，会天雨，军士以兜牟承水饮之，且行且战，进至广安军，军垒濒江，三面树栅。会夜阴晦，贼众奄至，鼓噪举火，士伍恐惧，有终安坐栉发自若。贼围既合，有终引奇兵出其后击之，贼众惊扰，赴水死者无算。就拜右谏议大夫、知益州。次简州，寓佛舍，度贼必至，命左右重闭，召土人严更警备，初夕，间道而出。贼围守数重，及坏寺入，惟击柝者在焉。俄兼同招安使。贼平，改知许州。三年，改给事中、知并州。

真宗嗣位，加工部侍郎。咸平二年，代还，知审刑院，俄授户部使。三年，将巡师大名，遣有终乘驿先诣澶州督纳粮草。车驾还，次德清军，会益州奏至，神卫戍卒以正旦窃发，害兵马钤辖符昭寿，拥都虞候王均为乱，逐知州牛冕。即日，拜有终泸州观察使、知益州兼川峡两路招安捉贼事。御厨使李惠、洛苑使石普、供备库副使李守伦并为招安巡检使，给步骑八千，命往招讨。又以洺州团练使上官正为东川都钤辖，西京作坊使李继昌为峡路都钤辖，崇仪副使高继勋、王阮并为益州驻泊都监，供奉官、阁门祗候孙正辞为诸州都巡检使。

正月三日，均率众陷汉州，进攻绵州，旬日不能下，趣剑门。先是，知剑州、秘书丞李士衡度寇必至，城不能守，悉徙官帑保剑门，焚其仓廪，及署榜招军卒之流逸者，得数千人。已而贼果至，士衡与剑门都监、左藏库副使裴臻逆击之。时风雪连日，均众无所掠，唯食败糟，臻与战，斩首数千级。贼众疲剧宵遁，还保益州。士衡即驰骑入奏，上嘉之，拜士衡度支员外郎，赐绯；臻崇仪使、领峰州刺史，仍旧职。知蜀州、供奉官、阁门祗候杨怀忠闻变，即调乡丁会十一路巡检兵，刻期进讨。蜀民不从贼者相率抗御，侪伍谓之"清坛众"。择"清坛"之魁七十余人，悉补巡检将，遣判官高本驰驿以闻。十七日，怀忠率众入益州，焚城北门，至三井桥。时均尚留剑门，与贼将鲁麻胡阵于江渎庙前，自晨至晡，战数合，怀忠兵势不敌，退还所部。怀忠部下多李顺旧党，颇贪剽劫，故败绩焉。

怀忠移文嘉、眉七州，调军士丁男来会。二月，再攻益州。时均方遣逆党赵延顺攻邛、蜀，怀忠逆与之战，贼稍退。怀忠与转运使陈纬麾兵由子城南门直入军资库，与纬署其库籥。均众皆银枪绣衣，为数队，分列子城中。贼兵出通远门，与怀忠战数合，会暮，怀忠复退军筰桥，背水列阵，砦槠木桥南，以扞邛、蜀之路。贼故不复能南略，自清水坝、温江、金马三道来攻槠木砦，出官军后，焚江原神祠，断邛、蜀援路。怀忠三路分兵以抗之，斩首五百余级，驱其余众入皂江，获甲弩甚众。乘胜逐贼至益州南十五里，砦于鸡鸣原，以俟王师。均亦闭成都东门以自固。

是月，有终等至，令石普先与绵、汉都巡检张思钧收复汉州，进壁升仙桥。贼出攻砦，有终击走之。一日，均开城伪为遁状，有终与上官正、石普率兵径入，官军分剽民财，部伍不肃。贼闭关发伏，布床榻于路口，官军不得出，因为所杀。有终等缘堞而坠，李惠死之，退保汉州。益州城中民皆奔迸四出，复为贼党分骑追杀，或囚絷之，支解族诛以恐众。又胁士民僧道之少壮者为兵，先刺手背，次髡首，次黥面，给军装，令乘城，与旧贼党相间。有终署榜招之，至则署其衣袂释之，日数百人。

三月，进攻弥牟砦，斩首千余级，复为贼所拒。四月，贼由升仙桥分路来寇，并军于东偏，有终率兵逆击，大败之，杀千余人，夺其伞盖、金枪等物，均单骑还城。有终遣其子奉礼郎孝若驰奏，上召孝若问败贼之由，笑谓左右曰："均鼠窃尔，虽婴城自守，计日可擒矣。"孝若因言尝习武艺，愿改秩以效，即补供奉官。俄以刑部员外郎马亮为转运使，国子博士张志言副之，供备库副使张煦为绵、汉都巡检使。杨怀忠又分所部砦于合水尾、浣花等处，树机石、设笓篱以拒之。

贼自升仙之败，彻桥塞门，官军进至清还江，为梁而度。有终与石普屯于城北门之西，依壕为土山，分设鹿角，又得旧草场，造梯冲洞车攻具，普专主之。高继勋、张煦、孙正辞攻城东，上官正、李继昌、王阮攻城西，杨怀忠与巡检殿直、阁门祗候马贵攻城南，贼将赵延顺尽驱凶党以拒。既而延顺中流矢死，又遣其党丁重万立城门上，官军射之，殪。每攻城，辄会雨，城滑不能上，官军及丁夫为洞屋以进，贼又凿地道出掩之，溺壕中死者千余，军势小衄。时方暑湿，军士多疾，有终市药他州疗之。

是月，诏洛苑使、入内副都知秦翰为两川捉贼招安使。有终与翰叶议，于城北鱼桥又筑土山。八月，克城北羊马城，遂设雁翅敌棚，覆洞屋以进，逼罗城。九月，城北洞屋成，贼对设敌楼以抗官军，有终遣卒焚之，贼自是销沮，筑月城以自固。有终募敢死士间道以入，贼为药矢，中者立死。有终令卒蒙毡秉燧以入，悉焚其望橹机石，先遣东西南砦鼓噪攻城，有终与石普分主洞屋以进。普穴城为暗门，门成，贼攒戟于前，无敢进者。有二卒请行，许以厚赏，乃麾戈直冲之，贼锋稍却，遂入城。有终登城楼下瞰，贼之余众，犹砦天长观前，于文翁坊密设炮架。高继勋白于马亮，请给秸秆油〈米凡〉，众执长戟巨斧，秉炬以进，悉焚之。杨怀忠焚其砦天长观前，追至大安门，复败焉。是夕二鼓，均与其党二万余南出万里桥门，突围而遁。有终疑有伏，遣人纵火城中。诘朝，与秦翰登门楼，牙吏有受伪署官职者，捕得，立楼下，傍积薪，厝火其上，索男子魁壮者令辨之，曰某尝受某职，即命左右捽投火中。自晨至晡，焚死者数百人，时谓冤酷。均既走，度合水尾，由广都略陵、荣，趣富顺监，所过断桥塞路，焚仓库而去。

初，有终遣怀忠领虎翼军追之，后二日，石普继往，以全军为后援。十月，均至富顺，其将校以筏度江，趋戎、泸蛮境。朝廷每岁孟冬朔，诏富顺监具酒肴，犒内属蛮酋。是日裁设具，而均党适至，皆食焉。闻怀忠追骑将至，均心易之，谓其党曰："速降怀忠。"令其众负担以行。怀忠距富顺六十里，于杨家市少憩，贼众在后者邀战，怀忠遣骑士登高原觇贼，且语其左右曰："纵贼度江，后悔无及，闻石侯将至，当以奇兵取之。"乃临江列阵击之，余党散走，有拏舟将度江而遁者，怀忠合强弩射之，溺死甚众。怀忠张旗鸣鼙入城，均方在监署中，其众多醉，均穷蹙缢死。虎翼军校鲁斌斩其首诣怀忠，获僣伪法物、旌旗、甲马甚众，禽其党六千余人，逆徒歼焉。怀忠旋军出北门，石普之众方至，夺均首驰归成都，枭于北市。

均本隶开封散从直，后补军校。初，神卫军之戍成都者，以均及董福分二指挥以领之。福御众有法，部下皆优足。均纵其下饮博，军装亦以给费。是岁，车驾幸河朔，符昭寿与牛冕大阅于东郊，蜀人趋观之，二军衣服鲜弊不等，均众因是惭愤。益州知州与钤辖二廨并禁旅为牙队，岁除，冕以酒肴犒部士，而昭寿既骄恣，复肆侵虐，冕亦宽驰无政，故诘朝合起为乱。

神卫卒既杀昭寿，是日，成都官吏方相与贺正，闻变，皆奔窜，牛冕与转运张适缒城而出，惟都巡检使刘绍荣冒刃格斗。既而众寡不敌，叛卒尚未有主，或欲奉绍荣为帅者，绍荣摄弓骂曰："我燕人也，比弃乡土来归本朝，岂能与汝同逆，汝亟杀我，我肯负朝廷哉！"众未敢动。监军王泽与均适至，乃谓均曰："汝所部为乱，盍自往招安？"均既往，叛卒即拥之为主，绍荣自经死。均僣号大蜀，改元化顺，署置官称，设贡举，以张锴为谋主。

锴本名美，太原旧卒，后为神卫小校。狡狯，尝历战阵，粗习阴阳，以荧惑同恶，故劝均为乱。均实戆忄耎无谋，尝言："官军若至，我当先路出迎，自陈被胁之状。"锴闻之，择军中子弟署寄班，以防守均，令不与人接见。官军围城，每射箭招诱，及令均子弟至城下，均皆不之知。得箭书，锴悉焚之。自起至败，所守止一城而已。均初署亲军为天降虎翼，后果为虎翼军所杀。

贼既平，遣承受供奉官杨崇勋乘传告捷，赐崇勋锦袍、银带、器币，有终加保信军节度观察留后，以秦翰为内园使、恩州刺史，石普为冀州团练使，高继勋、王阮并为崇仪使，孙正辞为内殿崇班，李继昌为奖州刺史，张煦为供备库副使，杨怀忠为供备库副使，马贵为供奉官。是役也，怀忠之功居最，为石普所忌，朝廷微闻之，遣寄班安守忠按视战所，尽得其功状，以故怀忠复迁崇仪使，领恩州刺史。

四年，有终代还，命为泾、原、仪、渭、镇戎路都部署，辞不拜，改知永兴军府，徙秦州。景德初，徙为并、代副都部署，赐黄金四百两。丁内艰，起复，契丹入寇，上幸澶渊，诏有终率所部由土门抵镇州，与大兵会。既而王超、桑赞逗挠无功，唯有终赴援，威声甚振，河北列城，赖其雄张。俄而契丹修好，命还屯所，就判并州，召拜宣徽北院使、检校太保。二年七月，暴疾卒，年五十九，赠侍中。录其子孝若为内殿崇班、阁门祗候，孝杰为内殿崇班，孝绪为供奉官，孝恭为侍禁，亲族、门客、给事辈迁补者八人。

有终倜傥自任，不拘小节，有干局，沈敏善断，不畏强御，轻财好施。历典藩阃，能抚士卒，丰于宴犒，官用不足，则倾私帑及榷钱以给之。家无余财，奉身甚薄，常所御者，铜鞍勒马而已。第在崇仁里者，德骧所创。有终在蜀尝贷备用库钱数百万，奏纳其第偿之，优诏蠲免。为宣徽使，特给廉镇公用钱岁二千贯。身没之日，宿负犹不啻千万，官为偿之。王继英在枢密，颇忌有终进用，屡言其在蜀及守边厚费以收士卒心，真宗不之信，卒保护焉。

孝先字子思，有邻子也。举进士，试秘书省校书郎，知天长县。以卫濯讼其内乱，除籍配均州。后复知宛丘县，李继隆判陈州，荐其能，加试大理评事。契丹内寇，真宗幸大名，孝先以部刍粮河北，首至行在，擢太常寺奉礼郎。

王均反益州，随季父有终进讨，孝先率先锋与贼战升仙桥，斩首数百，得均金枪黄伞以献，改将作监丞。

李继迁陷灵州，朝廷调兵，军费多出于民，关内大扰。孝先请益募商人入粟塞下，偿以茶盐。召对称旨，命驰驿陕西，与转运使郑文宝议立规画，后多施行。累迁尚书屯田员外郎。尝建置三司拘收司，以检天下财利出入之数，诏如其请。

知兴元府，坐保任失实，降通判华州，徙知郓州。宰相寇准举，换内园使、知贝州。会慈州民张熙载诈称黄河都总管，籍并河州郡刍粮数，至贝州。孝先觉其奸，捕系狱。孝先欲因此为奇功，以动朝廷，迫司理参军纪瑛教熙载伪为契丹谍者，号景州刺史兼侍中、司空、大灵宫使，部送京师。枢密院按得孝先所教状，谪泽州都监，利、虢三州，改环庆路兵马钤辖、知邠州。逾年，领昭州刺史，为益州钤辖，再迁左藏库使，擢西上阁门使、泾原路钤辖兼知渭州，复知邠州，徙耀州，以为右领军卫大将军、昭州刺史，分司西京卒。子简夫。

简夫字太简，隐居不仕。康定中，枢密使杜衍荐之，召见，以秘书省校书郎签书秦州观察判官。公事既罢，居长安，自以处士起，不复肯随众调官，多为岐路求辟荐。时三白渠久废，京兆府遂荐简夫治渠事。先时，治渠岁役六县民四十日，用梢木数百万，而水不足。简夫用三十日，梢木比旧三之一，而水有余。知坊州，徙简州，用张方平荐，知雅州。

既而辰州蛮酋彭仕羲内寇，三司副使李参、侍御史朱处约安抚不能定，继命简夫往。至则督诸将进兵，筑明溪上、下二砦，据其险要，拓取故省地石马崖五百余里。仕羲内附。擢三司盐铁判官，以疾，知虢、同二州，累迁尚书职方员外郎，卒。录其子寿臣为郊社斋郎。

简夫始起隐者，出入乘牛，冠铁冠，自号"山长"。关中用兵，以口舌捭阖公卿。既仕，自奉稍骄侈，驺御服饰，顿忘其旧，里闾指笑之曰："牛及铁冠安在？"

王超，赵州人，弱冠长七尺余。太宗尹京，召置麾下。及即位，以隶御龙直。淳化二年，累迁至河西军节度使、殿前都虞候。

真宗嗣位，以翊戴功，加检校太傅、领天平军节度。咸平二年秋，大阅禁兵二十万于东郊，超执五方旗以节进退，上御戎幄观之，面赐褒奖。从幸大名，与都虞候张进并为先锋。都大点检傅潜逗挠得罪，以超为侍卫马步军都虞候、镇州行营都部署，又帅镇、定、高阳关三路。契丹入边，与战于遂城西，俘馘二万计，斩其裨王骑将十五人，手诏褒美。

李继迁陷清远军，以超将西面行营之师御之，徙帅永兴军。宰相言超材堪将帅，遂以超帅定州路行营，王继忠副之。寻加镇、定、高阳关三路都部署，密遣中使赐以御弓矢，许便宜从事。加开府仪同三司、检校太尉。咸平六年，辽师大入，超召镇州桑赞、高阳关周莹率兵会定州，莹以非诏旨不至。辽兵围望都，超、赞率兵赴之，阵于县南六里。继忠在阵东偏，契丹出其背，遮绝粮道，人马乏困，继忠驰前与契丹战，超、赞遂旋师，继忠孤军没焉。上即遣刘承珪、李允则驰往，察退衄之状，且言镇州副部署李福、拱圣军都指挥使王升当战先旋，福坐削籍流封州，升决杖配隶琼州。

景德初，上亲巡澶渊，召超赴行在，复缓师期，契丹遂深入。会南北通好，故薄其责，止罢超三路帅，为崇信军节度使，徙知河阳。又移镇建雄，知青州，卒。赠侍中，再赠尚书令，追封鲁国公，谥武康。

超为将善部分，御下有恩。与高琼同典禁旅，尝休假他适，过营垒，军校不时将迎，琼即命箠罚，超以为非公行，不当加罪，人称其恕。然临军寡谋，拙于战斗。子德用。

德用字元辅。父超为怀州防御使，补衙内都指挥使。至道二年，分五路出兵击李继迁，超帅兵六万出绥、夏，德用年十七，为先锋，将万人战铁门关，斩首十三级，俘掠畜产以数万计。进师乌白池，他将多失道不至，虏锐甚，超按兵不进，德用请乘之，得精兵五千，转战三日，敌势却。德用曰："归师迫险必乱。"乃领兵距夏州五十里，绝其归路，下令曰："乱行者斩！"一军肃然，超亦为之按辔。继迁蹑其后，左右望见队伍甚严整，莫敢近。超抚其背曰："王氏有子矣。"

累迁内殿崇班，以御前忠佐为马军都军头，出为邢、洺、磁、相巡检。盗张洪霸相聚界上，吏不能捕。德用以毡车载勇士，诈为妇人饰，过邯郸。贼果来邀，勇士奋出，悉禽之。徙督捕陕西东路，盗贼相戒曰："此禽张洪霸者。"皆相率逃去。为环、庆路指挥使，寻以奏事忤旨，责授郓州马步军都指挥使。历内殿直都虞候、殿前左班都虞候、柳州刺史，迁捧日左厢都指挥使、英州团练使。

天圣初，以博州团练使知广信军。城坏久不治，德用率禁军增筑之，有诏褒谕。徙冀州，历龙神卫、捧日天武四厢都指挥使、康州防御使、侍卫亲军步军马军都虞候。召还，又为并、代州马步军副都总管，迁殿前都虞候、步军副都指挥使。历桂州、福州观察使。

章献太后临朝，有求内降补军吏者，德用曰："补吏，军政也，不可与。"太后固欲与之，卒不奉诏，乃止。太后崩，有司请卫士坐甲，德用曰："非故事也。"不奉诏。

仁宗阅太后阁中，得德用前奏军吏事，奇之，以为可大用，拜检校太保、签书枢密院事。德用谢曰："臣武人，幸得以驰驱自效，赖陛下威灵，待罪行间足矣。且臣不学，不足以当大事。"帝遣使者趣入院，遂为副使。久之，以奉国军节度观察留后同知院事，迁知院。历安德军，加检校太尉、定国军节度使、宣徽南院使。赵元昊反，德用请自将讨之，不许。

德用状貌雄毅，面黑，颈以下白晰，人皆异之。言者论德用貌类艺祖，御史中丞孔道辅继言之，且谓德用得士心，不宜久典机密，遂罢为武宁军节度使、徐州大都督府长史。有言德用市马于府州者，上其券，乃市于商人者。言者犹不已，降右千牛卫上将军、知随州，州置判官，家人皆惶恐，德用举止言色如平时，惟不接宾客而已。徙知曹州，或谓德用曰："孔中丞害公，今死矣。"德用曰："中丞言官，岂害我者？朝廷亡一忠臣，可惜也。"起为保静军节度观察留后、知青州，改澶州。陕西用兵久无功，契丹遣刘六符来求复关南地，以兵压境。德用见帝，流涕言："臣前被罪，陛下赦而不诛，今不足辱命。"帝慰劳，曰："河北方警，藉卿镇抚之。"又赐手诏慰勉，拜保静军节度使。岁大熟，六符见德用拜曰："此公仁政所及也。"徙真定府、定州路都总管，还奏事，复以宣徽南院使判成德军。未行，徙定州路都总管。日训练士卒，久之，士殊可用。

契丹使谍者来觇，或请捕杀之，德用曰："第舍之，彼得实以告，是服人之兵以不战也。"明日大阅，援桴鼓之士皆踊跃，进退坐作，终日不戮一人。乃下令："具糗粮，听吾鼓声，视吾旗帜所向。"觇者归告契丹，谓汉兵将大入。既而复议和，遂徙陈州，又徙河阳。不行，入奉朝请，出判相州，拜同中书门下平章事、判澶州。徙郑州，封祁国公，还，为会灵观使。

德用素善射，虽老不衰。侍射瑞圣园，辞曰："臣老矣，不能胜弓矢。"帝再三谕之，持二矢未发。帝顾之，使必中，乃收弓矢谢，一发中的，再发又中。帝笑曰："德用欲中即中尔，孰谓老且衰乎？"赐袭衣、金带，加检校太师，复判郑州，徙澶州，改集庆军节度使，封冀国公。皇祐三年，上疏乞骸骨，以太子太师致仕，大朝会缀中书门下班。

德用将家子，习知军中情伪，善以恩抚下，故多得士心。虽屡临边境，未尝亲矢石、督攻战，而名闻四夷，闾阎妇女小儿，皆呼德用曰"黑王相公"。

帝尝遣使问边事，德用曰："咸平、景德中，赐诸将阵图，人皆死守战法，缓急不相救，以至于屡败。诚愿不以阵图赐诸将，使得应变出奇，自立异效。"帝以为然。

德用虽致仕，乾元节上寿，预班廷中。契丹使语译者曰："黑王相公乃复起耶？"帝闻之，起为河阳三城节度使、同中书门下平章事、判郑州。至和元年，遂以为枢密使，命入谒拜。明年，富弼相，契丹使耶律防至，德用与防射玉津园。防曰："天子以公典枢密而用富公为相，将相皆得人矣。"帝闻之喜，赐弓一，矢五十。后封鲁国公，求去位至六七，乃以为忠武军节度使、景灵宫使，又以为同群牧制置使。有诏五日一会朝，听子孙一人扶掖。卒，年七十九，赠太尉、中书令，谥武恭。加赐其家黄金。

德用诸子中，咸融最钟爱，晚年颇纵之，多不法，后更折节自饬，官至左藏库使、眉州防御使。

论曰：全义、德骧，遇知太祖、太宗，超复翊戴真宗，宜致崇显，然堇堇无踰人者，而各有子勒勋于国籍。若知节生将家，喜读书，立朝争事，以刚正称天下，其邦之司直欤。有终起进士，明干知兵，平蜀钜贼，振声邻敌，可谓"肇敏戎公"矣。至于精神折冲，名闻四夷，矫矫虎臣，则德用其有焉。

关键词：宋史,列传

解释翻译[挑错/完善]

马知节字子元，幽州蓟人。自幼孤苦。太宗时，以荫补为供奉官，被赐给现在的名字。十八岁时，任彭州监兵，因严厉监视众兵，大家像敬畏老将那样敬畏他。他又监潭州兵，当时何承矩为守臣，很是以文雅整饬吏治，知节仰慕，因而改变平日的志向和行为开始读书。雍熙年间，护兵博州，契丹入侵边境，在君子馆击败宋朝军队。在此之前知节修治城池修补战具，储积粮草，官吏百姓以此为生计。不久契丹军队果然到来，因为宋朝有准备，避开而去。

移知定远军。当时议论调发河南十三州的百姓运输粮饷，河北转运使樊知古刚好到定远军商议事情，知节说：“军少粟多，扬去腐烂的粟米，还可得到十分之六七。”樊知古同意了他的意见，果然获得粟米五十万斛，分发给各驻屯大军，于是省却了河南的工役。当时所部百姓入保躲避敌人，士兵有盗窃妇女首饰的，护军只是鞭笞遣走。知节说“：百姓躲避外患而来，反而遭受内寇之祸，这样可以宽恕，那么何以整肃下面呢？”马上命令处死。知深、庆二州，升任西京作坊使。

不久任梓州知州。李顺叛乱，诏令知节与王继恩共同讨伐。王继恩依仗权势按自己的意图放任行事，厌恶知节不依附自己，派他守彭州，交给他三百名瘦弱之兵，彭州旧有的士兵，全都召回成都。知节屡次请求增加兵员，没有得到同意。李顺以十多万人攻打彭州城，知节力战，从清晨到黄昏，士兵大多死亡，他感慨地叹息说：“死于贼人手里，不是勇士。”就横拿着长矛突围而出，将近天亮，援兵来到，又呐喊入城，贼人于是溃退离去。太宗听说后感叹地说“：贼众我寡，知节不容易抵挡。”授任益州钤辖，加封益、汉九州都巡检使，升内园使。恰逢韩景..部将刘旰胁迫官兵作乱，接连攻占州县，人数超过二千。知节率领三百军队，追到蜀州，与之战斗，刘旰逃往邛州。知节说：“贼人攻破邛州，必定乘胜渡江逼迫我军，等到休息后再战，官军虽然是贼人的两倍，追击它也劳累，不如趁其困敝加紧攻击，这样必然击破它。”于是出发。官军在方井镇停留，与刘旰遭遇，杀得贼人无人幸存。

咸平初年，掌领登州刺史，任秦州知州。秦州曾经以羌人酋长支属二十多人为人质，超过二十四年了。知节说：“羌人也是人，难道不想回家？”全部遣回。羌人感激，一直到最后，不再进犯边塞。当时秦州有银矿，年代久远矿物竭尽，但税额没有废除，负责的官吏破产，不足以偿还这笔税额。知节请求朝廷免除税额，三上奏章，才得到允许。升任西上..门使，知益州兼本路转运使。自从乾德年以后，每年漕运蜀州物资，动辄超过万计。当时征籍富民来负责船运，因漕船沉没而破产的人很多。知节请求代督漕运以便察看实地而考核漕事，从此蜀人赖以免去祸患。

移知延州兼..延驻泊部署。边敌将到，正好是元宵节，就命令张灯启关，接连几晚宴饮欢乐，敌人不能探知底细，就退去。恰逢镇州程德玄政事弛废，调知节代理他的职务。诏令调发澶、魏六州粮食输往定武，当时军队交战于边境上，知节说：“粮食到来，这是资助盗窃。”只令在船车所到地方收取，敌人无所得而逃走。

皇帝在澶渊，当时王超拥有几十万军队屯驻真定，逗留不前进。知节移文书谴责他，王超才出兵，还是以中渡无桥为借口。知节预先准备渡河的材料，一晚而完成。景德年中，移知定州，不久，被授任东上..门使、枢密都承旨，提升授任签书枢密院事。

在当时，契丹已结盟，中国平安无事，大臣言符瑞吉祥之事，但知节每每不以为然，曾经说“天下虽然安定，但不可以忘战去兵”作为告诫。自己陈述年纪未衰，五七年间还可以被使唤，如果边地有警，愿意参预行动，只要得到副都部署名及几匹良马、一队轻便部队就足够了。皇帝表示肯定，因而命令制造钢铁锁子甲赐给他。进官宣徽北院使，加封兼枢密副使。当时王钦若为枢密使，知节因看不起他的为人，遇事敢于说话，从未曾稍有屈服。每次在朝廷议事，得知王钦若不公正，就当面辱骂他。当时王钦若受皇帝的宠爱正盛，知节更加不肯屈节讨好。

大中祥符七年(1014)，知节任颍州防御使、潞州知州。天禧初年，移知天雄军，召授宣徽南院使、知枢密院事。因病请求罢免，被任命为彰德军留后、知贝州兼部署。将要赴任，真宗怜悯他瘦弱患病，只命他返回安居。当时上党、大名的百姓已争相来迎接请见。不久，知节去世，终年六十五岁。赠侍中，谥号正惠。

知节是将家之子，慷慨以武力智谋自许，又能喜好读书，以儒生为宾客朋友，所有与他交好的，必定是一时豪杰，议论事情正直从不有所顾忌，因此听闻他的气节的人，也知道知节为人正直。

雷德骧字善行，同州郃阳人。后周广顺三年(953)，考中进士，初官磁州军事判官。召为右拾遗，充任三司判官，赐给绯鱼。显德年中，入朝奉诏命均定随州各县民田屋税，被称赞为公允。

宋朝初年，授任殿中侍御史，改任屯田员外郎、判大理寺。他的下属官吏与朝廷官吏附会宰相赵普，擅自增加刑罚名目，因而上言，想求见太祖以报告此事。没有被引见应对，径直到讲武殿上奏，言辞态度都很严厉。太祖询问他，德骧应对说：“我逢陛下天晚没有吃饭，这才震威严而已。”太祖发怒，命令左右侍从把他拖出去，诏令处以死刑。不一会儿怒气消解，贬他为商州司户参军。刺史知道德骧过去为省部郎官，用客人的礼节待他。等到奚屿知商州，迎合宰相的旨意，到任就傲慢地接受属员在公堂上按礼谒见。德骧不能忍受，发出怨言，奚屿把此事藏在心里。正好有人说德骧到商州写文章毁谤皇帝，奚屿召见德骧谈话，暗中派官吏欺骗他的家人获取文章，马上拘系德骧，开列罪状报告朝廷。太祖宽恕他的罪行，削籍为民流放灵武。几年后，德骧的儿子雷有邻击登闻鼓，诉讼中书省违法的事情，赵普因此出镇河阳。召用德骧为秘书丞，不久分判御史台三院事，又兼判吏部南曹。开宝七年(974)，同知贡举。太祖去世，以德骧为吴越国告哀使。回朝后，升任户部员外郎兼御史知杂事，改任职方员外郎，充任陕西、河北转运使。历任礼部、户部郎中，入为度支判官。

太平兴国四年(979)，太宗征讨太原，德骧为太原西路转运使。六年，同知京朝官考课，不久迁任兵部郎中。七年，因公事牵连降为兵部员外郎，出任怀州知州，不久，恢复原官。又命他为两浙转运使，他的儿子殿中丞雷有终也为淮南转运使，父子同一天受诏命，士大夫以之为荣。不久升任右谏议大夫。

雍熙二年(985)，被征召返回朝廷，同知京朝官考课。开始，太宗对宰相说：“朕前天阅览官员班次的名册，挑选官员为河北转运使，所担心的是不能够周知群臣实行的情况。从现在开始命令雷德骧记录京朝官的资格职位经历、功过的情状召见询问，既得以渐渐认识群臣择才委任，又使有政绩的人乐于被召见询问，有过失的人耻于被顾问，就可以作为惩诫了。”

端拱初年，升任户部侍郎。恰逢赵普再次入为宰相，宣布任命的那天，德骧刚刚站立班次，不小心掉落朝笏，就上疏请求归田里。太宗召见并安慰他，赐给他银子三千两，罢为知京朝官考课，只以本官的身份奉朝请。恰逢尚书省议事，德骧乘酒性叱责起居员外郎郑构为盗，御史上奏弹劾，传送御史台审查，供状伏罪，太宗只令罚月俸而释其罪。到赵普出任西洛长官，太宗始终保全他。

淳化二年(991)，因为他的女婿如京副使卫濯诉告有邻的儿子秘书省校书郎雷孝先内乱，太宗素来怜惜德骧，恐怕张扬他的家丑，不把孝先交给官吏，只除去名籍流配均州。德骧因有失教诲，责授感德军行军司马，并且他的儿子少府少监有终被责授衡州团练副使。德骧因惭愧愤恨成病，淳化三年，去世，终年七十五岁。有终为三司盐铁副使，上表请求追认恢复德骧原有官职，得到朝廷的批准。德骧没有文化，颇以刚强正直自任，性情狭隘急躁，多忤逆他人，不被士大夫所心许。

上一篇：列传·卷三十六

下一篇：列传·卷三十八

全   文：宋史

