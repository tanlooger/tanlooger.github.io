---
---
---
title: 周渭梁鼎范正辞（子讽）刘师道王济方偕曹颖叔刘元瑜杨告赵及刘湜王彬仲简
---

周渭，字得臣，昭州恭城人。幼孤，养于诸父。力学，工为诗。刘鋹据五岭，昭州皆其地也，政繁赋重，民不聊生。渭率乡人六百逾岭，将避地零陵。未至，贼起，断道绝粮，复还恭城，则庐舍煨烬，遂奔道州。为盗所袭，渭脱身北上。

建隆初，至京师，为薛居正所礼。上书言时务，召试，赐同进士出身，解褐白马主簿。县大吏犯法，渭即斩之。上奇其才，擢右赞善大夫。时魏帅符彦卿专恣，朝廷选常参官强干者莅其属邑，以渭知永济县。彦卿郊迎，渭揖于马上，就馆始与相见，略不降屈。县有盗伤人而逸，渭捕获，并暴廋匿者按诛之，不以送府。

乾德中，通判兴州。州领罝口砦多戍兵，监军敖很，纵其下为暴，居人苦之。渭驰往谕以祸福，斩其军校，众皆慑服。诏书嘉奖，命兼本砦钤辖。开宝元年，凤州七房冶主吏盗隐官银，择渭往代。周岁，羡课数倍，赐绯鱼，又迁知棣州。殿直傅延翰为监军，谋作乱走契丹，为部下所告，渭擒之以闻；命械至阙下，鞫得实，斩于西市。渭在郡以简肃称，及还，吏民遮道泣留，俄诏赐钱百万。

太平兴国二年，为广南诸州转运副使。初，渭之入中原，妻子留恭城。开宝三年，平广南，诏昭州访求，赐钱米存恤之。及是，渭始还故里，乡人以为荣。渭奏去刘鋹时税算之繁者，重定田赋，兴学校。迁殿中丞。属有事交阯，主将逗挠无功。有二败卒擐甲先至邕州市，夺民钱，渭捕斩之。后至者悉令解甲以入，讫无敢犯。移书交阯，谕朝廷威信，将刻日再举。黎桓惧，即遣使入贡。就加监察御史，在岭南凡六年。徙知扬州，进殿中侍御史，改两浙东、西路转运使，入为盐铁判官。迁侍御史，历判户部、度支二勾院，出知亳州，赐金紫，俄换宋州。加职方员外郎，为益州转运使。坐从子违诏市马，黜为彰信军节度副使。咸平二年，真宗闻其清节，召还，将复用，诏下而卒，年七十七。上闵其贫不克葬，赙钱十万，以其子建中为乘氏主簿。

渭妻莫荃，贤妇人也。渭北走时，不暇与荃诀，二子孩幼，荃尚少，父母欲嫁之。荃泣誓曰："渭非久困者，今违难远适，必能自奋。"于是亲蚕绩碓舂，以给朝夕，二子皆毕婚娶。凡二十六年，复见渭，时人异之。朱昂着《莫节妇传》纪其事。

梁鼎字凝正，益州华阳人。祖钺，仕蜀为剑门关使。父文献，乘氏令。鼎，太平兴国八年进士甲科，解褐大理评事、知秭归县，再迁着作佐郎。端拱初，献《圣德徽号颂》万余言，试文，迁殿中丞、通判歙州，以能声闻，有诏嘉奖。徙知吉州，民有萧甲者，豪猾为民患，鼎暴其凶状，杖脊黥面徙远郡。太宗尤赏其强干，代还，赐绯鱼，旧例当给银宝瓶带，太宗特以犀带赐之，记其名于御屏。

淳化中，上言曰："《书》云：'三载考绩，三考黜陟幽明。'此乃尧、舜氏所以得贤人治天下也。三代而下，典章尚存，两汉以还，沿革可见。至于唐室，此道尤精，有考功之司，明考课之令，下自簿尉，上至宰臣，皆岁计功过，较定优劣，故人思激厉，绩效着闻。五代兵革相继，礼法陵夷，顾惟考课之文，祇拘州县之辈，黜陟既异，名存实亡。且夫今之知州，即古之刺史，治状显着者，朝廷不知；方略蔑闻者，任用如故。大失劝惩之理，浸成苟且之风。是致水旱荐臻，狱讼填溢，欲望天下承平，岂可得也。伏惟陛下继二圣之丕图，为亿兆之司牧，念百官之未乂，思四海之未康，特诏有司，申明考绩之法，庶几官得其人，民受其赐矣。"

俄为开封府判官，迁太常博士、三司右计判官，又为总计判官，会复三部，换度支判官。至道初，鼎洎陈尧叟建议兴三白渠，及陈、许、邓、颖、蔡、宿、亳数州用水利垦田，事具《食货志》。迁都官员外郎、江南转运副使，就改起居舍人，徙陕西。二年，五将分道击李继迁，李继隆擅出赤柽路无功，还奏军储失期，鼎坐削三任。复为殿中丞，领职如故。以母老求郡，历知徐、密二州。真宗践位，复旧官。咸平四年，迁兵部员外郎、知制诰，赐金紫。时三司督逋负严急，有久被留系者，命鼎与薛映按籍详定，多所蠲免。逾月，拜右谏议大夫、度支使。

时西鄙未宁，建议陕西禁解池盐，所在官鬻，诏从之。以鼎为制置使，杨覃为转运使，张贺副之，又以内殿崇班杜承睿同制置盐事。议者多言："边民旧食青盐，其价甚贱。洎禁青盐以困贼，令商贾入粟，运解盐于缘边，价直与蕃盐不相远，故蕃部赍盐至者，不能货鬻。今若禁解池盐，与内地同价，则民必冒禁复市青盐，乃资盗粮也。"时刘综为陕西转运使，鼎奏罢之。综归朝，亦密陈其非便。鼎既行，即移文禁止盐商，所在约束乖当，延州刘廷伟、庆州郑惟吉皆不从规画。

又鼎奏运咸阳仓粟以实边，粟已陈腐，鼎即与民，俟秋收易新粟，朝廷闻而止之，上封章密陈其烦扰者甚众，鼎始谋多沮，遂令林特乘传与永兴张咏会鼎等同议可否，于是依旧通盐商。鼎坐首议改作非是，诏罢度支使，守本官。未几，丁内艰，起复。景德初，知三班院、通进银台司兼门下封驳事，出知凤翔府。以居忧哭泣伤目，表求判西京留司御史台。三年，卒，年五十二，赐二子出身。

鼎伟姿貌，磊落尚气，有介节，居官峻厉，名称甚茂。好学，工篆、籀、八分。尝着《隐书》三卷，《史论》二十篇，《学古诗》五十篇。子申甫、吉甫。

范正辞，字直道，齐州人。父劳谦，获嘉令。正辞治《春秋公羊》、《穀梁》，登第，调补安阳主簿。开宝中，判入等，迁国子监丞、知戎州，改着作佐郎。代还，治逋欠于淄州，转运使称其能，转左赞善大夫，就知淄州。太宗征河东，诸州部粮多不及期，正辞所部长山县吏张秀督民输，受钱二千，即杖杀之，郡中畏服。

太平兴国中，改殿中丞，通判棣、深二州，迁国子博士。御史中丞刘保勋奏充台直，会有言饶州多滞讼，选正辞知州事，至则宿系皆决遣之，胥吏坐淹狱停职者六十三人。会诏令料州兵送京师，有王兴者，怀土惮行，以刃故伤其足，正辞斩之。兴妻诣登闻上诉，太宗召见，正辞廷辨其事。正辞曰："东南诸郡，饶实繁盛，人心易动。兴敢扇摇，苟失控驭，则臣无待罪之地矣。"上壮其敢断，特迁膳部员外郎，充江南转运副使，赐钱五十万。

饶州民甘绍者，积财钜万，为群盗所掠，州捕系十四人，狱具，当死。正辞按部至，引问之，囚皆泣下，察其非实，命徙他所讯鞫。既而民有告群盗所在者，正辞潜召监军王愿掩捕之。愿未至，盗遁去，正辞即单骑出郭二十里，追及之。贼控弦持弰来逼，正辞大呼，以鞭击之，中贼双目，执之。贼自刃不殊，余贼渡江散走，追之不获，旁得所弃赃。贼尚有余息，正辞即载归，令医傅药，创既愈，按其奸状，伏法，而前十四人皆得释。

端拱二年，代归，与洛苑副使綦仁泽、西京作坊副使尹宗谔同监折中仓。先是，令商人输米豆而以茶盐酬其直，谓之"折中"，复有言其弊，罢之，至是复置焉。迁仓部员外郎，同知幕府州县官考课，改判刑部，历户部、盐铁二判官，迁考功员外郎，通判定、扬、杭三州。真宗即位，迁膳部郎中，召判三司勾院，俄复为盐铁判官。咸平二年，出为河东转运使。三年，以本官兼侍御史知杂事。

时李昌龄自忠武行军起知梓州，董俨知寿州，王德裔、杨缄皆任转运使，后失官宰畿邑。正辞上言："昌龄辈贪墨着闻，愿陛下罢其民政。"诏追还俨敕，余悉代之。又言："治民之官，牧宰为急。"举吴奋等五人堪任大郡，复请令奋等各举知县、县令，从之。坐鞫任懿狱，贬滁州团练副使。会赦，复为仓部考功员外郎、通判郓州，知淮阳军，复膳部郎中，以年老，求监兖州商税。大中祥符三年四月卒，年七十五。子识、讽，并进士及第。

讽字补之，以荫补将作监主簿，献《东封赋》，迁太常寺奉礼郎。又献所为文，召试入等，出知平阴县。会河决王陵埽，水去而土肥，失阡陌，田讼不能决，讽分别疆畔，着为券，民持去不复争。讽辨数激昂，喜为名声，然亦操持在己，吏不敢欺。为县存视贫弱，至豪猾大家，峻法治之。

举进士第，迁大理评事、通判淄州。岁旱蝗，他谷皆不立，民以蝗不食菽，犹可艺，而患无种，讽行县至邹平，发官廪货民。县令争不可，讽曰："有责，令无预也。"即出贷三万斛；比秋，民皆先期而输。徙知梁山军，以母老不行，得通判郓州。时知州李迪贬衡州副使，宰相丁谓戒使者持诏书促上道，讽辄留迪数日，为治装祖行。诏塞决河，州募民入刍揵，而城邑与农户等，讽曰："贫富不同而轻重相若，农民必大困。且诏书使度民力，今则均取之，此有司误也。也。"即改符，使富人输三之二，因请下诸州以郓为率，朝廷从其言。

徙知广济军，民避水堤居，凡给徭于官者，讽悉纵使护其家，奏除其租赋。累迁太常博士，以疾监舒州灵仙观。尚御药张怀德至观斋祠，讽颇要结之，怀德荐于章献太后，遂召还。问所欲言，对曰："今权臣骄悍，将不可制。"盖指曹利用也。利用贬，拜右司谏、三司度支判官。百官转对，敕近臣阅视其可行者，类次以闻。讽奏曰："非上亲览决可否，则谁肯为陛下极言者。"玉清昭应宫灾，下有司治火所起，讽曰："此天之戒告，乃复置狱以穷治之，非所以应天也。"狱由是得解。议者疑复修，讽上书谏："山木已尽，人力已竭，宫必不成。臣知朝廷亦不为此，其如疑天下何。宜诏示四方，使明知之。"于是下诏罢修。改尚书礼部员外郎兼侍御史知杂事。

钱惟演自许州来朝，图相位，讽奏："惟演尝为枢密使，以皇太后姻属罢之，示天下以不私，固不可复用。"遂以惟演守河南。使契丹，道过幽州北，见原野平旷，慨然曰："此为战地，不亦信哉。"辽人相目不敢对。擢天章阁待制、知审刑院，出知青州，再迁户部郎中。时山东饥，宰相王曾，青人，家积粟多，讽发取数千斛济饥民，因请遣使安抚京东。入为右谏议大夫、权御史中丞。又请益漕江、淮米百万，自河阳、河阴东下以赈贷之。钱惟演倡议献、懿二太后宜祔真宗庙室，讽弹奏之；及言其在太后时权宠甚盛，且与后族连姻，请绌去。仁宗不听，讽袖告身以对曰："陛下不听臣言，臣今奉使山陵，而惟演守河南，臣早暮忧刺客。愿纳此，不敢复为御史中丞矣。"帝不得已可之，讽乃趋出，遂贬惟演随州。

陈尧佐罢参知政事，有王文吉者，告尧佐谋反，仁宗遣中官讯问，复以属讽。夜中被旨究诘，旦得其诬状奏之。时上章懿皇后谥，宰相张士逊、枢密使杨崇勋日中不赴慰班，讽弹士逊与崇勋，俱罢。讽尝侍对，帝语及郭后亡子。讽言亡子大义当废，阴合帝旨，以龙图阁直学士权三司使。时狄棐为直学士已久，讽盛气凌棐，宰相李迪右之，遂特诏班棐上，论者非之。寻转阁学士，又疾免三司使，改翰林侍读学士、管勾祥源观。徙会灵观，复改阁学士、给事中、知兖州。

既至郡，而庞籍为广南东路转运使，未行，上言："向为侍御史，尝奏弹讽以三司使曲为左藏监库吴守则奏课迁官。尚美人同父弟娶守则女，讽以银鞍勒遗守则相结纳。既出兖州，乃绐言贫，假翰林白金器数千两自随，而增产于齐州，市官田亏平估。"置狱于南京劾之，讽坐方听旨擅驰驿还兖州，当赎。籍所奏有不实，当免官。宰相吕夷简嫉讽诡激，特贬讽武昌军节度行军司马；贷籍，止降官知临江军。由是宰相李迪等坐亲善讽皆斥。

岁中徙保信军，听居舒州持母丧，又许归齐州。日饮酒自纵，为时所讥。服除，改将作少监、知淮阳军，迁光禄卿、知陕州，道改潞州。入见帝言："元昊不可击，独以兵守要害，捍侵掠，久当自服。倘内修百度，躬节俭，如祖宗故事，则疆事不足忧。"复给事中，卒。

讽尝建议朝廷当差择能臣，留以代大臣之不称职者。大臣闻而恶之。又数短参知政事王随于帝前，因奏："外人谓臣逐随将取其位，愿先出臣，为陛下引奸邪去，而朝廷清矣。"又尝与张士逊议事不合，讽曰："世谓大事未易可议，小事不足为，所为终何事邪？"及为庞籍讼，人谓大臣阴讽籍焉。

讽类旷达，然捭阖图进，不守名检，所与游者辄慕其所为，时号"东州逸党"。山东人颜太初作《逸党诗》刺之，而姜潜者又尝贻书以疏其过云。

子宽之，终尚书刑部郎中、知濠州。

刘师道，字损之，一字宗圣，开封东明人。父泽，右补阙。师道，雍熙二年举进士，初命和州防御推官，历保宁、镇海二镇从事，凡十年。王化基、吕祐之、乐史荐于朝，擢着作佐郎，才一月，会考课，又迁殿中丞，出知彭州，就加监察御史。转运使刘锡、马襄上其治迹，召归。会浦洛之败，奉诏劾白守荣辈，狱成，太宗奖其勤，面赐绯鱼。

川陕豪民多旁户，以小民役属者为佃客，使之如奴隶，家或数十户，凡租调庸敛，悉佃客承之。时有言李顺之乱，皆旁户鸠集，请择旁户为三耆长迭主之，畴岁劳则授以官，诏师道使两川议其事。师道以为迭使主领则争忿滋多，署以名级又重增扰害，廷奏非便，卒罢之。改祠部员外郎，出为京东转运使。真宗嗣位，进秩度支。咸平初，范正辞荐其材堪长民，徙知润州。三年，改淮南转运副使兼淮南、江、浙、荆湖发运使。四年，以漕事入奏，特迁司封，俄为正使，改工部郎中，代查道为三司度支副使。七月，擢枢密直学士，掌三班。俄擢权三司使，从幸澶渊，判随驾三司，充都转运使。

师道弟几道，举进士礼部奏名，将廷试，近制悉糊名较等，陈尧咨当为考官，教几道于卷中密为识号。几道既擢第，事泄，诏落其籍，永不预举。师道固求辨理，诏曹利用、边肃、阎承翰诣御史府推治之。坐论奏诬罔，责为忠武军行军司马，尧咨免所居官，为郓州团练副使。二年，以郊祀恩，起为工部郎中、知复州，换秀州。

大中祥符二年，以兵部郎中知潭州，迁太常少卿。师道敏于吏事，所至有声，吏民畏爱。长沙当湖、岭都会，剖烦析滞，案无留事。岁满，复加枢密直学士，换左司郎中，留一任。七年，李应机代还。应机未至郡，六月，师道暴病卒，年五十四，录几道为试秘书省校书郎。

师道性慷慨尚气，善谈世务，与人交敦笃。工为诗，多与杨亿辈酬唱，当时称之。

王济，字巨川。其先真定人，祖卿，有祠辨，赵王熔召置幕府。熔政衰，卿惧祸，避地深州饶阳，遂为县人。父恕，后唐时童子及第，开宝中，知秀州。会盗起，城陷，为盗所杀，将并害济。济伏柩号恸，谓贼曰："吾父已死，吾安用生为，但恨力不能杀汝，以报父仇尔！"贼义之，舍去。济携父骨匿山谷间。既而官军大集，济脱身谒其帅朱乙，陈讨贼之计。乙嘉之，遗以束帛，奏假驿置遣归。

先是，济母终于岳阳，权窆佛舍。至是，乃并护二丧还饶阳。州将以闻，太祖召见，以其尚少，且俾就学。雍熙中，上书自陈死事之孤，得试学士院，补龙溪主簿。时调福建输鹤翎为箭羽。鹤非常有物，有司督责急，一羽至直数百钱，民甚苦之。济谕民取鹅翎代输，仍驿奏其事，因诏旁郡悉如济所陈。县有陂塘数百顷，为乡豪斡其利，会岁旱，济悉导之，分溉民田。汀州以银冶构讼，十年不决，逮系数百人，转运使使济鞫之，才七日情得，止坐数人。

再调胙城尉，徙临河主簿。转运使王嗣宗被诏举法官，以济名闻。迁光禄寺丞、权大理丞，改刑部详覆官、通判镇州。牧守多勋旧武臣，倨贵陵下，济未尝挠屈。戍卒颇恣暴不法，夜或焚民舍为盗。一夕，报有火，济部壮士数十潜往侦伺，果得数辈并所盗物，即斩之。驰奏其事，太宗大悦。都校孙进使酒无赖，殴折人齿，济不俟奏，杖脊送阙下，繇是军城畏肃。就迁太子中舍，诏书奖劳。召判登闻鼓院，拜监察御史。上疏陈统天下之术、节民物之道，大者有十：择左右，别贤愚，正名器，去冗食，加奉禄，谨政教，选良将，分兵戍，修民事，开仕进。其言切于时，词多不载。

咸平初，济以刑纲尚繁，建议请删定制敕，乃命张齐贤领其事，济预焉。《刑统》旧条：持仗行劫，不以赃有无，悉抵死。齐贤议货不得财者，济曰："刑，期于无刑。以死惧之，尚不畏，况缓其死乎？"因与齐贤廷争数四。济词气甚厉，目齐贤为腐儒。然卒从齐贤议，人以济为刻。改盐铁判官。

车驾巡师大名，调丁夫十五万修黄、汴河，济以为劳民，诏济驰往经度，还奏省十六七。齐贤时为相，以河决为忧。因对，并召济见，齐贤请令济署状保河不决，济曰："河决亦阴阳灾沴，宰相苟能和阴阳，弭灾沴，为国家致太平，河之不决，臣亦可保。"齐贤曰："若是，则今非太平邪？"济曰："北有契丹，西有继迁，两河、关右岁被侵扰。以陛下神武英略，苟用得其人，可以驯致，今则未也。"上动容，独留济问边事。济曰："陛下承二圣之基，拥百万之众，蠢兹丑虏，敢尔凭陵，盖谋谟当国之人未有如昔之比。臣谓国家所恃，独一洪河耳！此诚急贤之秋；不然，臣惧敌人将饮马于河渚矣。"又着《备边策》十五条以献。

三年，选官判大理寺，上曰："法寺宜择当官不回者，苟非其人，或有冤滥，即感伤和气。王济近数言事，似有操持，可试之。"遂令济权判大理寺事。福津尉刘莹集僧舍，屠狗群饮，杖一伶官致死，济论以大辟，遇赦从流。时王钦若知审刑，与济素不相得，又以济尝忤齐贤，乃奏莹当以德音原释。齐贤、王钦若议济坐故入，停官。逾年，复为监察御史、通判河南府。

景德初，徙知河中府。契丹南侵，上幸澶渊，诏缘河断桥梁，毁船舫，稽缓者论以军法。济曰："陕西有关防隔阂，舳舻远属，军储数万，一旦沉之，可惜；又动摇民心。"因密奏寝其事，上深嘉叹，遣使褒谕。未几，召拜工部员外郎兼侍御史知杂事。三年，判司农寺。时周伯星见，济乘间言曰："昔唐太宗以丰年为上瑞。臣愿陛下日慎一日，居安虑危，则天下幸甚。"受诏与刘综改定茶法，颇易旧制，由是忤丁谓、林特、刘承规辈，因与钦若迭诋訾之。

四年，拜本曹郎中，出知杭州。上面加慰谕，仍戒以朝廷阙失许密上言。迁刑部郎中。郡城西有钱塘湖，溉田千余顷，岁久湮塞。济命工浚治，增置斗门，以备溃溢之患，仍以白居易旧记刻石湖侧，民颇利之。睦州有狂僧突人州廨，出妖言，与转运使陈尧佐按其实，斩之，上嘉其能断。大中祥符三年，徙知洪州，兼江南西路安抚使。属岁旱民饥，躬督官吏为糜粥，日亲尝而给之；录饥民为州兵，全活甚众。是岁卒，年五十九，遗奏大旨以进贤退谀佞、罢土木不急之费为言。

济颇涉经史，好读《左氏春秋》，性刚直，无所畏避。少时，深州刺史念金锁一见器之，且托后于济。金锁没，济抚其孤，授置禄仕。素与内臣裴愈有隙，愈坐事，上怒甚，命宪府鞫之，济适知杂事，力为辨理，遂获轻典。子孝杰，国子博士。

论曰：渭有清节，临事多从便文。鼎好规画。师道喜论世务。正辞按贪吏，辨冤狱。济议论挺特，无所畏避。五臣者，仕不过监司、郡守，而名称甚茂，可尚哉。

方偕，字齐古，兴化莆田人。年二十，及进士第，为温州军事推官。岁饥，民欲隶军就廪食，州不敢擅募。偕乃诣提点刑狱吕夷简曰："民迫流亡，不早募之，将聚而为盗矣。"夷简从之，籍为军者七千人。后迁汀州判官，权知建安县。县产茶，每岁先社日，调民数千鼓噪山旁，以达阳气。偕以为害农，奏罢之。

迁秘书省着作佐郎，历知福清、资阳县。累迁尚书屯田员外郎，为御史台推直官。澧州逃卒佣民家自给，一日，诬告民事摩驼神，岁杀十二人以祭。州逮其族三百人系狱，久不决。偕被诏就劾，令卒疏所杀主名，按验皆亡状，事遂辨，卒以诬告论死。知杂事庞籍荐为御史里行，再迁侍御史。南京鸿庆宫灾，偕引汉罢原庙故事，请勿复修。

元昊寇塞门，鄜延副总管赵振逗挠不出救，诏偕往按之，法当斩。偕奏："兵寡不敌，苟出以饵贼，无益也。"振由是得不死。为开封府判官、江南安抚。三司岁出乳香、绵绮下州郡配民，偕奏罢之。更盐铁判官，迁兵部员外郎兼御史知杂事，言："以罪谪监当者，监司勿得差权亲民官。"判大理寺，改度支副使，擢天章阁待制、江淮制置发运使、知杭州，迁刑部郎中。

偕以吏事进，治杭州有能声。喜饮酒，至酣宴无节。数月，暴中风，以太常少卿分司西京，迁光禄卿，卒。

曹颖叔，字秀之，亳州谯人。初名熙，尝梦之官府，见颖叔名，遂更名颖叔。进士及第，历威胜军判官、渭州军事推官。御史中丞蔡齐荐为台主薄，改大理寺丞。韩亿知亳州，辟佥书节度判官事，通判仪州。韩琦、文彦博荐其才，徙夔州路转运判官。夔、峡尚淫祠，人有疾，不事医而专事神，颖叔悉禁绝之，乃教以医药。提点陕西路刑狱，夏人纳款，诏与户部副使夏安期、转运使柳灏减戍卒吏员之冗者。为开封府判官，时御史宋禧鞫卫士狱于内侍省，禧不能辨，及狱具，内侍使禧自为牒，颖叔言禧为制使辱命，请置之法。元昊死，为夏国祭奠使。除直史馆、知凤翔府，徙益州路转运使，权度支副使。

侬智高寇岭南，朝议以闽中久弛兵备，擢天章阁待制、知福州。累迁右司郎中，为陕西都转运使。自庆历铸大铁钱行陕西，民盗铸不已，三司上榷铁之议。颖叔曰："铁钱轻而货重，不可久行，况官自榷铁乎？请罢铸诸郡铁钱，以三铁钱当铜钱之一。"从之。两川和买绢给陕西兵，而蜀人苦于烦敛，颖叔为岁出本路缗钱五十万，以易军衣之余者，两川之民始无扰焉。进龙图阁直学士、知永兴军；然年老，渐昏耄，事颇壅积，人或嘲诮之，卒于官。

刘元瑜字君玉，河南人。进士及第，补舞阳县主簿，改秘书省着作佐郎、知雍丘县，通判隰、并二州，知郢州。以太常博士为监察御史，上言："考课之法，自朝廷至员外郎、郎中、少卿，须清望官五人保任始得迁，故浮薄辈日趋权门，非所以养廉耻也。"诏罢之。

提举河北便籴。会永宁云翼军士谋为变，吏穷捕，党与谋劫囚以反，百姓窃知多逃避。元瑜驰至，斩为首者，其馀皆释去不问。历京西、河东转运使，迁右司谏。劾奏"集贤校理陆经谪官在河南日，杖死争田寡妇，且贷民镪，监司列荐其才，投托权要，遂复馆职，请重置于法，并坐保荐者。"诏属吏，遂窜经袁州。

又疏"李用和、曹琮、李昭亮不可典军；梁适不当翰林学士；范仲淹以非罪贬，既复天章阁待制，宜在左右；尹洙、余靖、欧阳修皆以朋党斥逐。此小人恶直丑正者也。"既而与靖等相失，反言："前除夏竦为枢密使，谏臣数人摭其旧过，召至都门而罢之。自此以进退大臣为己任，激讦阴私为忠直，荐延轻薄，列之馆阁，以唱和为朋比。近除两府，出自圣断，独党人以进用不出于己，议论纷然，臣恐复被疏罢矣。前日孙甫荐叶清臣，毁丁度，效此也。"因论："靖知制诰不宜兼领谏职，且奉使契丹，对契丹主，效六国语，辱国命，请加罪。"修、靖深恶之，繇是论者以元瑜为奸邪。

后除三司盐钱副使，以天章阁待制知潭州。徭人数为寇，元瑜使州人杨谓入梅山，说酋长四百馀人出听命，因厚犒之，籍以为民，凡千二百户。徙桂州，固辞，降邓州。坐在潭州擅补画工易元吉为画助教，降知随州。又失保任，改信州，徙襄州。富人子张锐少孤弱，同里车氏规取其财，乃取锐父弃妾他姓子养之。比长，使自诉，阴赇吏为助，州断使归张氏，锐莫敢辨。既同居逾年，车即导令求析居。元瑜察知，穷治得奸状，黥车窜之，人伏其明，历河中府，以左谏议大夫知青州，卒。

元瑜性贪，至窍贩禁物，亲与小人争权，时论鄙之。

杨告字道之，其先汉州绵竹人。父允恭，西京左藏库使，数任事有功。既死，赐告同学究出身，调庐江尉。时张景笞吏死而吏捕急，逃归告，惧告不见纳，告曰："君勿忧也，吾死生以之。"景卒免。改丰城主簿，邑有贼杀人，投尸于江，人知主名，而畏不敢言，告闻，亲往擒贼。有言贼欲报怨者，告不为动。既而果乘夜欲刺告，告又捕得，致于法，境内肃然。

再调南剑州判官，知南安、六合、钱塘、宁国县，改大理寺丞、通判江宁州。盗杀商人，凿舟沉尸江中。有被诬告者笞服，狱具，告疑其无状，后数日，果得真盗。徙知池州，累迁尚书司封员外郎、开封府推官、开拆司。为赵元昊旌节官告使，元昊专席自尊大，告徙坐即宾位，莫之屈也。除京西转运副使。属部岁饥，所至发公廪，又募富室出粟赈之。民伐桑易粟，不能售，告命高其估以给酒，官民获济者甚众。以疾，权管勾西京留台。顷之，判三司凭由、理欠司，为淮南转运使，徙制置发运使，除三司户部副使，更度支，安抚河东，改盐铁副使。历祠部、度支、司封郎中，以少府监复为制置发运使。拜右谏议大夫、知郑州，徙江宁府、寿州。

告晓法令，颇知财利，而不务苛刻，时号能吏，然喜事权贵以要进。一子，力学有文，数为近臣荐，召试，赐同进士出身，未几卒。告悲伤之，寻卒。

赵及，字希之，其先幽州良乡人。父的，事契丹为蔚州灵丘令，雍熙中，王师北征，乃归，授偃师令，因家焉。及举进士，为慈州军事推官，徙广信军判官，改秘书省着作佐郎、知魏县，徙九陇，以母老监叶县税，历黄河、御河催纲，通判青州、大名府，累迁尚书屯田员外郎，被举为殿中侍御史、权宗正丞。诏劾夏守恩狱，内侍岑守中用贿挠法，及劾正其罪。迁侍御史，夏守赟经略西鄙还，及言其无功，不可复枢府。又疏罢郭承祐团练使。

未几，请知怀州，徙徐州，还为三司户部判官，迁兵部员外郎、京东转运按察使。知莱州张周物贪暴，及劾奏，贬周物岭外。擢兼侍御史知杂事，数论时政，权判吏部流内铨。初，铨吏匿员阙，与选人为市，及奏阙至即榜之，吏部榜阙自及始。迁户部副使，以疾，改刑部郎中、直昭文馆、知卫州，召为盐铁副使。又以疾，请知汝州，岁余，复召为副使，不赴。徙知河中府，特拜天章阁待制、右司郎中。祀明堂，迁右谏议大夫。还判大理寺、流内铨。出知徐州，疾甚，求解近职，还州事，乃以本官管勾南京留司御史台，未赴，卒。

及和厚谦退，内行尤笃，所治有声，民吏爱之。

刘湜，字子正，徐州彭城人。举进士，为澶州观察推官，再调湖南节度推官，改秘书省着作佐郎、知益都县，徙阴平。再迁太常博士、通判剑州。审阆州狱，活死囚七人。王尧臣安抚陕西，荐之，擢知耀州。富平有盗掠人子女者，既就擒，阳死，伺间逸去；捕得，复阳死，守者以报，湜趣焚其尸。拜监察御史，王德用自随州诏还，近臣言其有反相，湜保右之。历开封府推官、三司盐铁判官，迁殿中侍御史。上言："转运使掎摭郡县，苛束官吏，人不得骋其材，宜稍宽假，不为改者绳治之。"诏诣渭州劾尹洙私用公使钱，颇傅致重法，以故洙坐废。还，为尚书礼部员外郎兼侍御史知杂事，同判吏部流内铨，除盐铁副使。议者谓湜探宰相意，深致洙罪，故得优擢焉。

明年，宴紫宸殿，副使当坐殿东庑，湜不即坐，趣出。阁门奏之，坐谪知沂州，徙兖州。又坐沂州误出囚死罪，降知海州。起为河东转运使，迁户部员外郎，复为盐铁副使兼领河渠事。汴水绝，凿河阴新渠，通漕运如故。会江南饥，擢天章阁待制、知江宁府，奏运苏州米五十万斛，以贷饥民。除户部郎中、知广州。侬智高初平，湜练士兵，葺械器，作铁锁断江路。有盗据山，敕贷罪招之，不肯降。湜知并山民资之食，即徙民绝饷，盗困蹙乞降，民安之。居二年，母老求内徙，遂徙徐州。湜喜曰："昔布衣随计，今以侍从官三品复典乡郡，过始望矣。"又以左司郎中知郓州，迁龙图阁直学士、知庆州。

湜少贱，母更嫁营卒，既登第，具袍笏趋卒舍迎母，里人观叹。然嗜酒，持法少恕，改知密州，以病卒。

王彬，光州固始人。祖彦英，父仁偘，从其族人潮入闽。潮有闽土，彦英颇用事，潮恶其逼，阴欲图之。彦英觉之，挈家浮海奔新罗。新罗长爱其材，用之，父子相继执国政。

彬年十八，以宾贡入太学。淳化三年，进士及第，历雍丘尉。皇城司阴遣人下畿县刺史，多厉民，令佐至与为宾主。彬至，捕鞫之，得所受赂，致之法，自是诏亲事官毋得出都城。易右班殿直，辞不受。后以秘书省着作佐郎通判筠州，历知抚州。抚州民李甲、饶英恃财武断乡曲，县莫能制。甲从子詈县令，人告甲语斥乘舆。彬按治之，索其家得所藏兵械，又得服器有龙凤饰，甲坐大逆弃市。并按英尝强取人孥，配岭南，州里肃然。

擢提点荆湖南路刑狱，徙知潭州，入判三司户部勾院，出为京西转运使，徙河北。部吏马崇正倚章献太后姻家豪横不法，彬发其奸赃，下吏。忤太后意，徙京东，又徙河东、陕西。复为三司盐铁判官，判都理欠、凭由司，累迁太常少卿，卒。

仲简字畏之，扬州江都人。以贫，佣书杨亿门下，亿教以诗赋，遂举进士。历通判郑州、河南府推官。改秘书省着作佐郎、知芜湖县，通判楚州，累迁尚书都官员外郎。改侍御史、安抚京东，迁知真州，入为三司度支判官。经制陕西粮草，就迁兵部员外郎、直史馆、知陕州。徙江东转运使，除侍御史知杂事，为三司盐铁副使、工部郎中。奉使陕西，多任喜怒，以马箠击军士流血，仁宗面诘之，不能对，出为河东转运使。

逾年，复为盐铁副使，再迁兵部，擢天章阁待制、知广州。侬智高犯邕州，沿江而下，人告急，简辄囚之，仍榜于道，敢妄言惑众者斩，以是人不复为避贼计。比智高至，始令民入城，民争道，竞以金帛遗阍者，相蹂践至死者甚多，其不得入者，皆附贼。贼既去，以其能守城，徙知荆南。既而言者论之，遂落职，又降刑部郎中、知筠州。复为兵部郎中，徙洪州，卒。

论曰：士抱一艺者，思奋励以功名自效，况其设施见于政事者乎？方偕、曹颖叔、杨告、赵及、王彬之流皆文吏，能推恩行利，刬烦去蠹，其治不下古人。刘元瑜、刘湜辈亦不减此数人，然而元瑜讥诋余靖，湜文致尹洙，公议所不与也。仲简小才，所谓斗筲之器也，何足道哉！

关键词：宋史,列传

解释翻译[挑错/完善]

梁鼎字凝正，益州华阳人。祖父梁钺，在蜀地曾任剑门关使。父亲梁文献，乘氏县令。梁鼎，太平兴国八年(983)进士甲科，解褐大理评事、知秭归县，又升任著作佐郎。端拱初年，向朝廷敬献《圣德徽号颂》万余言，考试文章，升为殿中丞、歙州通判，因才能而被世人所知，朝廷有诏书进行表扬奖励。调任吉州知州，有一位叫萧甲的居民，强横狡诈是当地百姓的一大祸害，梁鼎公布其凶猛的情状，用杖条抽打脸上，刺字后流放到边远之地。太宗十分欣赏梁鼎办事尽心尽责，轮职回京之时，太宗赐予梁鼎帛和鱼，按以往的惯例太宗应当赐给银宝瓶带，太宗特地将犀牛带赐予梁鼎，将他的名字记在屏风上。

淳化年间(990～994)，梁鼎上书说：“《书》说：‘三年的考察结果，通过这些考察结果贬职和升职就一清二楚了。’这就是尧、舜能够得到贤人治理天下的原因。三代以下，各种典章制度还保存着，西汉以来，各种制度的因袭和改变之处还可以考察。至于唐代，对这套办法更加精熟，设立了考功司，使人明白考核的命令，下自一般官员，上至宰相大臣，都每年登记他们的功绩和过失，通过比较来决定优劣，因此人们都考虑奋发有为，勉励自己，功绩显著。五代时期战争不断，礼法遭到破坏，而考核的法令，只限于州县的小官吏，这样官吏职位的升降就发生了变化，考核之法也就名存实亡了。今天的州县官吏，相当于古代的刺史，政绩显著者，朝廷并不知道；政绩平平者，仍然像以前一样任用。完全失去了激励和惩罚人的原则，逐渐形成了一种苟且的风气。这样导致水涝旱灾频繁发生，监狱关满了犯人，各种诉讼案件不断，想要天下太平，又怎能够呢？我认为陛下继承二位先帝的宏图大略，作为全国黎民百姓的共主，考虑到百官还没有得到治理，天下还没有康宁，特地诏令有司，阐明考核的办法，这样或许可以选拔恰当的官吏，老百姓也能享受其恩惠。”

不久担任开封府判官，升为太常博士、三司右计判官，又为总计判官，恰遇恢复三部，换为度支判官。至道(995～997)初年，梁鼎到陈尧叟处建议兴建三白渠，以及陈州、许州、邓州、颍州、蔡州、宿州、亳州数州使用水利开垦田地，事情都记在《食货志》中。升任都官员外郎、江南转运副使，就地改为起居舍人，调任陕西。二年(996)，五将分路攻打李继迁，李继隆擅自出兵赤柽路，无功而返，却上奏军事储备耽误了军期，梁鼎因此三年未任职。又为殿中丞，兼任的职务仍和以前一样，以母亲年老为由向朝廷请求回郡，先后任徐州、密州二州知州。真宗继承皇位，梁鼎又恢复旧有官职。咸平四年(1001)，升任兵部员外郎、知制诰，被赐予金紫。这时三司责罚逃亡之人使老百姓遭受严厉急迫之害，致使有些人被长期扣留和捆绑，朝廷命梁鼎与薛映按照户口册详细核定，大多数人都被免除审讯。过了一个月，授予右谏议大夫、度支使。

这时西部边境还不安宁，梁鼎建议禁止陕西民间买卖解池盐，归所在地官府专卖，朝廷下诏听从他的意见。梁鼎为制置使，杨覃为转运使，张贺辅佐他们，又以内殿崇班杜承睿一起制置盐事。人们大多议论说“：边境的老百姓过去吃青盐，价钱很低，到禁止青盐来围困敌贼，使商贾纳粟，将解池盐运往边境，价钱与蕃盐差不了多少，因而蕃部带盐来的人，不能够用东西直接买。现在如果禁止解池盐，和内地价钱一样，那么老百姓一定冒犯禁令又买卖青盐，这是给盗贼提供粮食。”这时刘综为陕西转运使，梁鼎上奏罢免刘综。刘综回到京城，也暗中陈述禁解池盐没有好处。梁鼎已经实行，就发布文书禁止盐商买卖解池盐，文书的规定违背实情不恰当，延州刘廷伟、庆州郑惟吉都不遵从这样的规定。

梁鼎又上奏运送咸阳的粮食来充实西部边境的军粮，粮食已经陈腐霉烂，梁鼎就分与民丁，等待秋收后换新粮，朝廷听后阻止梁鼎这样做，梁鼎上封章暗中陈述许多人都对禁解池盐感到烦恼忧郁，他开始的谋划大多被停止，朝廷就派林特坐驿车与永兴张咏会同梁鼎等共同商议行还是不行，这样仍然按照旧例让盐商交换。梁鼎由于建议被认为行不通，因而被朝廷免去度支使，守本官。不久，因遭逢母丧离职，被朝廷起复原职。景德(1004～1007)初年，掌管三班院、通进银台司兼门下封驳事，离京任凤翔府知府。由于任职后忧郁哭泣伤害了眼睛，上表请求担任西京留司御史台。景德三年(1006)去世，终年五十二岁，赐予他的二个儿子出身。

梁鼎身材高大魁伟，胸怀坦荡崇尚气节，有独特的节操，任官严厉威肃，声名十分美好。梁鼎好学，擅长篆、籀、八分。曾写有《隐书》三卷，《史论》二十篇，《学古诗》五十篇。梁鼎的儿子叫梁申甫、梁吉甫。

王济字巨川。其先世为真定人，祖父王卿，擅长辩论，被赵王..召见作为幕僚。赵王..政治衰败，王卿害怕遭祸，逃避到深州饶阳，于是成为饶阳人。父亲王恕，后唐时童子及第，开宝(968～976)年中，任秀州知州。恰逢盗贼兴起，秀州城被盗贼攻陷，王恕被盗贼所杀，而且准备把王济也一并杀害。王济趴在父亲的棺材上大声哭泣，极度悲哀，对盗贼说：“我的父亲已经死了，我还要活着干什么，只是遗憾我的力量不能杀了你们，来报父亲的仇恨罢了！”盗贼认为王济很有道义，就放弃王济而离去。王济携带着父亲的骨灰藏匿在山谷中间。不久官军大规模聚集，王济脱身拜见官军的统帅朱乙，陈述讨伐盗贼的办法。朱乙对王济的办法大加赞赏，送给王济一束线织品，并奏告借用运送政府公文的驿马送王济回家。

在这之前，王济的母亲在岳阳过世，王济将母亲的尸首放在一座佛庙里，到这时候，王济就一并将父亲的骨灰护送回饶阳。州将听说王济回来，就上奏朝廷，太祖召见王济，认为王济还年轻，暂时让他学习。雍熙(984～987)年间，王济上书朝廷说明自己是一个孤儿，父亲是被盗贼所杀，得以考试学士院，补为龙溪主簿。这时调往福建运鹤毛作为箭上的羽毛。鹤不是一般的动物，有司督促责罚紧迫，一根鹤的羽毛价值数百钱，老百姓感到很痛苦。王济告诉民众用鹅的羽毛代替鹤的羽毛，并派人骑马向朝廷上奏此事，朝廷因而下诏其他州郡全部像王济所陈述的办理。龙溪县有池塘数百顷，池塘所得之利全被乡中豪强掌管，恰遇这年发生旱灾，王济全部疏导池塘，来灌溉老百姓的田地。汀州由于冶炼银子而互相打官司，十年来没有决断，逮捕捆绑之人达数百，转运使派遣王济审讯此案，只用了七天就将案情弄清楚了，仅惩办了数人。

又调任胙城县尉，改任临河主簿。转运使王嗣宗被诏令推举法官，王济得以被推举。升任光禄寺丞、代理大理丞，改任刑部详覆官、镇州通判。当时基层官员大多是功勋武臣，傲慢无礼欺压百姓，王济从来不为之屈服。驻守的士兵十分横暴不守法度，夜晚有的焚烧老百姓的房屋抢劫东西。一天晚上，通报发生大火，王济率领数十名壮士暗中前往侦察，果然抓获数人及其所盗窃的财物，马上将这些人斩首。王济派人骑马奏告此事，太宗十分不高兴。都校孙进指使喝了酒的流氓，将人的牙齿打落，王济不等上奏，就用棘杖抽打孙进并将他送到朝廷，于是城中守军害怕，军纪严肃。接着升为太子中舍，诏书奖励王济。召任判登闻鼓院，授予监察御史。王济上疏陈述统一天下，节省老百姓财力的决策，大致有这样十点：选择左右官员，区别贤才与愚才，端正纲纪，裁减多余的官员，增加现任官员的俸禄，严谨政治教令，选拔优秀的将领，分兵戍守，治理民事，广开仕路。王济的上奏切合时政，因文字太长不予载录。

咸平(998～1003)初年，王济认为朝廷刑法繁多，建议请求朝廷消减制定法律，朝廷于是命令张齐贤主管此事，王济参予此事。《刑统》旧的条令是：拿着武器行劫，不论有没有赃品，全部判处死罪。张齐贤议论宽赦那些没劫到财物之人的死罪，王济说：“被判刑的，希望不被判刑。用死来恐吓他们，还不值得害怕，何况缓解他们的死刑呢？”因此与张齐贤四次在上廷时面争。王济语词口气十分严厉，把张齐贤当作迂腐儒生。但最后还是遵从了张齐贤的建议，人们大多认为王济刻薄。王济被改任盐铁判官。

太宗巡视大名，征调民丁十五万修理黄河、汴河，王济认为这会增加老百姓的负担，朝廷于是诏令王济前去经办此事，回来上奏说省去费用十之六七。张齐贤当时担任宰相，由于黄河决口而感到担忧。因为奏对，同时召见王济，张齐贤请朝廷让王济起草保护黄河的条文，朝廷没有决定，王济说：“黄河决口也是一种阴阳灾变的恶气，宰相如果能够调和阴阳，消除灾变恶气，黄河不决口的事，我也就可以保证了。”张齐贤说：“如果是这样，那今天就不太平吗？”王济说：“北有契丹，西有继迁，两河、关右每年都被侵略骚扰。凭陛下的雄才大略，如果人才使用得当，可以使天下太平，而现在却没有出现这种局面。”真宗对此感到震惊，单独留下王济询问边防之事。王济说“：陛下继承二位先帝的基业，拥有百万臣民，那些愚昧无知丑陋的边境民族，胆敢随意侵犯我们，这大概是当今治理国家的人不能和以前相比。我觉得现在国家所依靠，只有唯一洪大的黄河！现在是急需选拔贤才的时候；否则的话，我担心敌人会饮马黄河岸边。”王济又写了《备边策》十五条献给真宗。

咸平三年(1000)，选举大理寺判官，真宗说“：大理寺判官应当选择当官不回来的，如果不是这样的人，一旦出现冤案，就会感伤和气，王济近来多次上书言事，好像具有节操和持守，可以让王济试试。”于是命令王济代理大理寺判官之事。福津尉官刘莹将僧人会聚房中，杀狗群饮，将一伶官杖打致死，王济将刘莹以大辟罪论处，后来遭到赦免被流放。这时王钦若掌管刑事审讯，和王济一直不协调，又借口王济曾经冒犯张齐贤，于是王钦若就上奏朝廷刘莹应当释放，以显示皇帝的恩泽。张齐贤、王钦若议论王济以外派官员在本地犯有过错，让王济停职。过了一年，又成为监察御史、河南府通判。

景德(1004～1007)初年，调任河中府知府。契丹南下侵略，真宗亲临澶渊，下诏命令沿黄河摧毁所有的桥梁和船只，凡查实缓办者以军法论处。王济说：“陕西有关隘阻隔，大船相连，军粮储备数万，一旦沉没它们，很可惜；而且还会使民心动摇。”于是暗地里上奏建议停止此事，真宗很赞赏，派遣使者进行奖励。

不久，被召见授予工部员外郎兼侍御史杂事，景德三年(1006)，判司农寺。这时周伯星出现，王济乘此机会上奏说：“从前唐太宗把丰年作为最好的征兆。我愿陛下一天比一天谨慎，居安思危，那么天下就大幸了。”接受诏令与刘综更改制定茶法，对旧的茶法改动很多，这样冒犯了丁谓、林特、刘承规等人，他们就与王钦若不断地诋毁非议王济。

景德四年(1007)，授予工部郎中，离京任杭州知州。真宗亲自对王济加以劝慰和告谕，仍旧告诫朝廷的过失允许暗中上奏。升任刑部郎中。郡城西边有钱塘湖，灌溉田地千余顷，年代久远被埋没填塞。王济于是派民工疏通治理，增设了斗门，来防备湖水泛滥，仍旧将白居易旧记刻在石湖侧，老百姓获得很多好处。睦州有一位狂僧突然闯入州府，口出妖言，王济和转运使陈尧佐依照实际情况，将狂僧斩首，真宗赞赏王济能够果敢决断。大中祥符三年(1010)，调任洪州知州，兼江南西路安抚使。接着这年发生旱灾，老百姓饥饿无食，王济亲自督促官吏煮弼，每天亲自品尝来救济饥民，录用饥民当州兵，许多人得以度过饥荒。这年王济死，终年五十九岁，遗言上奏真宗招纳贤才，疏远阿谀奸佞之徒，免除各种不急需的土木建筑劳役。

王济涉猎了很多经史之书，喜欢读《左氏春秋》，性格刚强正直，不害怕和躲避什么。年轻时，深州刺史念金锁一见到王济就很器重他，并将自己的后代也托付给王济。念金锁死后，王济抚养他的后代，帮助他们走上仕途。王济一直与内臣裴愈不和，裴愈因事犯罪，真宗十分恼怒，命令宪府进行审问，王济恰好知道其他一些事情，极力为裴愈辩白开脱，终于使裴愈只获较轻的惩罚。王济的儿子王孝杰，国子监博士。

上一篇：列传·卷六十二

下一篇：列传·卷六十四

全   文：宋史

