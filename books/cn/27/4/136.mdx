---
---
---
title: 向子諲陈规季陵卢知原（弟法原）陈桷李璆李朴王庠王衣
---

向子諲，字伯恭，临江人，敏中玄孙，钦圣宪肃皇后再从侄也。元符三年，以后复辟恩，补假承奉郎，三迁知开封府咸平县。豪民席势犯法，狱具上，尹盛章方以狱空觊赏，却不受，子諲以闻，诏许自论决，章大怒，劾以他事勒停。

宣和初，复官，除江、淮发运司主管文字。淮南仍岁旱，漕不通，有欲浚河与江、淮平者，内侍主其议，无敢可否，发运司檄子諲行。子諲言："自江至淮数百里，河高江、淮数丈，而欲浚之使平，决不可。曩有司三日一启闸，复作澳储水，故水不乏。比年行直达之法，加以应奉往来，启闭无节，堰闸率不存。今复故制，严禁约，则无患。"使者用其言，漕复通，进秩一等。召对，除淮南转运判官。以户部奏诸路起发上供不及数，降一官。

七年，入为右司员外郎，不就，以直秘阁为京畿转运副使，寻兼发运副使。建炎元年，金人犯亳州，子諲自勤王所以书遗金人，言兵势逆顺，令退保河外。金人遽以亳、宋等州守御所牒报之，约日索战，语极不逊，诸道兵畏缩不进。时康王次济州，子諲遣进士李植献金帛及本司钱谷之在济州者，以助军费。张邦昌僣位，遣人持敕书往庐州问其家安否，子諲檄郡守冯询、提举范仲使拘之以俟王命。邦昌又使其甥刘达赍手书来，子諲不启封焚之，械系达于狱。遣子澹请康王率诸将渡河，出其不意以救二帝；遣将王仪统勤王兵至城下。

迁直龙图阁、江淮发运副使。子諲言："去岁刘顺奉渊圣蜡诏，命监司帅守募兵勤王，臣即镂板遍檄所部，而六路之间漠无应者；间有团结起发者，类如儿戏，姑以避责而已。惟淮东一路，臣亲率诸司，粗成纪律。然诸司犹有占吝钱物，莫肯供亿，殊不念君父幽处围城之中，臣当时恨无利刃以加其颈。今京城失守，二帝播迁，傥赏罚不行，恐金人再为边患，陛下复欲起天下之兵，而诸路玩习故常，恬不知畏，将何恃以济艰难哉？愿明诏大臣按劾诸路监司向承蜡诏废格不勤王，及名为勤王而稽缓者，悉加显黜。"命诸路提刑司究实以闻。九月，子諲罢，以素为李纲所善，故黄潜善斥之。

明年，知袭庆府，道梗不能赴。初，邦昌为平章军国事，子諲乞致仕避之，坐言者降三官，起复知潭州。禁卒为乱，纵火掠市，出浏阳县，子諲遣通判孟彦卿等追及攸县平之。

金人破江西，移兵湖南，子諲闻警报，率军民以死守。宗室成忠郎聿之隶东壁，子諲巡城，顾谓曰："君宗室，不可效此曹苟简。"聿之感激流涕。金人围八日，登城纵火，子諲率官吏夺南楚门遁，城陷。坐敌至失守落职罢。转运副使贾收言子諲督兵巷战，又收溃卒复入治事，帝亦以子諲与他守臣望风遁者殊科，诏复职。

绍兴元年，移鄂州，主管荆湖东路安抚司。剧盗曹成据攸县，子諲军于安仁，遣使招之，成听命。子諲又遣将西扼衡阳，南守宜章，成逡巡不敢南向者百余日，诸郡遂得割获。既而援兵不至，成忿子諲扼己，拥众而南，子諲率亲兵拒之。会官军溃，度不可遏，单骑入贼中，谕以国家威灵。成不服，执子諲归。会宣抚司都统制马扩遣人持吴敏檄谕成，成许受招，始释子諲。

诏提举江州太平观。胡安国方避地湖南，以书抵秦桧，言："子諲忠节，可以扶持三纲，愿怜其无救而陷于贼，复加收用。"起知广州。时恐贼度岭，故就用子諲守之。又以言者罢，遂致仕。寻起知江州，收江东转运使，进秘阁修撰。江东当饷刘光世军，适刘豫入寇，光世军合淝，以乏饷告，亟退师。子諲驰至合淝，具见粮以闻，光世由是得罪。进徽猷阁待制。徙两浙路为都转运使，除户部侍郎。

入见，论京都旧事，颇及珍玩。起居郎潘良贵故善子諲，闻其言甚怒。既而子諲奏金国报聘及奠朱震事，反复良久。良贵径至榻前厉声叱之曰："子諲不宜以无益之谈久烦圣听。"子諲欲退，上谓良贵曰："是朕问之也。"又谕子諲款语。子諲复语，久不止，良贵叱之退者再。上色变，欲抵良贵罪。中丞常同言："良贵无罪，愿许子諲补外。"上并怒同。张九成言："士大夫所以嘉子諲者，以其能眷眷于善类。今以子諲故逐柱史，又逐中司，非所以爱子諲也。"上意稍解，批谕同，同言不已，于是三人俱罢。子諲以徽猷阁直学士知平江府。金使议和将入境，子諲不肯拜金诏，乃上章言："自古人主屈己和戎，未闻甚于此时，宜却勿受。"忤秦桧意，乃致仕。

子諲相家子，能修饬自见于时。友爱诸弟，置义庄，赡宗族贫者。初，漕淮南时，张邦昌伪诏至，虹县令已下迎拜宣读如常式，独武尉徐端益不拜而走。事定，子諲言于朝，易端益文资。退闲十五年，号所居曰"芗林"。卒，年六十八。

陈规，字元则，密州安丘人。中明法科。靖康末，金人入侵，杀镇海军节度使刘延庆，其徒祝进、王在去为盗，犯随、郢、复等州。规为安陆令，以勤王兵赴汴，至蔡州，道梗而还。会祝进攻德安府，守弃城遁，父老请规摄守事。规遣射士张立率兵讨进，却之。既而在复与进合，以炮石鹅车攻城东，规连战败之，二人惧，引众去。

建炎元年，除直龙图阁、知德安府。李孝义、张世以步骑数万薄城，阳称受诏招，规登城视其营垒，曰："此诈也。"亟为备。夜半，孝义兵围城，遂大败之。与群盗杨进相持十八日，进技穷，以百人自卫，抵濠上求和。规出城与交臂语，进感之，折箭为誓而去。董平引众窥城，遣其党李居正、黄进入城求犒，规斩进，授居正兵为前锋，大破之。升秘阁修撰。寻除德安府、复州、汉阳军镇抚使，赐三品服，俄升徽猷阁待制。

时桑仲剽略襄、汉间，其副霍明屯兵郢上，规请于朝，就以明守郢。张浚都督行蜀道，仲引兵窥之，为王彦所败。仲怒，从数百骑来谯明，明杀之，奔刘豫，以书招规，规械其使以闻。李横围城，造天桥，填濠，鼓噪临城。规帅军民御之，炮伤足，神色不变，围急粮尽，出家财劳军，士气益振。横遣人来，愿得妓女罢军，规不许。诸将曰："围城七十日矣，以一妇活一城，不亦可乎。"规竟不予。会濠桥陷，规以六十人持火枪自西门出，焚天桥，以火牛助之，须臾皆尽，横拔砦去。

升徽猷阁直学士，诏赴行在，改显谟阁直学士，徙知池州、沿江安抚使。入对，首言："镇抚使当罢，诸将跋扈，请用偏裨以分其势。"上皆纳之。迁龙图阁直学士，改知庐州，寻又召赴行在，以疾辞，提举江州太平观。复起知德安府，坐失察吏职，镌两官。

金人归河南地，改知顺昌府，葺城壁，招流亡，立保伍。会刘锜领兵赴京留守过郡境，规出迎，坐未定，传金人已入京城，即告锜城中有粟数万斛，勉同为死守计。相与登城区画，分命诸将守四门，且明斥候，募土人乡导间谍。布设粗毕，金游骑已薄城矣。既至，金龙虎大王者提重兵踵至，规躬擐甲胄，与锜巡城督战，用神臂弓射之，稍引退，复以步兵邀击，溺于河者甚众。规曰："敌志屡挫，必思出奇困我，不若潜兵斫营，使彼昼夜不得休，可养吾锐也。"锜然之，果劫中其砦，歼其兵甚众。金人告急于兀术。规大飨将士，酒半问曰："兀术拥精兵且至，策将安出？"诸将或谓今已累捷，宜乘势全师而归。规曰："朝廷养兵十五年，正欲为缓急用，况屡挫其锋，军声稍振。规已分一死，进亦死，退亦死，不如进为忠也。"锜叱诸将曰："府公文人犹誓死守，况汝曹耶！兼金营近三十里，兀术来援，我军一动，金人追及，老幼先乱，必至狼狈，不独废前功，致两淮侵扰，江、浙震惊。平生报君，反成误国，不如背城一战，死中求生可也。"

已而兀术至，亲循城，责诸酋用兵之失，众跪曰："南兵非昔比。"兀术下令晨饭府庭，且折箭为誓，并兵十余万攻城，自将铁浮屠军三千游击。规与锜行城，勉激诸将，流矢及衣无惧色，军殊死斗。时方剧暑，规谓锜毋多出军，第更队易器，以逸制劳，蔑不胜矣。每清晨辄坚壁不出，伺金兵暴烈日中，至未申，气力疲，则城中兵争奋，斩获无算，兀术宵遁。锜奏功，诏褒谕之，迁枢密直学士。规至顺昌，即广籴粟麦实仓廪。会计议司移粟赴河上，规请以金帛代输，至是得其用，成锜功者，食足故也。

移知庐州兼淮西安抚，既至，疾作。有旨修郡城，规在告，吏抱文书入卧内，规力疾起曰："帅事，机宜董之；郡城，通判董之。"语毕而卒，年七十。赠右正议大夫。有《攻守方略》传于世。

初，规守德安时，尝条上营屯田事宜，欲仿古屯田之制，合射士民兵，分地耕垦。军士所屯之田，皆相险隘立堡砦，寇至则堡聚捍御，无事则乘时田作，射士皆分半以耕屯田。民户所营之田，水田亩赋粳米一斗，陆田赋麦豆各五升。满三年无逋输，给为永业。流民自归者以田还之。凡屯田事，营田司兼行，营田事，府县官兼行，皆不更置官吏，条列以闻，诏嘉奖之，仍下其法于诸镇。自绍兴以来，文臣镇抚使有威声者，惟规而已。

规端毅寡言笑，然待人和易。以忠义自许，尤好振施，家无赢财。尝为女求从婢，得一妇甚闲雅，怪而询之，乃云梦张贡士女也，乱离夫死无所托，鬻身求活，规即辍女奁嫁之，闻者感泣。规功名与诸将等，而位不酬劳，时共惜之。乾道八年，诏刻《规德安守城录》颁天下为诸守将法。立庙德安，赐额"贤守"，追封忠利侯，后加封智敏。

季陵，字延仲，处之龙泉人。登政和二年上舍第，三迁太学博士。论学术邪正异同，长官怒，谮之执政，谪知舒城县。未几，除太常寺簿，迁比部员外郎。高宗即位，从至扬州。建炎二年，守尚书右司员外郎、太常少卿。金人南侵，帝幸杭州，朝廷仪物皆委弃之，陵奉九庙神主负之以行，拜起居郎，迁中书舍人。

三年六月，淫雨，诏求直言。陵言："金人累岁侵轶，生灵涂炭，怨气所积，灾异之来，固不足怪。惟先格王，正厥事，则在我者其可忽邪？臣观庙堂无擅命之臣，惟将帅之权太盛；宫阃无女谒之私，惟宦寺之习未革。今将帅拥兵自卫，浸成跋扈，苗、刘窃发。勤王之师一至，凌轹官吏，莫敢谁何？此将帅之权太盛有以干阳也。宦寺纵横，上下共愤，卒碎贼手，可为戒矣。比闻复召蓝珪，党与相贺，闻者切齿，此宦寺之习未革有以干阳也。《洪范》休征曰，肃时雨若，谋时寒若；咎征曰'，狂恒雨若，急恒寒若。自古天子之出，必载庙主行，示有尊也。前日仓卒迎奉，不能如礼。既至钱塘，置太庙于道宫，荐享有阙；留神御于河浒，安奉后时。不肃之咎，臣意宗庙当之。比年盗贼例许招安，未几再叛，反堕其计。忠臣之愤不雪，赤子之冤莫报，不谋之咎，臣意盗贼当之。道路之言谓銮舆不久居此，自臣臆度，决无是事，假或有之，不几于狂乎？军兴以来，既结保甲，又改巡社，既招弓手，又募民兵，民力竭矣，而犹诛求焉，不几于急乎？此皆阴道太盛所致。"帝嘉纳之。

时除梁扬祖为发运使，给事中刘宁止言其不可，乃以起居郎綦崇礼权给事中，书读，陵封还录黄。又言："防秋已迫，愿陛下先定兵卫及扈从之臣，万一敌势猖獗，便当整驾亲按营垒，召诸道兵以为援，留将相大臣，相率死守，勿效前日百官跣足奔窜，以扈跸为名，弃城池以予敌，使生灵堕涂炭，财用填沟壑。"

时张浚为川、陵等路宣抚处置使，陵论其太专，忤旨，罢为徽猷阁待制、知太平州，未行，落职与祠。数月，复职，除知温州，又改中书舍人，皆力辞。

范宗尹荐其才，命知临安府，复为中书舍人。入对，言："事有可深虑者四，尚可恃者一：大驾未有驻跸之地，贤人皆无经世之心，兵柄分而将不和，政权去而主益弱；所恃以仅存者，人心未厌而已。前年议渡江，人以为可，朝廷以为不可，故讳言南渡而降诏回銮。去年议幸蜀，人以为不可，朝廷以为可，故弛备江、淮，经营关、陕。以今观之，孰得孰失？惟扬之变，朝廷不及知而功归宦寺；钱塘之变，朝廷不能救而功归将帅，是致此曹有轻朝士之心。黄潜善好自用不能用人，吕颐浩知使能不知任贤。自张悫、许景衡饮恨而死，凡知几自重者，往往卷怀退缩。今天下不可谓无兵，刘光世、韩世忠、张俊各招亡命以张军势，各效小劳以报主恩。然胜不相逊，败不相救，大敌一至，人自为谋耳。周望在浙西，人能言之；张浚在陕右，无敢言者。夫军事恐失机会，便宜可也，乃若自降诏书，得无窃命之嫌邪？官吏责以办事，便宜可也，乃若安置从臣，得无忌器之嫌邪？以至赐姓氏，改寺额，此皆伤于太专，臣恐自陕以西不知有陛下矣。惟祖宗德泽在人心未忘，所望以中兴者此耳，陛下宜有以结之。今欲薄敛以裕民财，而用度方阙；轻徭以纾民力，而师旅方兴。罪己之诏屡降，忧民之言屡闻，丁宁切至，终莫之信。臣谓动民以行不以言，陛下爵当贤，禄当功，刑当罪，施设注措无不当理，天下不心服者未之有也。"

朱胜非除江西帅，未行。陵言："金人往年休士马于燕山，次年移河北，又次年移京东，今寓淮甸，无复去意，患在朝夕，可谓急矣。若颐浩既去，胜非未至，金人南向，兵不素练，粮不素积，又不设险，何以御之？臣愿陛下更择贤副，预为经画以待。今日非论安危，实论存亡，朝谋夕行，当如拯溺，岂可不惜分阴。"诏刘洪道趣往池州，措置防江。除户部侍郎。

范宗尹尝仕伪楚，故凡受伪命者皆录用。陵因上疏曰："前日士大夫名节不立，论事者皆喜攻之，瑕疵既彰，不复可用，纵加抆拭，攻者踵来，虽君相制命，亦不能为之地。臣试举其罪大者言之，崇宁、大观以来，党助巨奸，由诡道以饕宠荣者不知几何人？邦昌乱朝，不能死节者不知几何人？苗、刘专杀，拱手受制不知几何人？以义责之固不容诛，以情恕之亦不幸耳。弄笔墨者，文致其罪，既得恶名，谁敢引荐。臣愿明诏宰执，于罪戾中选择实能，量付以事，勿因一眚废其终身，仍诏台谏为国爱人，勿复言。"诏榜其疏于朝堂。侍御史沈与求劾陵承望宰执风旨，罢官，提举杭州洞霄宫。

绍兴元年，复右文殿修撰。二年，诏内外官言事。陵言："军兴以来，朝廷诰牒，非强以予民则莫售；师旅粮草，非强取于民则莫给。旧例和买，无本可支者久矣，新行和籴，能偿其直几何？"一遇军兴，事事责办，有不足者，预借后年之赋。虽名曰'和"，实强取之；虽名曰'借'，其实夺之。兵将衣食不取其饱暖，取其丰美；器械不取其坚利，取其华好。务末胜本，初无斗心，贼至则伪言退保，贼去则盛言收复，遇败以千为一，遇胜以一为千。今乘舆服御之费十去七八，百官有司之费十去五六，犹无益于国者，军太冗也。张浚一军以川、陕赡之，刘光世一军以淮、浙赡之，李纲一军以湖广赡之，上供之物得至司农、太府者无几。夫强兵不在冗食，今统领家口随行，一闻贼至，择精锐者护送老小，其自随者祗办走耳，当议者一。虏掠妇女，军中多有，养既不足，宁免作过，当议者二。所至州军，邀求犒赏，守令惮生事，竭取民以奉之，当议者三。诡名虚券，随在批请，枉费官物，当议者四。或假关节，或行贿赂，寄名军籍，规冒功赏，当议者五。愿诏有司专意讲求，革因循以作士气，则军政立。"复徽猷阁待制，帅广。

先是，惠州有狂男子聚众数千，僣号作乱。陵入境，诱其徒曾衮，令以功赎罪，不旬日擒之。在官三年卒，年五十五，赠中大夫。有文集十卷。

陵善言事，奏疏可观。然附范宗尹，则谓凡受伪命者皆当进用，台谏不当复以为言；攻张浚，则谓在蜀失于太专，自陕以西将不知有陛下。君子皆不谓然也。幸医王继先授荣州防御使，陵草其制，时论亦以此少之。

卢知原，字行之，湖州德清人。以父任知歙县，因近臣荐，赴都堂审察，累迁梓州路转运副使。时承平既久，戎备皆弛，知原招补兵籍，筑城亘二十余里。王黼当国，费出无艺，知原因疏言之，黼怒，罢去。久之，起提点京东刑狱，改江西转运副使，过阙入奏，徽宗勉之曰："卿在蜀道，功效甚休。"遂赐三品服。

先是，纲运阻于重江，吏卒并缘为奸。知原悉意经理，故先诸道上京师，进一官，寻除直秘阁，为江、淮、荆、浙等路发运使。升秘阁修撰，提举河北。以言者劾，褫职归吏部。

高宗即位，复龙图阁、知温州。时叶浓陷建州，扬勍陷处州，知原缮甲兵，增城浚隍，声势隐然。帝东幸，知原繇海道转粟及金缯士余万至台州。召见，称奖，擢右文殿修撰、管内安抚使。在郡四年，民绘像祠之。

王师讨范汝为，召为添差两浙转运使。罢，提举太平观。都督孟庾辟为参谋，改徽猷阁待制、知临安府。谏官唐辉言："知原为政乖谬。"诏复为都督府参谋官。章再上，遂以旧职奉祠。绍兴十一年十月卒。弟法原。

法原字立之。自知雍丘县积官太府少卿，赐同上舍出身。使辽还，迁司农卿，赐三品服。为吏部尚书，以官秩次第履历总为一书，功过殿最，开卷了然，吏不能欺。坐王黼累，罢为显谟阁待制。

绍兴元年，提举临安洞霄宫。张浚承制起知夔州，寻为龙图阁学士、川陕等路宣抚处置副使，进端明殿学士、川陕宣抚副使。

金人攻关辅，叛将史斌陷兴州，诸郡多应者。法原命诸将坚壁，言战者斩，众以为怯。未几，河东经制使王〈王燮〉以乏食班师，法原开关纳之，与〈王燮〉同破斌，复兴州。方巨盗充斥，秦、陇叛兵欲窥蜀，法原极意拊循，严为备御，传檄诸路，人心稍安。视山川险阻分地置将：自洮、岷至阶、成，关师古主之，屯通川；文、龙至威、茂，刘锜主之，屯巴西。前后屡捷，上所倚重。

会兀术攻关为吴玠所败。法原素与玠不睦，玠因奏功讼法原不济师，不馈粮，不铨录立功将士。帝手诏诘问，法原自辩甚力，上颇不直之，忧恚，卒于军。

始，法原为川、陕宣抚使，上从容谓知原曰："朕方以川、陕付法原。"盖兄弟皆以材见称于世，故并用之也。

陈桷，字季壬，温州平阳人。以上舍贡辟雍。政和二年，廷对第三，授文林郎、冀州兵曹参军，累迁尚书虞部员外郎。

宣和七年，提点福建路刑狱。福州调发防秋兵，资粮不满望，杀帅臣，变生仓卒，吏民奔溃，阖城震骇。桷入乱兵中，谕以祸福，贼气沮，邀桷奏帅臣自毙，桷诡从其请，间道驰奏，以前奏不实待罪，朝廷以桷知变，释之。叛兵既调行，乃道追杀首恶二十余人，一方以安。建炎四年五月，复除福建路提刑，寻以疾乞祠，主管江州太平观。

绍兴三年，召为金部员外郎，升郎中。时言事者率毛举细务，略大利害。桷抗言："今当专讲治道之本，修政事以攘敌国，不当以细故勤圣虑如平时也。"又言："刺史县令满天下，不能皆得人，乞选监司，重其权，久其任。"除太常少卿。又陈攻守二策，在于得人心，修军政。

五年，除直龙图阁、知泉州。明年，改两浙西路提刑。乞置乡县三老以厚风俗，凡宫室、车马、衣服、器械定为差等，重侈靡之禁。八年，迁福建路转运副使。

十年，复召为太常少卿。适编类徽宗御书成，诏藏敷文阁，桷以为："旧制自龙图至徽猷皆设学士、待制，杂压着令，龙图在朝请大夫之上，至徽猷在承议郎之上，每阁相去稍远，议者疑其不伦。直敷文阁者缀徽猷则与诸阁小异，除之则班列太卑，欲参酌取中，并为一列，不必相远，庶几名位有伦，仰称陛下严奉祖宗谟训之意。"又言："祫祭用太牢，此祀典之常。驻跸之初，未能备礼，止用一羊，乞检会绍兴六年诏旨，复用太牢。"

十一年，除权礼部侍郎，赐三品服。普安郡王出阁，奉诏与吏部、太常寺讨论典故。桷等议以国本未立，宜厚其礼以系天下望，乃以《皇子出阁礼例》上之，或以为太重。诏以不详具典故，专任己意，怀奸附丽，与吏部尚书吴表臣、礼部尚书苏符、郎官方云翼丁仲宁、太常属王普苏籍并罢。寻以桷提举江州太平观。

十五年，知襄阳府，充京西南路安抚使。襄、汉兵火之余，民物凋瘵，桷请于朝，以今之户数视承平时才二十之一，而赋须尚多，乞重行蠲减。明年，金、户兵叛，桷遣将平之而后以闻。汉水决溢，漂荡庐舍，躬率兵民捍筑堤岸，赖以无虞。以疾乞祠，除秘阁修撰、提举江州太平兴国宫。二十四年，改知广州，充广南东路经略安抚使，未至而卒，年六十四。

桷宽洪酝籍，以诚接物，而恬于荣利。当秦桧用事，以永嘉为寓里，士之夤缘攀附者，无不躐登显要。桷以立螭之旧，为人主所知，出入顿挫，晚由奉常少卿擢权小宗伯，复以议礼不阿忤意，遽罢，其节有足称。自号"无相居士"。有文集十六卷。子汝楫、汝贤、汝谐。孙岘，以词学擢第，官中书舍人、直学士院。

李璆，字西美，汴人。登政和进士第，调陈州教授，入为国子博士，出知房州。时既榷官茶，复强民输旧额，贫无所出，被系者数百人，璆至，即日尽释之。

宣和三年，廷议将取燕，璆闻之，曰："百辟卿士，一倡共和，国家安危，其几在是。"上疏切谏，大略谓："太祖以圣武得天下，将士皆百战之余，以是而取燕云，宜易为力。然赵普辈无敢赞其决者，盖识天下大势，且重民命故也。今承太平之业，父老幸不识兵，虽不得燕云地，何阙于汉。"疏奏不省。及燕既平，责监英州清溪镇。

明年，赦还为郎，寻试中书舍人。建言元祐名臣子孙，久被废锢，宜少宽之。宦官谭稹出师河北，以无功废，将复进用，璆不肯书行。会山东盗起，州县不能制，至河北无见粮，军士汹汹。璆条奏十事，忤大臣意，罢。绍兴四年，以集英殿修撰知吉州。江西兵素剽悍，璆始视事，有相挺为乱者，亟捕诛首谋者，抚循其余，大布恩信，境内遂安。

累迁徽猷阁直学士、四川安抚制置使。成都旧城多毁圮，璆至，首命修筑。俄水大至，民赖以安。三江有堰，可以下灌眉田百万顷，久废弗修，田莱以荒。璆率部刺史合力修复，竟受其利，眉人感之，绘像祠于堰所。间遭岁饥，民徙，发仓振活，无虑百万家，治蜀之政多可纪。有《清溪集》二十卷。

李朴，字先之，虔之兴国人。登绍圣元年进士第，调临江军司法参军，移西京国子监教授，程颐独器许之。移虔州教授。以尝言隆祐太后不当废处瑶华宫事，有诏推鞫。忌者欲挤之死，使人危言动之，朴泰然无惧色。旋追官勒停，会赦，注汀州司户。

徽宗即位，翰林承旨范纯礼自言待罪四十六日，不闻玉音，谓朴曰："某事岂便于国乎？某事岂便于民乎？"朴曰："承旨知而不言，无父风也。"纯礼泣下。

右司谏陈瓘荐朴，有旨召对，朴首言："熙宁、元丰以来，政体屡变，始出一二大臣所学不同，后乃更执圆方，互相排击，失今不治，必至不可胜救。"又言："今士大夫之学不求诸己，而惟王氏之听，败坏心术，莫大于此。愿诏勿以王氏为拘，则英材辈出矣。"蔡京恶朴鲠直，他执政三拟官，皆持之不下，复以为虔州教授。又嗾言者论朴为元祐学术，不当领师儒，罢为肇庆府四会令。

有奸民言邑东地产金宝，立额买扑，破田畴，发墟墓，厚赂乃已，朴至，请罢之。改承事郎，知临江军清江县、广东路安抚司主管机宜文字。钦宗在东宫闻其名，及即位，除着作郎，半岁凡五迁至国子祭酒，以疾不能至。高宗即位，除秘书监，趣召，未至而卒，年六十五。赠宝文阁待制，官其子孙二人。

朴自为小官，天下高其名。蔡京将强致之，俾所厚道意，许以禁从，朴力拒不见，京怒形于色，然终不害也。中书侍郎冯熙载欲邂逅见朴，朴笑曰："不能见蔡京，焉能邂逅冯熙载邪？"居官所至有声。在广南，止其帅孙竢以文具勤王，不若发常赋助边。破漕使郑良引真腊取安南之计，以息边患，人称其智。朴尝自志其墓曰："以天为心，以道为体，以时为用，其可已矣。"盖叙其平生云。有《章贡集》二十卷行于世。

王庠，字周彦，荣州人。累世同居，号"义门王氏"。祖伯琪，以义声着于乡州，。有盐井籍民煎输，多至破产，惟有禄之家得免。伯琪请于州，均之官户，而仕者诬诉之，赍恨以殁。父梦易，登皇祐第，力成父志，言于州县不听，言于刺史，言于三司，三司以闻，还籍没者三百五十五家，蠲岁额三十万斤。尝摄兴州，改川茶运，置茶铺免役民，岁课亦办。部刺史恨其议不出己，以他事中之，镌三秩，罢归而卒。母向氏，钦圣宪肃后之姑也。

庠幼颖悟，七岁能属文，俨如成人。年十三，居父丧，哀愤深切，谓弟序曰："父以直道见挤，母抚柩誓言，期我兄弟成立赠复父官，乃许归葬，相与勉之。且制科先君之遗意也，吾有志焉。"遂闭户，穷经史百家书传注之学，寻师千里，究其旨归。蚤岁上范纯仁、苏辙、张商英书，皆持中立不倚之论，吕陶、苏辙皆器重之。尝以《经说》寄苏轼，谓："二帝三王之臣皆志于道，惟其自得之难，故守之至坚。自孔、孟作《六经》，斯道有一定之论，士之所养，反不逮古，乃知后世见《六经》之易，忽之不行也。"轼复曰："《经说》一篇，诚哉是言。"

元祐中，吕陶以贤良方正直言极谏科荐之，庠以宋邦杰学成未有荐者，推使先就，陶闻而益加敬。未几，当绍圣诸臣用事，遂罢制科，庠叹曰："命也，无愧先训，以之行己足矣。"

崇宁壬午岁，应能书，为首选。京师蝗，庠上书论时政得失，谓："中外壅蔽，将生寇戎之患。"张舜民见之，叹其危言。下第径归，奉亲养志，不应举者八年。

大观庚寅，行舍法于天下，州复以庠应诏。庠曰："昔以母年五十二求侍养，不复愿仕，今母年六十，乃奉诏，岂本心乎？"时严元祐党禁，庠自陈："苏轼、苏辙、范纯仁为知己，吕陶、王吉尝荐举，黄庭坚、张舜民、王巩、任伯雨为交游，不可入举求仕，愿屏居田里。"以弟序升朝，赠父官，始克葬，葬而母卒。

终丧复举八行，事下太学，大司成考定为天下第一，诏旌其门。朝廷知其不可屈，赐号"处士"。寻改潼川府教授，赐出身及章服，一日四命俱至，竟力辞不受。虽处山林，唱酬赋咏，皆爱君忧国之言。太后念其姑，尝欲官，庠以逊其弟、侄及甥，且以田均给庶兄及前母之姊。庠卒，孝宗谥曰贤节。

序，宣和间以恩幸至徽猷阁直学士。庠浮沉其间，各建大第，或者谓其晚节隐操少衰云。

王衣，字子裳，济南历城人。以门荫仕，中明法科，历深、冀二州法曹掾，入为大理评事，升寺正。林灵素得幸，将毁释氏以逞其私。襄州僧杜德宝毁体然香，有司观望灵素意，捕以闻。衣阅之曰："律自伤者杖而已。"灵素求内批，坐以害风教窜流之，停衣官，寻予祠。为陕西都转运司主管文字、详定一司敕令所删定官、通判袭庆府、知濠州，未行，召为刑部员外郎。

建炎初，为司勋郎中，迁大理少卿。三年，韩世忠执苗傅、刘正彦，献俘，槛车几百两，先付大理狱，将尽尸诸市。衣奏曰："此曹在律当诛，顾其中妇女有顾买及卤掠以从者。"高宗矍然曰："卿言极是，朕虑不及此也。"即诏自传？正彦妻子外皆释之。范琼有罪下大理寺，衣奉诏鞫之。琼不伏，衣责以靖康围城中逼迁上皇，擅杀吴革，迎立张邦昌事，琼称死罪。衣顾吏曰："囚词服矣。"遂赐死，释其亲属将佐。

四年，升大理卿。初，带御器械王球为龙德宫都监，尽盗本宫宝玉器玩，事觉，帝大怒，欲诛之。衣曰："球固可杀，然非其所隐匿，则尽为敌有，何从复归国家乎？"乃宽之。

先是，百司愆戾，付寺劾之，至三问取伏状，被劾者惧对，莫敢辨。衣奏曰："伏与辨二事也，若一切取伏，是以威迫之，不使自直，非法意也，乞三问未承者，听辨。"从之。同详定一司敕令，删杂犯死罪四十七条，书成，帝嘉其议法详明。

绍兴元年，权刑部侍郎。二年，除集英殿修撰，奉祠。既而赵令畤应诏荐之，复召为刑部侍郎，为言者所格。四年，卒于家。衣质直和易，持法不阿，议者贤之。

论曰：向子諲以相家之子克饬臣节，陈规以文儒之臣有声镇守，可谓拔乎流俗者焉。季陵言事不讳，二卢兄弟并用，以材见称，陈桷守礼知变，李璆为政有惠，咸足纪焉。李朴不訹权威，王庠志高而晚节颇衰，王衣明恕而用刑不刻，虽或器识不齐，亦皆不旷其职也欤！

关键词：宋史,列传

解释翻译[挑错/完善]

陈规字元则，密州安丘人。考中明法科。靖康末年，金军入侵，杀死镇海军节度使刘延庆，其部下祝进、王在逃散作贼，侵犯随、郢、复等州。陈规任安陆县令，率勤王兵奔赴汴京救援，到蔡州，因道路阻隔而返回。恰逢祝进进攻德安府，知府弃城逃走，当地父老百姓请求陈规暂摄守城事。陈规派遣射士张立率兵征讨祝进，将他击退。不久王在又与祝进会合，用炮石鹅车进攻城东门，陈规连续将他们击败，两人害怕，率众逃走。

建炎元年(1127)，陈规任直龙图阁、知德安府。李孝义、张世率步骑兵数万人逼近城池，诈称受诏接受招安，陈规登上城墙观察他们的营垒说：“这是欺骗我。”急忙布置防备。半夜时分，李孝义军队围城，于是被陈规击败。同群盗杨进相持十八天，杨进无计可施，用一百人自卫，抵达城濠求和。陈规出城同他握手而谈，杨进深受感动，折箭立誓而去。董平率众窥视城池，派其党羽李居正、黄进入城求粮，陈规斩杀黄进，以李居正兵为前锋，大破董平。升任秘阁修撰，不久任德安府、复州、汉阳军镇抚使，赐给三品官服，不久升为徽猷阁待制。

当时桑仲在襄、汉之间剽掠民财，其副手霍明屯兵郢州，陈规请求朝廷，命令霍明守卫郢州。张浚都督行视四川，桑仲率兵窥伺，被王彦击败。桑仲大怒，率领数百骑前来责备霍明，霍明击杀他们，投奔刘豫，用书信招降陈规，陈规囚禁使者上报。李横包围城池，制造天桥，填塞城濠，鼓噪攻城。陈规率领军民抵御，炮石伤足，神色不变，围急粮尽，陈规拿出自己家财慰劳军队，士气更加振奋。李横派人前来，希望得到妓女便撤军不攻，陈规没有答应。众将说“：城池被围已七十天了。用一妇女换取一城人的生命，不也可以吗？”陈规最终没有答应。恰巧濠桥失陷，陈规派六十人持火枪从西门出，焚毁天桥，并用火牛协助，片刻之间被烧成灰烬，李横拔营离去。

朝廷升陈规为徽猷阁直学士，诏他到朝廷，改为显谟阁直学士，移知池州、沿江安抚使。入朝对答，首先说：“镇抚使应当废罢，众将跋扈难制，请用偏将以分散他们的势力。”高宗都采纳了他的意见。迁任龙图阁直学士，改知庐州，不久又诏他到朝廷，陈规因病推辞，提举江州太平观。又起知德安府，由于受吏职失察牵连，被贬两官。

金朝归还河南地区，陈规改知顺昌府，修缮城墙，招集流亡，建立保伍制度。恰逢刘钅奇率兵赴东京留守任经过顺昌境内，陈规出迎，坐没安定，传说金军已进入东京，即告诉刘钅奇城中有粮数万斛，勉励一同做死守顺昌的打算。两人一同登城布置，分别命众将守卫四门，并明确侦察，召募当地人为向导间谍。布置大体完毕，金军游骑已逼近顺昌。接着，金龙虎大王又率重兵跟着来到，陈规身穿甲胄，同刘钅奇一起巡城督战，用神臂弓射击金军，金军稍稍后退，又用步兵邀击，金军落于河中溺死的很多。陈规说“：敌人几次受挫，必然想方设法围困我们，不如派兵潜出攻击敌营，使敌人昼夜不得安宁，可以养我锐气。”刘钅奇派兵出击，果然劫中敌营，歼灭敌兵甚多。金军向兀..告急。陈规设宴犒劳将士，酒喝到一半时问道“：兀..率领精兵将至，准备用什么计策对付他呢？”众将有的人说现在已多次获胜，应乘势保全军队撤归。陈规说“：朝廷养兵十五年，正是为了紧急时使用，况且多次挫败敌人锋芒，军威稍振。我自忖自有一死，前进也是死，后退也是死，不如前进为国家尽忠。”刘钅奇叱责众将说：“府公本是文人还誓死守卫，更何况你们这些武将呢！加上金营近在三十里，兀..赶来增援，我军一动，金军追上，老幼先乱，必致全军狼狈逃窜，不仅尽弃前功，还会导致两淮被侵扰，江、浙震惊。平生为了报答皇上，反成误国之罪，不如背城一战，才能死中求生。”

不久兀..赶到，亲自巡城，责备诸将用兵失利，众人跪着说：“南方军队今非昔比。”兀..下令部队攻下顺昌府后再吃早饭，并且折箭立誓，集中兵力十万人攻城，自率铁浮屠军三千游击。陈规同刘钅奇在城上巡视，勉励鼓舞众将，流矢击中衣服而没有惧色，士众殊死搏斗。当时正是酷暑季节，陈规劝刘钅奇不要多派军队，只是轮番上阵更换武器，以逸待劳，没有不胜的。每天早晨坚壁不出，让金军在太阳下暴晒，至中午，气力疲惫时，城中守兵争相奋击，兀..连夜逃走。刘钅奇上奏报功，高宗下诏奖赏，升陈规为枢密直学士。陈规就任顺昌知府后，便广籴粟麦充实仓库。计议司要将粮食转迁到河上，陈规请求用金帛代替交纳，到这时得到使用，成就刘钅奇功业，是粮饷充足的原故。

移知庐州兼淮西安抚使，到任后，生病。有旨令修缮郡城，陈规抱病在床，官吏抱着文书进入卧室，陈规吃力地支撑起身体说“：军事上的事，由机宜负责；郡城中的事，由通判负责。”说完去世，时年七十岁。赠右正议大夫。著有《攻守方略》流传于世。

当初，陈规守卫德安时，曾条上营屯田事宜，想仿效古代屯田制度，集中射士民兵，分地耕垦。军士所屯的田地，都在险隘处建立堡寨，敌人来到时便集结到堡寨抵御，没事时就按农时耕作，射士都以一半人耕种屯田。民户营田，水田每亩交纳赋税米一斗，陆地每亩交纳麦豆各五升。满三年没有拖欠赋税，田地永归民户所有。流民归来的将田地交还给他。凡是屯田事务，由营田司兼管，营田事务，由府县官兼管，都不另设官吏，条例上报，诏令嘉奖他，并将他的办法下发到各镇。自从绍兴以来，文臣担任镇抚使有威望名声的，只有陈规一个人。

陈规端庄深沉少于言笑，但待人平易和蔼。以忠义自许，尤其爱好赈济贫穷，家无余财。曾为女儿求一侍婢，得到一位妇女十分闲雅，陈规感到奇怪询问她，原来是云梦张贡士的女儿，因战乱离散丈夫去世无所寄托，卖身求活，陈规即代为置办嫁妆让她出嫁，听说的人都感动泪下。陈规功名同众将相等，但没有得到相同的地位，时人都为此惋惜。乾道八年(1172)，诏令刻印陈规《德安守城录》颁行天下让诸将守城时效法。在德安立庙，赐额“贤守”，追封他为忠利侯，后又加封智敏侯。

陈桷字季壬，温州平阳人。以上舍贡辟雍。政和二年(1112)，获廷对第三名，被授予文林郎、冀州兵曹参军，历任尚书虞部员外郎。

宣和七年(1125)，提点福建路刑狱。福州调发防秋兵，钱粮没有满足要求，士兵杀死将领，事变发生突然，吏民奔溃，全城震骇。陈桷进入乱兵之中，向他们讲明祸福道理，乱兵沮丧气馁，要求陈桷上奏将领是自毙而死，陈桷装作听从他们的请求，派人从小路急奏朝廷，并以前面的奏章不实请求处分，朝廷因陈桷应变有方，不予追究。叛兵征调上路后，陈桷在途中追杀首恶二十多人，一方得以安定。建炎四年(1130)五月，又任福建路提刑，不久因病请求奉祠，主管江州太平观。

绍兴三年(1133)，陈桷被任命为金部员外郎，升为郎中。当时言事的人都列举细小事务，而忽略重大利害问题。陈桷上奏说：“如今应当专讲治道的根本，修明政事以抵御敌国，不应当像平时那样用烦杂细务干扰皇上。”又说“：刺史县令布满天下，不可能都任用得人，请选拔监司官员，使他权重任久。”朝廷任命他为太常少卿。又陈述攻守两策，认为关键在于得到民心，修明军政。

绍兴五年(1135)，陈桷任直龙图阁、知泉州。次年，改任两浙西路提刑。请求设立县乡三老以端正风俗，凡是宫室、车马、衣服、器械都制定等级标准，重视侈靡禁令。绍兴八年(1138)，升任福建路转运副使。

绍兴十年(1140)，又被任命为太常少卿。恰逢分类编辑徽宗御书完成，诏令收藏敷文阁，陈桷认为：“原来的制度自龙图至徽猷阁都设学士、待制，杂压著令，龙图位在朝请大夫之上，至徽猷位在承议郎之上，每阁之间相差太远，议者怀疑这样不伦不类。直敷文阁的直到徽猷阁与诸阁大同小异，降低班次就会太卑下，应参酌取中，并为一列，不必相差太远，这样才能使名位有序，仰称陛下严格遵守祖宗谟训之意。”又说“：袷祭祖宗用太牢之礼，这是祀典的常例。皇上即位之初，没能具备礼仪，只用一羊，请求参照绍兴六年诏旨，恢复使用太牢。”

绍兴十一年(1141)，任权礼部侍郎，赐给三品官服。普安郡王出..，奉诏与吏部、太常寺讨论以往的事例。陈桷等认为太子没立，应该崇高礼仪以维系天下民望，于是以《皇子出..礼例》上报，有人以为太隆重。诏令以不详具典故、专任己意、怀奸附丽等理由，将陈桷和吏部尚书吴表臣，礼部尚书苏符，郎官方云翼、丁仲宁，太常官员王普、苏籍等一起罢免。不久又命陈桷提举江州太平观。

绍兴十五年(1145)，陈桷知襄阳府，充任京西南路安抚使。襄、汉地区遭受兵火之灾后，民物凋敝，陈桷请示朝廷，以当今的户数才是太平时的二十分之一，而赋税比那时还多，请求给予减免。次年，金、房州士兵发生叛乱，陈桷派遣士兵平定后上报。汉水决堤泛滥，冲毁居民房屋，陈桷亲自率领军民修筑堤岸，民众赖以平安。因病请求奉祠，朝廷任命他为秘阁修撰、提举江州太平兴国宫。绍兴二十四年(1154)，改知广州，充任广南东路经略安抚使，没到任而去世，时年六十四岁。

陈桷为人宽宏含蓄，以诚待人，淡泊名利。秦桧当政时，以永嘉为寓里，士大夫攀缘依附的，无一不位登显要。陈桷因立螭故旧，被皇上所知，出入顿挫，晚年由奉常少卿擢为权小宗伯，又以议礼不合忤逆皇上被罢免，其节操有足以称赞的地方。自称为“无相居士”。著有文集十六卷。

上一篇：列传·卷一百三十五

下一篇：列传·卷一百三十七

全   文：宋史

