---
---
---
title: 陶穀扈蒙王着王祐（子旭孙质）杨昭俭鱼崇谅张澹高锡（从子冕）
---

陶穀，字秀实，邠州新平人。本姓唐，避晋祖讳改焉。历北齐、隋、唐为名族。祖彦谦，历慈、绛、澧三州刺史，有诗名，自号鹿门先生。父涣，领夷州刺史，唐季之乱，为邠帅杨崇本所害。时穀尚幼，随母柳氏育崇本家。

十余岁，能属文，起家校书郎、单州军事判官。尝以书干宰相李崧，崧甚重其文。时和凝亦为相，同奏为着作佐郎、集贤校理。改监察御史，分司西京，迁虞部员外郎、知制诰。会晋祖废翰林学士，兼掌内外制。词目繁委，穀言多委惬，为当时最。少帝初，赐绯袍、靴、笏、黑银带。天福九年，加仓部郎中。

初，崧从契丹以北，高祖入京师，以崧第赐苏逢吉，而崧别有田宅在西京，逢吉皆取之。崧自北还，因以宅券献逢吉，逢吉不悦，而崧子弟数出怨言。其后逢吉乃诱告崧与弟屿、{山义}等下狱，崧惧，移病不出。崧族子昉为秘书郎，尝往候崧，崧语昉曰："迩来朝廷于我有何议？"昉曰："无他闻，唯陶给事往往于稠人中厚诬叔父。"崧叹曰："穀自单州判官，吾取为集贤校理，不数年擢掌诰命，吾何负于陶氏子哉？"及崧遇祸，昉尝因公事诣穀，穀问昉："识李侍中否？"昉敛衽应曰："远从叔尔。"穀曰："李氏之祸，穀出力焉。"昉闻之汗出。

穀性急率，尝与兖帅安审信集会，杯酒相失，为审信所奏。时方姑息武臣，穀坐责授太常少卿。尝上言："顷莅西台，每见台司详断刑狱，少有即时决者。至于闾阎夫妇小有争讼，淹滞积时，坊市死亡丧葬，必俟台司判状，奴婢病亡，亦须检验。吏因缘为奸，而邀求不已，经旬不获埋瘗。望申条约以革其弊。"从之。俄拜中书舍人。尝请教习乐工、停二舞郎，及禁民伐桑枣为薪，并从其请。开运三年，赐金紫。

契丹主北归，胁穀令从行。穀逃匿僧舍中，衣布褐，阳为行者状。军士意其诈，持刃陵胁者日数四。穀颇工历数，谓同辈曰："西南五星连珠，汉地当有王者出。契丹主必不得归国。"及耶律德光死，有孛光芒指北，穀曰："自此契丹自相鱼肉，永不乱华矣。"遂归汉，为给事中。乾祐中，令常参官转对。穀上言曰："五日上章，曾非旧制。百官叙对，且异昌言。徒浼天聪，无益时政，欲乞停转对。在朝群臣有所闻见，即许不时诣阙闻奏。"从之。

仕周为右散骑常侍，世宗即位，迁户部侍郎。从征太原，时鱼崇谅迎母后至，穀乘间言曰："崇谅宿留不来，有顾望意。"世宗颇疑之。崇谅又表陈母病，诏许归陕州就养，以穀为翰林学士。

世宗尝谓宰相曰："朕观历代君臣治平之道，诚为不易。又念唐、晋失德之后，乱臣黠将，僣窃者多。今中原甫定，吴、蜀、幽、并尚未平附，声教未能远被，宜令近臣各为论策，宣导经济之略。"乃命承旨徐台符以下二十余人，各撰《为君难为臣不易论》、《平边策》以进。其策率以修文德、来远人为意，惟穀与窦仪、杨昭俭、王朴以封疆密迩江、淮，当用师取之。世宗自克高平，常训兵讲武，思混一天下。及览其策，忻然听纳，由是平南之意益坚矣。

显德三年，迁兵部侍郎，加承旨。世宗留心稼穑，命工刻木为耕夫、织妇、蚕女之状，置于禁中，思广劝课之道，穀为赞辞以进。显德六年，加吏部侍郎。

宋初，转礼部尚书，依前翰林承旨。穀在翰林，与窦仪不协，仪有公望，虑其轧己，尝附宰相赵普与赵逢、高锡辈共排仪，仪终不至相位。

乾德二年，判吏部铨兼知贡举。再为南郊礼仪使，法物制度，多穀所定。时范质为大礼使，以卤簿清游队有甲骑具装，莫知其制度，以问于穀。穀曰："梁贞明丁丑岁，河南尹张全义献人甲三百副、马具装二百副。其人甲以布为里，黄泬表之，青绿画为甲文，红锦绿青泬为下裙，绛韦为络，金铜玦，长短至膝。前膺为人面二目，背连膺缠以红锦腾蛇。马具装盖寻常马甲，但加珂拂于前膺及后鞦尔。庄宗入洛，悉焚毁。"质命有司如穀说，造以给用。又乘舆大辇，久亡其制，穀创意造之，后承用焉。明德门成，诏穀为之记。

乾德中，命库部员外郎王贻孙、《周易》博士奚屿同考试品官子弟。穀属其子鄑于屿，珝书不通，以合格闻，补殿中省进马。俄为人所发，下御史府案问，屿责授乾州司户，贻孙责授左赞善大夫，夺穀奉两月。穀后累加刑部、户部二尚书。开宝三年，卒，年六十八。赠右仆射。

穀强记嗜学，博通经史，诸子佛老，咸所总览；多蓄法书名画，善隶书。为人隽辨宏博，然奔竞务进，见后学有文采者，必极言以誉之；闻达官有闻望者，则巧诋以排之，其多忌好名类此。初，太祖将受禅，未有禅文，穀在旁，出诸怀中而进之曰："已成矣。"太祖甚薄之。尝自曰："吾头骨法相非常，当戴貂蝉冠尔。"盖有意大用也，人多笑之。子邴，至起居舍人。天禧四年，录谷孙寔试秘书省校书郎。

扈蒙，字日用，幽州安次人。曾祖洋，涿州别驾。祖智周，卢龙军节度推官。父曾，内园使。蒙少能文，晋天福中，举进士，入汉为鄠县主簿。赵思绾叛，遣郭从义讨之。郡县吏供给皆戎服趋事，蒙寇服褒博，举止舒缓，从义颇讶之。转运使李谷谓曰："蒙文学名流，不习吏事。"遂不之问。周广顺中，从归德军节度赵晖为掌书记，召为右拾遗、直史馆、知制诰。蒙从弟载时为翰林学士，兄弟并掌内外制，时号"二扈"。

宋初，由中书舍人迁翰林学士，坐请托于同年仇华，黜为太子左赞善大夫，稍迁左补阙，掌大名市征。六年，复知制诰，充史馆修撰。开宝中，受诏与李穆等同修《五代史》，详定《古今本草》。五年，连知贡举。

七年，蒙上书言："昔唐文宗每召大臣论事，必命起居郎、起居舍人执笔立于殿侧，以纪时政，故《文宗实录》稍为详备。至后唐明宗，亦命端明殿学士及枢密直学士轮修日历，送史官。近来此事都废，每季虽有内殿日历，枢密院录送史馆，然所记者不过臣下对见辞谢而已。帝王言动，莫得而书。缘宰相以漏泄为虞，昧于宣播，史官疏远，何得与闻。望自今凡有裁制之官，优恤之言，发自宸衷、可书简策者，并委宰臣及参知政事每月轮知抄录，以备史官撰集。"从之，即以参知政事卢多逊典其事。

九年正月，受朝乾元殿，降王在列，声明大备。蒙上《圣功颂》，以述太祖受禅、平一天下之功，其词夸丽，有诏褒之。为卢多逊所恶，出知江陵府。

太宗即位，召拜中书舍人，旋复翰林学士。与李昉同修《太祖实录》。太平兴国四年，从征太原还，转户部侍郎，加承旨。雍熙三年，被疾，以工部尚书致仕。未几，卒，年七十二。赠右仆射。

自张昭、窦仪卒，典章仪注，多蒙所刊定。初，太祖受周禅，追尊四庙，亲郊，以宣祖配天。及太宗即位，礼官以为舜郊喾，商郊冥，周郊后稷，王业所因兴也。若汉高之太公，光武之南顿君，虽有帝父之尊，而无预配天之祭。故自太平兴国三年、六年再郊，并以太祖配，于礼为允。太宗将东封，蒙定议曰："严父莫大于配天，请以宣祖配天。"自雍熙元年罢封禅为郊祀，遂行其礼，识者非之。

蒙性沉厚，不言人是非，好释典，不喜杀，缙绅称善人。有笑疾，虽上前不自禁。多着述，有《鳌山集》二十卷行于世。载字仲熙，有传，见《五代史》。

王着，字成象，单州单父人。性豁达，无城府。幼能属文，汉乾佑中，举进士。周祖镇大名，世宗侍行，闻着名，召置门下，因得谒见周祖。广顺中，世宗镇澶州，辟观察支使。随世宗入朝，迁殿中丞；即位，拜度支员外郎。显德三年，充翰林学士。六年，丁家艰，起复。南唐李景使其弟从善来贡，会恭帝嗣位，命着伴送至睢阳，加金部郎中、知制诰，赐金紫。世宗灵驾赴庆陵，符后从行，公务悉资于着。

宋初，加中书舍人。建隆二年，知贡举。时亳州献紫芝，郓州获白兔，陇州贡黄鹦鹉，着献颂，因以规谏。太祖甚嘉其意，下诏褒之。四年春，宿直禁中，被酒，发倒垂被面，夜扣滋德殿门求见。帝怒，发其醉宿倡家之过，黜为比部员外郎。乾德初，改兵部员外郎。二年，复知制诰。数月，加史馆修撰、判馆事。三年，就转户部郎中。六年，复为翰林学士，加兵部郎中，再知贡举。开宝二年冬，暴卒，年四十二。

着少有俊才，世宗以幕府旧僚，眷待尤厚，常召见与语，命皇子出拜，每呼学士而不名。屡欲相之，以其嗜酒，故迟留久之。及世宗疾大渐，太祖与范质入受顾命，谓质等曰："王着藩邸旧人，我若不讳，当命为相。"世宗崩乃止。着善与人交，好延誉后进，当世士大夫称之。有传，见《五代史》。

王祐，字景叔，大名莘人。祖言，仕唐黎阳令。父彻，举后唐进士，至左拾遗。

祐少笃志词学，性倜傥有俊气。晋天福中，以书见桑维翰，称其藻丽，由是名闻京师。邺帅杜重威辟为观察支使。汉初，重威移镇睢阳，反侧不自安，祐尝劝之，使无反汉，不听。祐坐是贬沁州司户参军，因作书贻乡友以见志，辞气俊迈，人多称之。仕周，历魏县、南乐二令。

太祖受禅，拜监察御史，由魏县移知光州，迁殿中侍御史。乾德三年，知制诰。六年，加集贤院修撰，转户部员外郎。

太祖征太原，已济河。诸州馈集上党城中，车乘塞路，上闻之，将以稽留罪转运使。赵普曰："六师方至，而转运使以获罪闻，敌必谓储峙不充，有以窥我矣，非威远之道也。俾能治剧者，往莅其州足矣。"即命祐知潞州。及至，馈饷无乏，路亦无壅，班师，召还。

会符彦卿镇大名，颇不治，太祖以祐代之，俾察彦卿动静，谓曰："此卿故乡，所谓画锦者也。"祐以百口明彦卿无罪，且曰："五代之君，多因猜忌杀无辜，故享国不永，愿陛下以为戒。"彦卿由是获免，故世谓祐有阴德。

继以用兵岭表，徙知襄州。湖湘平，移知潭州。召还，摄判吏部铨。时左司员外郎侯陟自扬州还，复判铨，祐判门下省，陟所注拟，祐多驳正。卢多逊与陟善，陟因诉之，多逊素恶祐不比己，遂出祐为镇国军行军司马。

太平兴国初，移知河中府。入为左司员外郎，拜中书舍人，充史馆修撰。未几，知开封府，以病请告。太宗谓祐文章、清节兼着，特拜兵部侍郎。月余卒，年六十四。

初，祐掌诰，会卢多逊为学士，阴倾赵普，多逊累讽祜比己，祜不从。一日，以宇文融排张说事劝释之，多逊滋不悦。及普再入，多逊果败，与宇文融事颇类，识者服其先见。

祐子三人：曰懿，曰旦，曰旭。旦自有传。初，祐知贡举，多拔擢寒俊，毕士安、柴成务皆其所取也。后与其子旦同入两制，居中书。懿字文德，励志为学，举进士，尝知袁州，有政绩，卒，年四十九。

旭字仲明。严于治内，恕以接物，尤笃友义。以荫补太祝，尝知缑氏县。时官邻邑者多贪猥，民有"永宁三，缑氏一鎌"之谣。又知雍丘县。

真宗尹京时，素闻其能，及践阼，三迁至殿中丞。自旦居宰府，旭以嫌不任职。王矩尝荐旭材堪治剧，真宗召旦谓曰："前代弟兄同居要地者多矣，朝廷任才，岂以卿故屈之邪？"命授京府推官，旦固辞，改判南曹。由判国子监出知颍州，荒政修举。

大中祥符间，旦既薨，扬历中外，卓有政绩，由兵部郎中出知应天府。卒，年六十八。懿子睦，旭子质，皆能其官。

质字子野。少谨厚淳约，力学问，师事杨亿，亿叹以为英妙。伯父旦见其所为文，嗟赏之。以荫补太常寺奉礼郎。后献文召试，赐进士及第，被荐为馆阁校勘，改集贤校理，累迁尚书祠部员外郎。丁父忧，与诸弟饭脱粟茹蔬。终丧，通判苏州，州守黄宗旦少质，尝因争事，宗旦曰："少年乃与丈人抗邪？"质曰："事有当争，职也。"卒不为屈。宗旦得盗铸钱者百余人，下狱治，退告质曰："吾以术钩致得之。"喜见于色。质曰："以术钩人置之死而又喜，仁者之政，固如是乎？"宗旦惭沮，为薄其罪。还判尚书刑部、吏部南曹，知蔡州。州人岁时祀吴元济庙，质曰："安有逆丑而庙食于民者。"毁之，为更立狄仁杰、李酝像而祠之，蔡人至今号"双庙"。以本曹郎中召为开封府推官。时兄雍为三司判官，质不欲兄弟并居省府，恳辞，得知寿州，徙庐州。盗杀其徒，并赀而遁，捕得之。质论盗死，大理以谓法不当死，质曰："盗杀其徒，自首者原之，所以疑怀其党，且许之自新，此法意也。今杀人取赀而捕获，贷之，岂法意乎？"疏上，不报，降监舒州灵仙观。采古今炼形摄生之术，撰《宝元总录》百卷。逾年，韩琦知审刑院，请盗杀其徒，非自首者勿原。着为令。于是郑戬、叶清臣皆言质非罪，且称其材，起知泰州，迁度支郎中，徙荆湖北路转运使。

尝摄江陵府事，或诉民约婚后期，民言贫无赀以办，故违约。质问其费几何，出私钱予之。吏捕盗人衣者，盗叩头曰："平生不为过，迫饥寒而至于此。"质命取衣衣之，遣去。加史馆修撰、同判吏部流内铨。擢天章阁待制，出知陕州，卒。

质家世富贵，兄弟习为骄侈，而质克己好善，自奉简素如寒士，不喜畜财，至不能自给。初，旦为中书舍人，家贫，与昆弟贷人息钱，违期，以所乘马偿之。质阅书得故券，召子弟示之曰："此吾家素风，尔曹当毋忘也。"范仲淹贬饶州，治朋党方急，质独载酒往饯。或以诮质，质曰："范公贤者，得为之党，幸矣。"世以此益贤之。

杨昭俭，字仲宝，京兆长安人。曾祖嗣复，唐门下侍郎、平章事、吏部尚书。祖授，唐刑部尚书。父景，梁左谏议大夫。

昭俭少敏俊，后唐长兴中，登进士第。解褐成德军节度推官。历镇、魏掌书记，拜左拾遗、直史馆，与中书舍人张昭远等同修《明宗实录》。书成，迁殿中侍御史。

天福初，改礼部员外郎。晋祖命宰相冯道为契丹册礼使，以昭俭为介，授职方员外郎，旋加虞部郎中，俄以本官知制诰。不逾月三拜命，时人荣之。又为荆南高从诲生辰国信使，赐金紫。使回，拜中书舍人，又为翰林学士。

时骄将张彦泽镇泾原，暴杀从事张式，朝廷不加罪。昭俭与刑部郎中李涛、谏议大夫郑受益抗疏论列，请置之法。疏奏不报。会有诏令朝臣转对，或有封事，亦许以不时条奏。昭俭复上疏曰："天子君临四海，日有万机，懋建诤臣，弥缝其阙。今则谏臣虽设，言路不通，药石之论不达于圣聪，而邪佞之徒取容于左右。御史台纪纲之府，弹纠之司，衔冤者固当昭雪，为蠹者难免放流。陛下临御以来，宽仁太甚，徒置两司，殆如虚器。遂令节使慢侮朝章，屠害幕吏，始诉冤于丹阙，反执送于本藩。苟安跋扈之心，莫恤冤抑之苦。愿回睿断，诛彦泽以谢军吏。"由是权臣忌之。会请告洛阳，不赴晋祖丧，为有司所纠，停官。

未几，起为河南少尹，改秘书少监，寻复中书舍人。时河决数郡，大发丁夫，以本部帅董其役，既而塞之。晋少主喜，诏立碑记其事。昭俭表谏曰："陛下刻石纪功，不若降哀痛之诏；摛翰颂美，不若颁罪己之文。"言甚切至，少主嗟赏之，卒罢其事。周世宗爱其才，复召入翰林为学士。岁余，改御史中丞，多振举台宪故事。未几，以鞫狱之失，与知杂御史赵砺、侍御史张纠并出为武胜军节度行军司马。

开宝二年，入为太子詹事，以眼疾求退。六年，以工部尚书致仕。太宗即位，就加礼部尚书。太平兴国二年，卒，年七十六。

昭俭美风仪，善谈名理，事晋有直声。然利口喜讥訾，执政大臣惧其构谤，多曲徇其意。

鱼崇谅，字仲益，其先楚州山阳人，后徙于陕。崇谅初名崇远，后避汉祖讳改之。幼能属文，弱冠，相州刺史辟为从事。会魏帅杨师厚卒，建相州为昭德军，分魏郡州县之半以隶之。魏人不便，裨校张彦及帐下，囚节度使贺德伦归款庄宗，崇谅奔归陕。

明宗即位，秦王从荣表为记室。从荣诛，坐除籍，流庆州。清泰初，移华州。俄以从荣许归葬，放还陕。三年，起为陕州司马。仕晋，历殿中侍御史，凤翔李俨表为观察支使。奉方物入贡，宰相荐为屯田员外郎、知制诰。开运末，契丹入汴，契丹相张砺荐为翰林学士。契丹主北归，留崇谅京师。

汉祖之入，尽索崇谅所受契丹诏敕，焚于朝堂，复令知制诰。俄拜翰林学士，就加中书舍人。隐帝即位，崇谅以母老求就养，除保义军节度副使，领台州刺史，食郡奉。会举师讨三叛，节度使白文珂在军前，崇谅知后事。凡供军储、备调发，皆促期而办，近镇赖之。崇谅亲属尽在凤翔城中，逾年城破，李谷为转运使，庇护崇谅家数十口，皆无恙。崇谅请告，自岐迎居于陕。未几，王仁裕罢内职，朝议请召崇谅为学士。

周祖践祚，书诏繁委，皆崇谅为之。广顺初，加工部侍郎，充职。会兖州慕容彦超加封邑，彦超已怀反侧，遣崇谅充使赐官告，仍慰抚之。时多进策人，命崇谅就枢密院引试，考定升降。

崇谅以母老思乡里，求解官归养。诏给长告，赐其母衣服、缯帛、茶药、缗钱，假满百日，令本州月给钱三万，米面十五斛。俄拜礼部侍郎，复为学士。诏令侍母归阙，崇谅再表以母老病乞终养，优诏不允。世宗征高平，崇谅尚未至，陶谷乘间言曰："鱼崇谅逗留不来，有顾望意。"世宗颇疑之。崇谅又表陈母病，诏许归陕州就养。讫太祖朝不起。

太宗即位，诏授金紫光禄大夫、尚书兵部侍郎致仕。岁余卒。

张澹，字成文，其先南阳人，徙家河南。澹幼而好学，有才藻。晋开运初，登进士第。宰相桑维翰器之，妻以女。解褐校书郎，直昭文馆，再迁秘书郎，充盐铁推官，历左拾遗、礼部员外郎，并充史馆修撰。出为洛阳令，秩满，授吏部员外，复充史馆修撰。周恭帝初，拜右司员外郎、知制诰。

建隆二年，加祠部郎中。会秘书郎张去华上书自荐有文艺，愿与澹及祠部员外郎知制诰卢多逊、殿中侍御史师颂并试，核定优劣。太祖令并试于讲武殿，澹所对不应策问，责授左司员外郎。未几，通判泰州兼海陵盐监副使。蜀平，通判梓州，复拜祠部郎中。

开宝初，就转仓部郎中。四年冬，以本官复知制诰。六年，会李昉责授，卢多逊使江南，内署阙学士，太祖令澹权直学士院。七年长春节，摄殿中监，进酒，命赐金紫。六月，权点检三司事。不逾旬，疽发背卒，年五十六。太祖闻其无子，甚愍之，命中使护葬于洛阳。

澹美风仪，善谈论，历官厘务，所至皆治。初与词臣校艺，黜居郎署，颇怏怏。晚年附会卢多逊，方再获进用。

淳化中，太宗论及文士，曰："澹典书命而试以策，非其所长，此盖陶谷、高锡党、张去华以沮澹尔。若使谷辈出其不意而遽试之，岂有不失律者邪？"

高锡，字天福，河中虞乡人。家世业儒，幼颍悟，能属文。汉乾祐中，举进士。王晏镇徐州，辟掌书记；留守西洛，又辟河南府推官。坐按狱失实夺官，迁置泾州，会赦得归。周显德初，刘崇入寇，宰相请选将拒之。世宗锐意亲征，破崇高平，诛败将樊爱能等，由是政无大小悉亲决之，不复责成有司。锡徒步诣招谏匦上书，请择贤任官，分治众职，疏奏不报。世宗尝令翰林学士及两省官分撰俳优词，付教坊肄习，以奉游宴。锡复上疏谏。后为蔡州防御推官。

宋初，弃官归京师，诣匦上疏，请禁兵器，疏入不报。建隆五年，又以书干宰相范质，质奏用为着作佐郎。明年春，迁监察御史。秋，拜左拾遗、知制诰，加屯田员外郎。

乾德初，赐绯。太宗尹京，石熙载在幕中，锡弟铣应进士举，干熙载，望首荐。铣辞艺浅薄，熙载不许，锡深衔之，数于帝前言熙载裨赞无状。帝具以语太宗，且曰："当为汝择人代之。"太宗曰："熙载勤于乃职，闻高锡尝求荐其弟，熙载拒之，虑为锡所构。"帝大悟，虽怒之，未有以发。会使青州，私受节帅郭崇赂遗；又尝致书澧州刺史为僧求紫衣，为人所告。事下御史府核实，责贬莱州司马。遇赦，改均州别驾，移陈州。太平兴国八年，卒。

兄子冕。冕字子庄，周显德中，诣阙上书，称旨，擢为谏议大夫。宰相范质以为超擢太过，诏特授将仕郎，守右补阙，赐赉加等。宋初，由膳部都官员外郎累至膳部郎中，出知益州。雍熙二年，卒，年五十。赠右谏议大夫，录其子垂休为固始主簿。

论曰：自唐以来，翰林直学士与中书舍人对掌训辞，颂宣功德，箴谏阙失，不专为文墨之职也。宋兴，亦采词藻以备斯选，若谷之才隽，着之敏达，澹之治迹，锡之策虑，冕之敦质，咸有可观。然豫成禅代之诏，见薄时君，终身不获大用。及夫险诐忌前，酣鳷少检，附势希荣，构谗谋己，皆无取焉。蒙博洽长厚，继窦仪裁定仪制，惜乎南郊之议，请去太祖以宣祖配天，为识者所非。昭俭抗论跋扈，志除骄将，而多言历诋，自取恶名，抑好讦为直者与？崇谅奉亲笃至，反罹间毁，终身归养，而不复起，后蒙旌贲之典，则为善者耸动矣。祐以百口明符彦卿无他志，且言以猜忌杀无辜者享国不长，因以杜太宗之他疑，又却卢多逊之倾赵普，以致被黜，仁者有后，宜乎子旦为宋元臣焉。

关键词：宋史,列传

解释翻译[挑错/完善]

陶谷字秀实，邠州州新平人。本姓唐，避后晋高祖石敬瑭名讳改姓陶。历任北齐、隋、唐官职，成为名家望族。其祖父唐彦谦，历任慈、绛、澧三州刺史，有诗名，自号鹿门先生。其父唐涣，领夷州刺史，唐末之乱，被..州主将杨崇本害死。当时陶谷还年幼，随母亲柳氏在崇本家长大。

十多岁，能写文章，起家任校书郎、单州军事判官。曾经用文章交游宰相李崧，李崧非常看重他的文章。当时和凝也任宰相，李崧和和凝一起上奏任命他为著作佐郎、集贤校理。改任监察御史，分司西京，升任虞部员外郎、知制诰。正好后晋高祖废除翰林学士，由他兼管朝中内外诏令。诏令名目繁多，陶谷的言辞常常适宜，是当时最好的。后晋少帝初期，赐给他绯袍、靴、笏、黑银带。天福九年(944)，加任仓部郎中。

当初，李崧随着契丹兵北迁，高祖进入京师，把李崧的住宅赐给苏逢吉，而李崧在西京另有田地住宅，逢吉都取为己有。李崧从北边回朝，把住宅券献给逢吉，逢吉不高兴，而李崧的子弟几次口出怨言。后来逢吉诬告李崧与他的弟弟李屿、李山义等人进监狱，李崧害怕，称病不出。

李崧的族子李日方任秘书郎，曾经前去看望李崧，李崧对李日方说：“近来朝廷对我有什么议论？”李日方说：“没有别的，只有陶给事往往在大众场合极力诬蔑叔父。”李崧叹道：“陶谷从单州判官任上，我任用为集贤校理，不过几年提升至掌管诰命，我哪里有负于这个陶氏子呢？”到李崧遇祸，李日方曾经因公事见陶谷，陶谷问李日方：“认识李侍中吗？”李日方严肃地回答说“：是我的远房叔父。”陶谷说“：李氏之祸，是我出的力。”日方听说后脊背出汗。

陶谷脾气急率，曾经与兖州节度安审信集会，杯酒间失和，被审信奏告。当时朝廷正姑息迁就武将，陶谷因此被贬任太常少卿。陶谷曾经上言“：以前我在西京监察任上，常见监察部门判决刑事案件，很少能及时处理。至于民间夫妇有小事争讼，拖延淹滞，民间死亡丧葬，一定等待监察部门判决，奴仆病亡，也需要检验。官吏乘机为奸，而索求不已，上十天不能埋葬。希望申令条约来革除这些弊端。”朝廷采纳了这一建议。不久授任中书舍人。曾经请求教习乐工、停罢二舞郎，以及禁止百姓采伐桑枣树木为柴禾，朝廷都采纳了他的请求。开运三年(946)，赐给他金紫朝服。

契丹主回北方，胁令陶谷随行。陶谷逃藏在僧人房舍中，穿大布衣服，装作行路人打扮。军士怀疑有诈，持刀威胁他一天四次。陶谷非常工于历数，对同辈说“：西南方五星连珠，汉地应当有皇帝出现。契丹主一定不得归国。”到耶律德光死去时，有孛星光芒指向北方，陶谷说“：从此契丹自相残杀，永不侵扰中国。”于是回归汉地，任给事中。乾..年间，令常参官转对。陶谷上言说：“五天上一道奏章，并非旧制。群臣依次应对，言论不同。徒然污染皇上聪明，无益于时政，希望停止转对。在朝群臣有所闻见，允许随时入宫禀告。”皇帝采纳了。

在后周任右散骑常侍，世宗即位，升任户部侍郎。跟从世宗征伐太原，当时鱼崇谅迎接母亲后到，陶谷乘间说：“崇谅宿留不来，有观望之心。”世宗很怀疑他。崇谅又上表叙述母亲病情，诏令允许他回到陕州赡养母亲，任命陶谷为翰林学士。

世宗曾经对宰相说“：我看历代君臣治平之道，实在不易。又考虑后唐、后晋之后，乱臣狡将，僭窃帝号者多。现在中原刚刚平定，羌、蜀、幽、并尚未平定，教化不能施及远方，应当命令近臣各写策论，研究经邦济国的方略。”于是下令承旨徐台符以下二十多人，各撰《为君难为臣不易论》、《平边策》献给皇帝。这些策论大多赋以修文德招远人之意，只有陶谷与窦仪、杨昭俭、王仆认为国土接近江、淮，应当用军队攻取。世宗自攻克高平，常常训练士卒讲习武事，打算统一天下。看到陶谷他们的策论，欣然采纳，从此平定江南之意越发坚决。

显德三年(956)，升任兵部侍郎，加任承旨。世宗留心农事，命工匠刻木成耕夫、织妇、蚕女的形状，放在宫中，考虑劝课农桑的方法，陶谷为此写赞词呈进皇上。显德六年，加任吏部侍郎。

宋朝初期，转任礼部尚书，仍然像从前兼任翰林承旨。陶谷在翰林，与窦仪不和，窦仪有名望，陶谷怕他倾轧自己，曾经依附宰相赵普与赵逢、高锡等人共同排挤窦仪，窦仪终于不能做到宰相。

乾德二年(964)，任判吏部铨兼知贡举。再任南郊礼仪使，一切法物制度，多由陶谷所定。当时范质任大礼使，以卤簿清游队中有甲骑具装，不知这是什么制度，向陶谷问教。陶谷说：“后梁贞明丁丑年，河南尹张全义献给朝廷人甲三百副、马具装二百副，这些人甲以布为衬里，以黄..为表层，用青绿画为甲文，用红锦绿青..为下裙，以绛韦为络线，金铜佩..，长度到膝盖。前胸制成人面二目，背连胸用红锦腾蛇缠裹。马具装是平常马甲，只在前胸及后革秋加上珂拂。庄宗进入洛阳，全部烧毁。”范质命令有关部门按陶谷说的样式，仿造供用。又有皇帝乘坐的辇舆，长期失去旧制，陶谷创意建造，后来沿用不衰。明德门建成，诏令陶谷为之作记。

乾德年间，朝廷命库部员外郎王贻孙、《周易》博士奚屿共同考试品官子弟。陶谷向奚屿托付自己的儿子陶晋阝，陶晋阝文章不通，以合格欺骗皇上，补任殿中省进马。不久被人告发，交送御史府审问，奚屿被贬任乾州司户，王贻孙被贬任左赞善大夫，罚陶谷两个月的俸禄。陶谷后来历升至刑部、户部二尚书。开宝二年(969)，去世，终年六十八岁。追赠右仆射。

陶谷强记好学，博通经史，诸子佛老，都有所研究；多收集法书名画，擅写隶书。为人隽辨宏博，但奔竞务进，热心宦途迁升，见后学有文采者，一定极力赞誉；听说达官有名望者，则巧为诋毁排挤，他的多忌与好名就像这样。当初，太祖打算受禅，还没有禅文，陶谷在旁边，从怀里取出一篇禅文交给太祖说“：已经写成了。”太祖很看不起他。曾经自言自语说“：我头骨法相不平常，应当戴貂蝉冠。”这是有意受到重用，人们多笑话他。他的儿子名邴，官至起居舍人。天禧四年(1020)，录用陶谷的孙子陶萛为试秘书省校书郎。

扈蒙字日用，幽州安次人。其曾祖父扈洋任涿州别驾。其祖父扈智周任卢龙军节度推官。其父扈曾任内园使。

扈蒙年轻时会写文章，后晋天福年间，考中进士，到后汉任..县主簿。赵思绾叛乱，朝廷派遣郭从义征讨。郡县官吏都穿短促军服，扈蒙穿着肥大的儒服，举止舒缓，从义感到很惊讶。转运使李谷对从义说：“扈蒙是文学名流，不熟悉公事。”于是不再追问。后周广顺年间，跟从归德军节度赵晖任掌书记，召入朝任右拾遗、直史馆、知制诰。扈蒙的叔伯兄弟扈载当时任翰林学士，兄弟二人掌握朝廷内外制令，当时号称“二扈”。

宋朝初期，由中书舍人升任翰林学士，因向同年仇华请托私事违法，被贬为太子左赞善大夫，渐渐升职任左补阙，掌管大名集市征税。乾德六年(968)，重新任知制诰，充任史馆修撰。开宝年间，受诏与李穆等人同修《五代史》，审定《古今本草》。开宝五年，连续主持贡举。开宝七年，扈蒙上书说：“以前唐文宗每次召见大臣商量政事，一定命令起居郎、起居舍人拿着笔在殿侧站着，记载时政，所以《文宗实录》较为详备。到后唐明宗时，也命令端明殿学士及枢密直学士轮流修撰每日政事，送给史官。近来这些措施都被废除了，每季虽然有内殿日记，枢密院录送史馆，但是所记不过臣下对见辞谢之类而已。帝王的语言和行动，都未写进去。原因是宰相担心泄露，传播有误，史官疏远，哪里能知道。希望从今以后凡是裁制之事、优恤之言，发自内心，可写进书简的，都委托宰相及参知政事每月轮流主持抄录，以备史馆撰集。”朝廷采纳了，就以参知政事卢多逊主管这件事。

开宝九年正月，皇帝在乾元殿接受朝拜，各地降王在旁列队，声明大备。扈蒙呈上《圣功颂》，备述太祖接受禅位、统一天下的功劳，言辞夸丽，有诏令褒奖他。被卢多逊忌恨，调出京城任知江陵府。

太宗即皇帝位，召他入朝授任中书舍人，不久重任翰林学士。与李日方一起同修《太祖实录》。太平兴国四年(979)，跟从太宗征伐太原回朝，转任户部侍郎，加任承旨。雍熙三年(986)，染上疾病，以工部尚书衔退休。不久，去世。终年七十二岁。追赠右仆射。

自从张昭、窦仪去世，朝廷典礼章程仪式，多由扈蒙刊定。当初，太祖接受后周禅位，追尊四庙，到郊外祭祀祖父，以宣祖配天。到太宗登皇位，礼官认为舜郊拜砶，商朝郊拜冥、周朝郊拜后稷，王业因他们而兴旺啊。至于汉高祖的太公，光武帝的南顿君，虽然有皇帝父亲的尊严，却不能享受配天的祭祀。所以自从太平兴国三年、六年两次郊拜，都以太祖配天，于礼是公允的。太宗即将到东边封禅时，扈蒙建议说：“严父莫大于配天，请以宣祖配天享祀。”自从雍熙元年罢去封禅而举行郊祀礼，于是施行扈蒙的礼制，有识之士认为这种礼制不公允。

扈蒙为人沉重厚道，不谈别人的是非，喜欢佛教经典，不喜杀人，缙绅士大夫们称他是善人。有爱笑的毛病，即使在皇上面前也禁不住。他著述很多，有《鳌山集》二十卷流行于世。扈载字仲熙，有传记，见五代史。

上一篇：列传·卷二十七

下一篇：列传·卷二十九

全   文：宋史

