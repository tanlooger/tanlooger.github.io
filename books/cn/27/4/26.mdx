---
---
---
title: 张宏赵昌言陈恕（魏羽刘式附）刘昌言张洎李惟清
---

张宏，字臣卿，青州益都人。高祖茂昭，唐易、定节度使。曾祖元，易州刺史。祖持，蒲城令。父峭，业《春秋》，一举不第，退居丘园，后唐天成中以贤帅后补协律郎，至平利令。

宏，太平兴国二年，举进士，为将作监丞，通判宣州。改太子中允、直史馆，迁着作郎，赐绯鱼，预修《太平御览》，历左拾遗。六年，出为峡路转运副使，就加左补阙、会省副使，知遂州，以勤干闻，入为度支员外郎。

雍熙中，吕蒙正、李至、张齐贤、王沔荐其文行，改主客郎中、史馆修撰。数日，以本官充枢密直学士，赐金紫。太宗召对便殿，谓曰："成都重地，卿为朕镇之。"因厚赐以遣。至郑州，促召归阙，拜右谏议大夫、枢密副使。会太宗亲试礼部不合格贡士，令枢密院给牒，因谓宏曰："朕自御极以来，亲择群材，大者为栋梁，小者为榱桷，卿与吕蒙正皆中朕选，大臣颇有沮议。非朕独断，岂能及此乎？"宏顿首谢。

时河朔用兵，宏居位无所建白，御史中丞赵昌言多言边事，乃以昌言副枢密，宏为中丞，两更其任。端拱初，改工部侍郎，再为枢密副使。淳化二年，以吏部侍郎罢，俄判吏部铨，权知开封府。太宗御便殿虑囚，以府狱多壅，诏劾其官属，宏等顿首请罪，乃释之。真宗尹京，宏罢奉朝请。至道初，出知潞州。二年，就转右丞。真宗即位，加工部尚书。咸平初，还朝，知审官院、通进银台封驳司。二年，真宗以上封者众，虑其稽留，命宏与王旦知登闻鼓院，再掌吏部选。四年，卒，年六十三。废朝，赠右仆射，命中使莅葬事。录其子可久大理评事，可道太祝，可度奉礼郎。

宏循谨守位，不求赫赫之誉，历践通显，未尝败事。可久至虞部员外郎，可道国子博士，可度太子中舍。

赵昌言，字仲谟，汾州孝义人。父叡，从事使府，太宗尹开封，选为雍丘、太康二县令，后终安、申观察判官。

昌言少有大志，赵逢、高锡、寇准皆称许之。太平兴国三年，举进士，文思甚敏，有声于场屋，为贡部首荐。廷试日，太宗见其辞气俊辩，又睹其父名，谓左右曰："是尝为东畿宰，朕之生辰，必献诗百韵为寿，善训其子，亦为可嘉也。"擢置甲科，为将作监丞，通判鄂州。拜右拾遗、直史馆，赐绯鱼。选为荆湖转运副使，迁右补阙，会省副职，改知青州。入拜职方员外郎，知制诰，预修《文苑英华》。雍熙初，加屯田郎中。明年，同知贡举，俄出知天雄军。

时曹彬、崔彦进、米信失律于歧沟，昌言遣观察支使郑蒙上疏，请诛彬等。优诏褒答，召拜御史中丞。太宗宴金明池，特召预焉。宪官从宴，自昌言始也。

河东用兵，枢密副使张宏循默守位，昌言多条上边事，太宗即以昌言为左谏议大夫，代宏为枢密副使，迁工部侍郎。时盐铁副使陈象舆与昌言善，知制诰胡旦、度支副使董俨皆昌言同年，右正言梁颢尝在大名幕下。四人者，日夕会昌言之第。京师为之语曰："陈三更，董半夜。"有佣书翟颍，性险诞，与旦狎，旦为作大言之辞，使颍上之，为颍改姓名马周，以为唐马周复出也。其言多毁时政，自荐为大臣，及历举数十人皆公辅器，期昌言为内应。陈王尹开封，廉知以闻，诏捕颍系狱，鞠之，尽得其状。昌言坐贬崇信军节度行军司马，颍仗脊黥面，流海岛，禁锢终身。

初，太宗厚遇昌言，垂欲相之。赵普以勋旧复入，晋昌言刚戾，乃相吕蒙正。裁数月，会有颍狱，普以昌言树党，再劝太宗诛之，太宗特宽焉。淳化二年，起昌言知蔡州，逾年，召拜右谏议大夫。或议驰茶盐禁，以省转漕。命昌言为江淮、两浙制置茶盐使，昌言极言非便，太宗不纳，趣昌言往。昌言固执如初。即以户部副使雷有终代之，卒以无利而罢。

昌言复知天雄军，赐钱二百万。大河贯府境，豪民峙刍茭图利，诱奸人潜穴堤防，岁仍决溢。昌言知之。一日，堤吏告急，命径取豪家廥积以给用，自是无敢为奸利者。属澶州河决，流入御河，涨溢浸府城，昌言籍府兵负土增堤，数不及千，乃索禁卒佐役，皆偃蹇不进。昌言怒曰："府城将垫，人民且溺，汝辈食厚禄，欲坐观耶？敢不从命者斩。"众股慄赴役，不浃旬城完。太宗手诏褒谕之，召拜给事中、参知政事，俾乘疾置以入，即赴中书。

时京城连雨，昌言请出厩马分牧外郡。或以盛秋备敌，马不可阙。昌言曰："塞下积水，敌必不至。"太宗从之。未几，王小波、李顺构乱于蜀，议遣大臣抚慰。昌言独请发兵，无使滋蔓，廷论未决。会嘉、眉连陷，始命王继恩等分路进讨。昌言摄祭太庙，宿斋中，因召对滋福殿，复赞兵计，遂遣使督继恩战。继恩御众寡术，余寇未殄，握兵留成都，士无斗志，郡县复有陷者。太宗意颇厌兵，召昌言谓曰："西川本自一国，太祖平之，讫今三十年矣。"昌言知意，即前指画攻取之策。太宗喜，命昌言为川峡五十二州招安行营马步军都部署。昌言恳辞，敦谕不许，赐精铠、良马、白金五千两，别赐手札数幅，皆讨贼方略。自继恩以下，并受节度。既行，有奏昌言无嗣，鼻折山根，颇有反相，不宜遣握兵入蜀。从旬日，召宰相于北苑门曰："昨令昌言入蜀，朕思之有所未便。且蜀贼小丑，昌言大臣，未易前进。且令驻凤翔，止遣内侍卫绍钦赍手书指挥军事，亦可济也。"诏书追及，昌言已至凤州，留候馆百余日。贼平，改户部侍郎，罢政事，知凤翔府。徙澶、泾、延三州。

真宗即位，迁兵部侍郎、知陕州，表求还京，不许。未几，移知永兴军。咸平三年，与吕蒙正、寇准同召，以本官兼御史中丞、知审官院。有言门资官不宜任亲民，昌言手疏，以才不才在人，岂以寒隽世家为限，遂罢其议。加工部尚书，仍兼中丞。

先时，多遣台吏巡察群臣逾越法式者，昌言建议请准故事，令左右巡使分领之。会知审刑院赵安仁、判大理寺韩国华断狱失中解职，昌言因上言："详断官宜加慎择，自今有议刑不当，严示惩罚，授以远官，若有罪被问不即引伏者，许令追摄。又天下大辟断讫，皆录款闻奏，付刑部详覆，用刑乖理者皆行按劾。惟开封府未尝奏案，或断狱有失，止罪元勘官吏，知府、判官、推官、检法官皆不及责，则何以辨明枉滥，表则方夏？望自今如外州例施行。"从之。会孟州民常德方讼临津尉任懿以贿登第，事下御史，乃知举王钦若受之，昌言以闻。钦若自诉，诏刑昺覆按，坐昌言故入，夺官，贬安远军行军司马，移武胜军。

景德初，拜刑部侍郎。求兼三馆职，命判尚书都省。真宗幸澶渊，以盟津居要，增屯兵，命知河阳。历知天雄军府。境内有小盗，昌言榜谕："能告执者给赏，牙吏即迁职。"枢密使王继英以为小盗不当擅为赏格，乃诏昌言易其榜，有劳者俟朝旨。未几，徙知镇州，迁户部侍郎。大中祥符二年，卒，年六十五。赠吏部尚书，谥曰景肃。录其子庆嗣为国子监丞，赋禄终丧。侄孙允明同学究出身。

昌言喜推奖后进，掌漕湖外时，李沆通判潭州，昌言谓有台辅之量，表闻于朝。王旦宰岳州平江，昌言一见，识其远大，以女妻之，后皆为贤相。王禹偁自卑秩擢词职，亦昌言所荐也。

昌言强力尚气概，当官无所顾避，所至以威断立名，虽屡经摈斥，未尝少自抑损。然刚愎纵率，对僚吏倨慢，时论以此少之。庆嗣至太子洗马。

陈恕，字仲言，洪州南昌人。少为县吏，折节读书。江南平，礼部侍郎王明知洪州，恕以儒服见，明与语，大奇之，因资送令预计偕。太平兴国二年进士，解褐大理评事、通判洪州，恕以乡里辞。改澧州。澧自唐季为节镇兼领，吏多缘簿书干没为奸。恕尽擿发其弊，郡中称为强明，以吏干闻。

召入，为右赞善大夫，同判三司勾院，迁左拾遗，充度支判官。与判使王仁赡廷争本司事，仁赡屈伏，坐贬秩；擢恕为度支员外郎，仍旧职。

再迁工部郎中、知大名府。时契丹内寇，受诏增浚城隍，其器用取于民者不时集，恕立擒府中大豪一人，会将吏将斩之。宗族号诉，宾佐竞前请救，大豪叩头流血，请翌日集事，违期甘死。恕令械之以徇，民皆恐慄，无敢后期者，数日功就。

会契丹引去，召入为户部郎中、户部副使，迁右谏议大夫、知澶州。驿召为河北东路营田制置使。太宗谕以农战之旨，恕对曰："古者兵出于民，无寇则耕，寇至则战。今之戎士皆以募致，衣食仰给县官，若使之冬持兵御寇，春执耒服田，万一生变，悔无及矣。"太宗曰："卿第行，朕思之。"恕行数日，果有诏，止令修完城堡、通导沟渎而已，营田之议遂寝。俄知代州，入判吏部选事，拜盐铁使。恕有心计，厘去宿弊，太宗深器之，亲题殿柱曰："真盐铁陈恕"。

迁给事中、参知政事。数月，太宗言及户部使樊知古所部不治。恕与知古联事，情好款洽，密以语之，欲知古修举其职。知古诉于太宗，太宗怒恕泄禁中语，罢守本官。旋出知江陵府，大发群吏奸脏，坐徒、流、停、废者甚众，郡内惕息。

淳化四年，太宗从魏羽、段惟一之请，分三司为十道，置左右计使，以魏羽、董俨分主之；召恕为工部侍郎，充总计使，判左右计事。左右计使分判十道事，凡议论、计度并令恕等参预。恕以官司分隶，政令互出，难以经久，极言其非使。岁余，果罢，复以恕为盐铁使。

时太宗留意金谷，召三司吏李溥等二十七人对于崇政殿，询以计司利害。溥等言条目烦多，不可以口占，愿给笔札以对。太宗遣中黄门送诣相府，限五日悉条上之。溥等共上七十一事，诏以四十四事付有司行之，其十九事下恕等议可否。遣知杂御史张秉、中使张崇贵监议，令中书籍其事，专检举之，无致废格。赐溥等白金缗钱，悉补侍禁、殿直，领其职。太宗谓宰相曰："溥等条奏事颇有所长。朕尝语恕等，若文章稽古，此辈固不可望；若钱谷利病，颇自幼至长寝处其中，必周知根本。卿等但假以颜色，引令剖陈，必有所益。恕等刚强，终不肯降意询问。"吕端对曰："耕当问奴，织当问婢。"寇准曰："夫子入太庙，每事问，乃以贵下贱，先有司之义。"

后数日，太宗又曰："国家岁入财数倍于唐。唐中叶以降，藩镇擅命，征赋多不入公家，下陵上替，经制隳坏。若前代为得，即已致太平，岂复烦朕心虑也。"因召恕等责以职事旷废。恕等对曰："今土宇至广，庶务至繁，国用军须，所费浩瀚，又遇诸州凡有灾沴，必尽蠲其租。臣等每举榷利，朝廷必以侵民为虑，皆尼而不行。纵使耿受昌、桑弘羊复生，亦所不逮。臣等驽力，惟尽心簿领，终不足上裨圣治。"太宗曰："卿等清而不通，专守绳墨，终不能为国家度长絜大，剖烦析滞。只如京城仓库，主吏当改职者，簿领中壹处节目未备，即至十年五年不决，以致贫无资给，转徙沟壑。此卿等之过，岂不伤和气哉？"恕等顿首谢。五年，赐三司钱百万，募吏有能言本司不便者，令恕等量事大小，以钱赏之，钱尽更给。

至道二年，欲并三司，命官总判。其勾院、磨勘、理欠、凭由、支收、行帐、提点等司，令恕条列其事以闻。恕奏曰："伏以封域浸广，财谷繁多，三司之中，簿牒填委，朝廷设法，督责尤严，官吏救过不暇。若为三部各设主司，择才非难，办事亦易。事办过鲜，不挠上心，此亦一时之良策也。其勾院、磨勘两司，出于旧制，关防之要，莫加于此。理欠、凭由二司，虽非旧设，自理欠失序，凭由散落，故设二司专令典掌。纲目咸具，制置有伦，逋欠无失理之名，凭由鲜流散之弊，实亦要切，不可废除。若两司并委一官，方及判官一员之事。其主辖支收司，先因从京支度财货，转输外地，此除彼附，照验稽滞，若京城得贤主史，使居此司，专行检辖，凡支拨官物，便给除破文凭，却于所司置簿记录，催到收附文记，即乃勾销簿书取捷之门，亦为允当。其行帐司近日权置，了绝旧帐，帐目告尽，司额自除。提点司是中旨特置，提振三司废怠之事，固非有司敢得拟议也。"诏三司都凭由、理欠司宜令为一处，命官兼判。应诸道逋负官物，令三司逐部理约，理欠司但总其所逋之数纠督之。余悉从恕奏。

恕将立茶法，召茶商数十人，俾各条利害，恕阅之第为三等，语副使宋大初曰："吾观下等固灭裂无取。上等取利太深，此可行于商贾，不可行于朝廷。惟中等公私皆济，吾裁损之，可以经久。"于是始为三法行之，货财流通。

峡路诸州，承孟氏旧政，赋税轻重不均，阆州税钱千八百为一绢，果州六百为一绢。民前后击登闻鼓陈诉，历二十年，诏下本道官吏，因循不理。转运副使张晔年少气锐，会受诏按覆，即便宜行之。恕奏晔擅改法，计果州一岁亏上供绢万余，晔坐削一任免。

恕每便殿奏事，太宗或未深察，必形诮让。恕敛板踧缩，退至殿壁负立，若无所容。俟意稍解复进，悫执前奏，终不改易，如是或至三四。太宗以其忠，多从之。迁礼部侍郎。真宗即位，加户部，命条具中外钱谷以闻。恕久不进，屡趣之，恕曰："陛下富于春秋，若知府库充实，恐生侈心，臣是以不敢进。"真宗嘉之。

咸平二年，帝北巡，充行在转运使。俄以母老求解，拜吏部侍郎，知通进银台封驳司、审官院。上言："封驳之任，实给事中之职，隶于左曹。虽别建官局，不可失其故号。请以门下封驳事隶银台司。"从之。五年，知贡举。恕自以洪人避嫌，凡江南贡士悉被黜退。又援贡举非其人之条，故所取甚少，而所取以王曾为首，及廷试糊名考校，曾复得甲科，时议称之。恕每自叹曰："吾得曾，名世才也，不愧于知人矣。"

恕事母孝，母亡，哀慕过甚，不食荤茹，遂至羸瘠。起复视事，迁尚书左丞、权知开封府。恕已病，犹勉强亲职，数月增剧，表求馆殿之职，获奉以济其贫。真宗曰："卿求一人可代者，听卿去。"是时寇准罢枢密使，恕即荐以自代，遂以准为三司使，恕为集贤学士、判院事。准即检寻恕前后改革兴立之事，类以为册，及以所出榜，别用新板，躬至恕第请判押。恕亦不让，一一押之，自是计使无不循其旧贵。至李谘为三司使，始改茶法，恕之规模渐革矣。

帝重恕，诏太医诊疗。百日，有司请停奉，不许，未几，卒，年五十九。恕将卒，口占遗奏及约束后事，送终之具，无不周悉。真宗悼惜，废朝，赠吏部尚书。录其子执中为太常寺太祝，执古为奉礼郎。

恕颇涉史传，多识典故，精于吏理，深刻少恩，人不敢干以私。前后掌利柄十余年，强力干事，胥吏畏服，有称职之誉。善谈论，听者忘倦。素不喜释氏，尝请废译经院，辞甚激切。真宗曰："三教之兴，其来已久，前代毁之者多矣，但存而不论可也。"

恕性吝，怒子淳私用钱。及寝疾，上言淳不率教导，多与非类游，常习武艺，愿出为外州军校。真宗曰："戎校管镇兵，非丞郎家子弟所莅也。"以为滁州司马。恕卒，召复旧官，后竟以贿败。执中至同中书门下平章事，别有传；执古至虞部员外郎；执方、执礼，并太子中舍。

魏羽者，字垂天，歙州婺源人。少能属文，上书李煜，署弘文馆校书郎。时建当涂县为雄远军，以羽为判官。宋师渡江出其境，羽以城降，太祖擢为太子中舍，仍旧职。金陵平，入朝，出知兴州。

太平兴国初，知棣州，改京兆府。六年，受诏诣瀛州覆军市租，得隐漏数万计。因上言："本州录事参军郭震十年未代；河间令崔能前任即墨，未满岁迁秩。有司调选失平，疏远何由闻达，请罪典司，以肃欺弊。"上赐诏褒谕。复命，迁太常博士、知宋州，又徙阆州，就改膳部员外郎。丁外艰，起复莅事，入判大理寺。历度支、户部二判官，召拜本曹郎中。因上疏言三司职官颇众，愿省其半，可以责成，仍条列利病凡二十事。诏下有司详议，皆以为便。改盐铁判官。时北边多警，朝议耕战之术，以羽为河北东路营田副使，改两浙转运使，迁兵部郎中。

淳化初，选为秘书少监，逾月，迁左谏议大夫，俄拜度支使，改盐铁使。四年，并三部为一司，以羽判三司。先是，三司簿领堆积，吏缘为奸，虽尝更立新制，未为适中。是冬，羽上言："依唐制天下郡县为十道，两京为左右计，各署判官领之。"制三司使二员，以羽为左计使，董俨为右计使，中分诸道以隶焉。未久，以非便罢，守本官，出知滑州。丁内艰，起复，加给事中，徙潭州，遣使谕旨。真宗即位，迁工部侍郎，连徙杭、扬二州，召权知开封府。车驾北巡，判留司三司，再为户部度支使。

咸平四年，以疾解职，拜礼部侍郎。谢日，召升便殿，从容问谕，勉以医药。月余卒，年五十八。

羽涉猎史传，好言事。淳化中，许王暴薨，或有以宫府旧事上闻者。太宗怒，追捕僚吏，将穷究之。羽乘间上言曰："汉戾太子窃弄父兵，当时言者以其罪当笞耳。今许王之过，未甚于是。"太宗嘉纳之，繇是被劾者皆获轻典。尝建议有唐以来，凡制诏皆经门下省审，有非便者许其封驳，请遵故事，择名臣专领其职，迄今不废。

羽强力有吏干，尤小心谨事。太宗尝谓左右曰："羽有心计，亦明吏道，但无执守，与物推移耳。历剧职十年，始逾四十，须鬓尽白，亦可怜也。"羽出入计司凡十八年，习知金谷之事，然颇伤烦急，不达大体。

景德二年，长子玠卒，其妻自陈家贫无禄，上悯之。次子校书郎瓘为奉礼郎，后为殿中丞；琰为太子中舍。孙平仲，天禧三年同进士出身。

羽同时有刘式者，亦久居计司，创端拱中三年磨勘之法，首以式主之。

式字叔度，袁州人也。李煜时，举《三传》中第。归宋，历迁大理寺丞、赞善大夫、监通州丰利监及主三司都磨勘司，仍赐绯。式又建议置主辖支收司，以谨财赋出纳，时以为当。迁秘书丞，与陈靖使高丽。至道中，并三勾院为一，命式领之。再转工部员外郎，赐金紫。迁刑部。式深究簿领之弊，江、淮间旧有横赋，逋积至多，式奏免之，人以为便。然多所条奏，检校过峻，为下吏所讼，免官，卒。

真宗追录前效，赐其子立本学究出身。次子立之，后为国子博士。立德、立礼，并进士及第，立礼为殿中丞。

刘昌言，字禹谟，泉州南安人。少笃学，文词靡丽。本道节度陈洪进辟功曹参军，掌笺奏。洪进遣子文显入贡，令昌言偕行，太祖亲劳之。

太平兴国二年，洪进归朝，改镇徐州，又辟推官。五年，举进士入格，太宗初惜科第，止授归德军掌书记。八年，复举得第，迁保信、武信二镇判官。宰相赵普镇南阳，重昌言有吏干。钱俶帅邓，表荐之。移泰宁军节度判官。入为左司谏、广南安抚使。淳化初，赵普留守西京，表为通判，委以府政。普疾，属昌言后事。普卒，昌言感普知己，经理其家事。太宗以为忠于所举，拜起居郎，赐金紫、钱五十万。连对三日，皆至日旰。昌言捷给诙诡，能揣人主意，无不称旨。太宗谓宰相曰："昌言质状非伟，若以貌取，失之子羽矣。"迁工部郎中，逾月，守本官，充枢密直学士，与钱若水同知审官院。二十八日，迁右谏议大夫、同知枢密院事。

昌言骤用，不为时望所伏，或短其闽语难晓，太宗曰："惟朕能晓之。"又短其委母妻乡里，十余年不迎侍，别娶旁妻。太宗既宠之，诏令迎归京师，本州给钱办装，县次续食。时又有光禄丞何亮家果州，秘书丞陈靖家泉州，不迎其亲。下诏戒谕文武官，父母在剑南、峡路、漳泉、福建、岭南，皆令迎侍，敢有违者，御史台纠举以闻。

昌言自以登擢非次，惧人倾夺。会诛凶人赵赞，昌言与赞素善，前在河南尝保任之，心不自安。因太宗言及近侍有与赞交者，昌言蹶然出位，顿首称死罪。太宗慰勉之，然自此恶其为人。以给事中罢，出知襄州。上言："水旱民输税愆期。旧制六月开仓，臣令先一月许所在县驿输纳以便民。获盗当部送阙下，臣恐吏柔懦不能制，再亡命，配隶军籍。此二事，臣从便宜，不如诏书，虑谗慝因而浸润，愿陛下察之。"太宗下诏责其不循旧章，敛怨于民，自今敢背弃诏条，谴责不复恕。

至道二年，徙知荆南府。真宗即位，就拜工部侍郎。咸平二年，卒，年五十八，赠工部尚书。子有方，比部员外郎；有政，虞部员外郎。

张洎，滁州全椒人。曾祖旼，澄城尉。祖蕴，泗上转运巡官。父煦，滁州司法掾。洎少有俊才，博通坟典。江南举进士，解褐上元尉。李景长子弘冀卒，有司谥武宣。洎议以为世子之礼，但当问安视膳，不宜以"武"为称。旋命改谥，擢监察御史。洎自以论事称旨，遂肆弹击无所忌，大臣游简言等嫉之。会景迁国豫章，留煜居守，即荐洎为煜记室，不得从。未几，景卒，煜嗣。擢工部员外郎、试知制诰；满岁，为礼部员外郎、知制诰。迁中书舍人、清辉殿学士，参预机密，恩宠第一。

洎旧字师黯，改字偕仁。清辉殿在后苑中，煜宠洎，不欲离左右，授职内殿，中外之务一以谘之。每兄弟宴饮，作妓乐，洎独得预。为建大第宫城东北隅，及赐书万余卷。煜尝至其第，召见妻子，赐予甚厚。

洎尤好建议，每上言，未即行，必称疾，煜手札慰谕之，始复视事。及王师围城，逾年，城危甚，洎劝煜勿降，每引符命云："玄象无变，金汤之固，未易取也。北军旦夕当自引退。苟一旦不虞，即臣当先死。"既而城陷，洎携妻子及橐装，自便门入止宫中，绐光政使陈乔同升阁，欲与俱死。乔自经气绝，洎反下见煜曰："臣与乔同掌枢务，国亡当俱死。又念主在，谁能为主白其事，不死，将有以报也。"

归朝，太祖召责之曰："汝教煜不降，使至今日。"因出帛书示之，乃围城日洎所草诏，召上江救兵蜡丸书也。洎顿首请罪曰："实臣所为也。犬吠非其主，此其一尔，他尚多有。今得死，臣之分也。"辞色不变。上奇之，贷其死，谓曰："卿大有胆，不加卿罪。今之事我，无替昔日之忠也。"拜太子中允，岁余，判刑部。太宗即位，以其文雅，选直舍人院，考试诸州进士。未几，使高丽，复命，改户部员外郎。太平兴国四年，出知相州。明年夏，徙贝州。是冬，又知相州。部内不治，转运使田锡言其状，代还。洎求见廷辩，上以其儒生，不责以吏事，诏不问。令以本官知译经院，迁兵部员外郎、礼、户二部郎中。雍熙二年，同知贡举。

端拱初，契丹寇边，诏群臣言事。洎上奏，以练兵聚谷，分屯塞下，来则备御，去则勿追为要略。会钱俶薨，太常定谥忠懿。洎时判考功，为覆状，经尚书省集议。虞部郎中张佖奏驳曰："按考功覆状一句云'亢龙无悔'，实非臣子宜言者。况钱俶生长岛夷，夙为荒服，未尝略居尊位，终是藩臣，故名不可称龙，位不可为亢。其'亢龙无悔'四字，请改正。"事下中书，以诘洎。对状曰："窃以故秦国王明德茂勋，格于天壤，处崇高之富贵，绝纤介之讥嫌。太常礼院稽其功行，定兹嘉谥，考功详覆之际，率遵至公，故其议状云：'兹所谓受宠若惊，居亢无悔者也'。谨按《易·乾》之九三云：'君子乾乾，夕惕若厉，无咎。'王弼注云：'处下体之极，居上体之下，履重刚之险，因时而惕，不失其几，可以无咎。处下卦之极，愈于上九之亢。'《易例》云：'初九为元士，九二为大夫，九三为诸侯。'《正义》云：'《易》之本理，以体为君臣。九三居下体之极，是人臣之体也。其免亢龙之咎者，是人臣之极，可以慎守免祸。故云免亢极之祸也。'《汉书·梁商传赞》云：'地居亢满，而能以谨厚自终。'杨植《许由碑》云：'锱铢九有，亢极一夫。'杜鸿渐《让元帅表》云：'禄位亢极，过逾涯量。'卢杞《郭子仪碑》云：'居亢无悔，其心益降。'李翰《书霍光传》云：'有伊、周负荷之明，无九三亢极之悔。'张说《祁国公碑》云：'一无目牛之全，一无亢龙之悔也。'况考功状内止称云：'受宠若惊，居亢无悔。'即本无'亢龙无悔'之语。斯盖张佖擅改公奏，罔冒天聪。请以元状看详，反坐其人，以惩奸妄。"俄下诏曰："张洎援引故实，皆有依据。张佖学识甚浅，敷陈失实，尚示矜容，免其黜降，可罚一月俸。"

洎未几选为太仆少卿、同知京朝官考课，拜右谏议大夫、判大理寺。又充史馆修撰、判集贤院事。淳化中，上令史馆修撰杨徽之等四人修正入阁旧图，洎同奏诏，因讨论故事，独草奏以闻。洎又言：

按旧史，中书、门下、御史台为三署，谓侍从供奉之官。今起居日侍从官先入殿庭，东西立定，俟正班入，一时起居。其侍从官东西列拜，甚失北面朝谒之仪。请准旧仪，侍从官先入起居，行毕，分侍立于丹墀之下，谓之"蛾眉班"。然后宰相率正班入起居，雅合于礼。

臣又闻古之王者，躬勤庶务，其临朝之疏数，视政事之繁简。唐初五日一朝，景云初，始修贞观故事。自天宝兵兴之后，四方多故，肃宗而下，咸只日临朝，双日不坐。其只日或遇阴霪、盛暑、大寒、泥泞，亦放百官起居。双日宰相当奏事，即特开延英召对。或夷蛮入贡，勋臣归朝，亦特开紫宸殿引见。陛下自临大宝，十有五年，未尝一日不鸡鸣而起，听天下之政，虽刚健不息，固天德之常然，而游焉息焉，亦圣人之谟训。傥君父焦劳于上，臣子缄默于下，不能引大体以争，则忠良之心，有所不至矣。

臣欲望陛下依前代旧规，只日视朝，双日不坐。其只日遇大寒、盛暑、阴霪、泥泞，亦放百官起居，其双日于崇德、崇政两殿召对宰臣。常参官以下及非时蛮夷入贡、勋臣归朝，亦特开上阁引见，并请准前代故事处分。

奏入不报。

时，上令以《儒行篇》刻于版，印赐近臣及新第举人。洎得之，上表称谢，上览而嘉之。翌日，谓宰相曰："群臣上章献文，朕无不再三省览。如张洎一表，援引古今，甚不可得。可召至中书，宣谕朕意。"数月，擢拜中书舍人，充翰林学士。上顾谓近臣曰："学士之职，清要贵重，非他官可比，朕常恨不得为之。"故事，赴上日设燕，教坊以杂戏进，久罢其事。至是，令尽设之，仍诏枢密直学士吕端、刘昌言及知制诰柴成务等预会，时以为荣。

俄判吏部铨。尝引对选人，上顾之谓近臣曰："张洎富有文艺，至今尚苦学，江东士人之冠也。"洎与钱若水同在禁林，甚被宠顾。时刘昌言骤擢枢要，人望甚轻，董俨方掌财赋，欲以计倾之。会杨徽之、钱熙尝言洎及若水旦夕当大用。熙以语昌言，昌言曰："洎必参政柄。若水后进年少，岂遽及此。"时翰林小吏谘事在侧，昌言虑洎闻之，即对小吏尽述熙言，令告洎。洎方修饬边幅以固恩宠，疑徽之遣熙以构飞语中己，遂白于上。上怒，召昌言质之，以徽之为镇安军行军司马，熙罢职，通判朗州。

会皇子益王元杰改封吴王，行扬州、润州大都督府长史，领淮南、镇江两军节制。洎当草制，因上疏议曰："谨按前史，皇子封王，以郡为国，置傅相及内史、中尉等，佐王为治。自汉、魏以降，所封之王始不之国，朝廷命卿大夫临郡，即称内史行郡事。东晋永和、泰元之际，有琅邪王、会稽王、临川王，故谢灵运、王羲之等为会稽、临川内史，即其事也。唐有天下，以扬、益、潞、幽、荆五郡为大都督，署长史、司马为上佐，即前代内史之类也。其大都督之号，非亲王不授；其扬、益等郡，或有亲王遥领，朝廷命大臣临郡者，即皆长史、副大使知节度事也。臣请质之前代，段文昌出镇扬州，云'淮南节度副大使知节度事、兼扬州大都督府长史'。李载义镇幽州，云'卢龙军节度副大使知节度事、兼幽州大都督府长史'，即其例也。今益王以扬、润二郡建社为吴国王，居大都督之任，又己正领节度事，岂宜却加长史之号，乃是国王自为上佐矣。若或朝廷且以长史拜受，其加衔内又无副大使、知节度使之目，倘或他日别命守将，俾临本郡，即不知以何名目而授除也。臣草制之夕，便欲上陈，虑奏报往反，有妨明日宣降。兹事有关国体，况吴王未领恩命，尚可改正，乞付中书门下，商议施行。"宰相以制命已行，难于追改。洎又上表论列，吕蒙正言："越王领福州长史，今吴王独为大都督，居越王之上，非便。"上令俟异日除授，并改正之。至明年，上郊祀覃庆，遂改焉。

俄奉诏与李至、范杲、张佖同修国史，又判史馆。洎博涉经史，多知典故。每上有着述，或赐近臣诗什，洎必上表，援引经传，以将顺其意。上因赐诗褒美，有"翰长老儒臣"之句。与苏易简同在翰林，尤不协，及易简参知政事，洎多攻其失。既而易简罢，即以洎为给事中、参知政事，与寇准同列。

先是，准知吏部选事，洎掌考功，为吏部官属。准年少，新进气锐，思欲老儒附己以自大。洎夙夜坐曹视事，每冠带候准出入于省门，揖而退，不交一谈。准益重焉，因延与语。洎捷给善持论，多为准规画，准心伏，乃兄事之，极口谈洎于上。上欲进用，又知其在江左日多谗毁良善，李煜杀潘佑，洎尝预谋，心疑之。翰林待诏尹熙古、吴郢皆江东人，洎尝善待之。上一夕召熙古辈侍书禁中，因问以佑得罪故。熙古言煜忿佑谏说太直耳，非洎谋也。自是洗然，遂加擢用，盖准推挽之也。既同秉政，奉准愈谨，政事一决于准，无所参预。专修时政记，甘言善柔而已。后因奏事异同，准复忌之。

至道二年五月，四方馆使曹璨自河西驰骑入奏边事，言继迁率万余众寇灵州。上诏宰相吕端、知枢密院事赵镕等各以所见画策，即日具奏来上。吕端相率诣长春殿见上，言曰："臣等若各述所见，则非询谋佥同之议，望许其为一状，陈其利害。"洎越次奏曰："端等备位辅弼，上有所询问，反缄默不言，深失讦谟之体。"端曰："洎欲有言，不过揣摩陛下意耳，必无鲠切之理。"上默然。翌日，洎上疏引贾捐之弃珠崖事，愿弃灵武以省关西馈运。上尝有此意，既而悔之，洎果迎合，览奏不悦。既以疏付洎，谓之曰："卿所陈，朕不晓一句。"洎惶恐而退。上召同知枢密院事向敏中等谓曰："张洎上言，果为吕端所料，朕已还其疏矣。"

洎既议事不称旨，恐惧，欲自固权位。上已嫉准专恣，恩宠衰替。洎虑一旦同罢免，因奏事，大言寇准退后多诽谤。准但色变，不敢自辩。上由是大怒，准旬日罢。未几，洎病在告，满百日，力疾请对，方拜，踣于上前，左右掖起之。明日，上章求解职，优诏不允。后月余，改刑部侍郎，罢知政事。奉诏呜咽，疾遂亟，十余日卒，年六十四。赠刑部尚书，以其二子皆为京官。

洎风仪洒落，文采清丽，博览道释书，兼通禅寂虚无之理。终日清谈，亹癖可听。尤险诐，好攻人之短。李煜既归朝，贫甚，洎犹丐索之。煜以白金摐面器与洎，洎尚未满意。时潘慎修掌煜记室，洎疑慎修教煜，素与慎修善，自是亦稍疏之。煜子仲宇雅好蒱博饮宴，洎因切谏之，仲宇谢过。后数月，人有言仲宇蒱博如故，洎遂与之绝。及仲宇死郢州，葬京师，洎亦不赴吊。与张佖议事不协，遂为仇隙，始以从父礼事佖，既而不拜。尤善事内官，在翰林日，引唐故事，奏内供奉官蓝敏政为学士使，内侍裴愈副之。上览奏，谓曰："此唐室弊政，朕安可踵此覆辙，卿言过也。"洎惭而退。性鄙吝，虽亲戚无所沾，及江表故旧，亦罕登其门。素与徐铉厚善，后因议事相忤，遂绝交。然手写铉文章，访求其笔札，藏箧笥，甚于珍玩。洎有文集五十卷行于世。

子安期，至国子博士；方回，后为虞部员外郎。方回子怀玉，王钦若婿，赐进士及第，大理寺丞，秘书校理。

李惟清，字直臣，下邑人。父仲行，为章丘簿，因徙家焉。惟清，开宝中，以三史解褐涪陵尉。蜀民尚淫祀，病不疗治，听于巫觋，惟清擒大巫笞之，民以为及祸。他日又加箠焉，民知不神。然后教以医药，稍变风俗。时遣宦官督输造船木，纵恣不法，惟清奏杀之，由是知名。秩满，迁大理寺丞。

太平兴国三年，迁为荆湖北路转运判官。五年，改左赞善大夫，充转运副使，升正使，就改监察御史，兼总南路。尝入奏事，太宗问曰："荆湖累年丰稔，又无徭役，民间苏否？"惟清曰："臣见官卖盐斤为钱六十四，民以三数斗稻价，方可买一斤。"。乃诏斤减十钱。徙京西转运使，入为度支判官，改主客员外郎。

雍熙三年，大举取幽州，惟清以为兵食未丰，不可轻动。朝廷业已兴师，奏入不报。判度支许仲宣建议通盐法，以卖盐岁课赋于乡村，与户税均纳。惟清奉诏往荆湖诸路详定，奏言以盐配民非便，遂罢。使还，上又问民间苦乐不均事，惟清言："前在荆湖，民市清酒务官酿转鬻者，斗给耗二升，今三司给一升，民多他图，而岁课甚减。"诏复其旧。未几，出为京东转运使。会募丁壮为义军，惟清曰："若是，天下不耕矣。"三上疏谏，繇是独选河北，而余路悉罢。擢屯田郎中、度支副使。

端拱初，迁右谏议大夫，历户部使，改度支使。会遣使河朔治方田，大发兵。惟清以盛春妨农，恳求罢废。太宗曰："兵夫已发矣。止令完治边城而已。"淳化三年，迁给事中，充盐铁使，遂以帐式奏御。太宗曰："费用若此，民力久何以堪？如可减省，即便裁度。"惟清曰："此开宝军兴之际，其数倍多，盖以将帅未得其人，边事未宁，屯兵至广也。臣闻汉有卫青、霍去病，唐有郭子仪、李晟，西北望而畏之。如此则边事息而支用减矣。望慎擢将帅，以有威名者俾安边塞，庶节费用。"上言："彼一时，此一时也。今之西北变诈，与古不同。选用将帅，亦须深体今之几宜。韩、彭虽古之名将，以彼时之见，制今之敌，亦恐不能成功。今纵得人，未可便如古委之。此乃机事，卿所未知也。"

淮南榷货务卖岳茶，斤为钱百五十。主吏言陈恶者二十六万六千余斤，惟清擅减斤五十钱，不以闻。滁、泗、濠、楚州、涟水军亦以岳茶陈恶，减价市之。计亏钱万四千余贯，为勾院吏卢守仁所发，左授卫尉少卿，黜判官李琯为本曹员外郎，赐守仁钱十五万。俄出知广州。至道初，就拜右谏议大夫。太宗闻其廉平，诏奖之。二年，徙广南东、西路都转运使，寻召拜给事中。逾月，同知枢密院事。

惟清倜傥自任，有钩距。临事峻刻，所至称强干。然以俗吏进，无人望。才数月，真宗即位，加刑部侍郎，复除御史中丞。既去枢要，怫郁尤甚，肆情弹击。咸平元年。卒，年五十六，赠户部尚书。

子永锡，荫至光禄寺丞。颇涉学属辞，尚气少检，喜交结。冯拯、王济、皇甫选多与之游，日聚举子于家，谈议时政。真宗将幸河朔，永锡犹服父丧，上章大言，列诋近臣，自谓有致太平灭敌之术。选为户部判官，因对，袖表以献，又自荐扬。真宗驻跸大名，召赴行在，试策不中，贬泷水县主簿。选为南剑州团练副使，俄复光禄寺丞。六年，又坐交游非类，监和州商税，后至右赞善大夫。

次子永德，至殿中丞。

论曰：张宏为枢副，当用兵之际，循默备位；赵昌言为御史中丞，屡上书言兵，乃两易之。中丞可使循默者居之乎？宋失政矣。昌言识李沆，器王旦；陈恕取士得王曾，举代得寇准；皆可谓知人之明。然赵好奖拔，而颇树党与，终以取败；陈典贡举，务黜南士，以避嫌疑，皆非君子所为也。昌言尚气敢言，恕为宋人能吏之首，庶足称矣。刘昌言感赵普之遇，身后经理其家；然委亲乡里，十年而不迎侍，厚薄失措，又何取乎？张洎初劝李煜勿降，既而不能死之，"犬吠非主"之对，徒以辩舌，侥幸得免。厥后揣摩百端，谗毁正直，利口之士，鲜不为反覆小人也。李惟清居台端，恨失政柄，恣情鸷击。旧史称为俗吏，又奚责焉。

关键词：宋史,列传

解释翻译[挑错/完善]

赵昌言字仲谟，汾州孝义人。其父赵睿又，曾任使府从事，太宗任开封尹时，先任他为雍丘、太康二县令，后来官至安、申观察判官。

昌言年轻时有远大志向，赵逢、高锡、寇准都称赞他。太平兴国三年(978)，考中进士，文思非常敏捷，在考场中有声望，成为贡部的首荐。廷试那天，太宗见他辞气俊辩，又看到他父亲的名字，对身边的人说：“这人曾经任东畿宰，我的生日，他必定献上百韵诗歌祝寿，善于训导儿子，也可喜啊。”提拔录在甲科，授任将作监丞，通判鄂州。授任右拾遗、直史馆，赐给绯鱼袋。选任为荆湖转运副使，升为右补阙，正好朝廷减少副职，改任知青州。入朝任职方员外郎，主持制诰，参预修撰《文苑英华》。雍熙初年(984)，加任屯田郎中。第二年，与别的大臣共同主持贡举，不久出京任知天雄军。

当时曹彬、崔彦进、米信在歧沟失败，昌言派观察支使郑蒙上疏，请求诛杀曹彬等人。皇帝下诏表扬答复，召入京任御史中丞。太宗在金明池举行宴会，特地召他参加。检察官侍从皇上宴会，从昌言开始。

朝廷在河朔用兵，枢密副使张宏因循沉默守位而已，昌言常分条上奏边事，太宗就任命昌言为左谏议大夫，代替张宏任枢密副使，升为工部侍郎。当时盐铁副使陈象舆与昌言友善，知制诰胡旦、度支副使董俨都与昌言是同年进士，右正言梁颢曾经在大名幕府中。四人日夜在昌言家聚会。京城人说：“陈三更，董半夜。”有个受雇抄写东西的翟颍，为人险诞，与胡旦亲近，胡旦替他写大言自负的文章，让他呈给皇帝，替他改姓名为马周，以为是唐朝马周复出。他的言论多诋毁时政，自荐为大臣，列举数十人都是公辅人才，希望昌言作为内应。陈王任开封尹，侦知此事告诉皇上，诏令捕捉翟颍押在监狱里，审讯后，得到全部实情。昌言因罪被贬为崇信军节度行军司马，翟颍被杖打背部，在脸上刺字，流放到海岛，禁锢终身。

当初，太宗对待昌言有厚爱，即将用他为相。赵普以勋旧大臣重新入朝，厌恶昌言的刚愎自用，于是任命吕蒙正为宰相。几个月后，正遇翟颍一案，赵普认为昌言树立朋党，多次劝太宗诛杀他，太宗特地宽恕了他。淳化二年，起用昌言任知蔡州，过了一年，召入朝授任右谏议大夫。有人建议放松茶盐之禁，以减少漕运。任命昌言为江淮、两浙处置茶盐使，昌言极力陈说不便，太宗不听，催促昌言赴任。昌言仍固执己见，朝廷就以户部副使雷有终代替他，最终因无利而罢。

昌言重任知天雄军，赐钱二百万。大河贯穿府境，豪民依赖茭草获利，诱使奸人在堤上秘密挖草成洞，每年河水决口。昌言知道这一情况。一天，堤吏告急，昌言命令直接取豪家积聚的干草以供使用，从此没有敢谋取奸利的人。所属澶州河水决口，流入御河，河水涨溢出堤淹了府城，昌言征派府兵背土增固堤防，人数不满一千，于是搜集禁卒佐役，都迟延不进。昌言怒道：“府城即将被淹，百姓即将溺死，你们平日拿国家厚禄，打算坐视不救吗？敢不服从命令者斩。”这些人害怕得双腿发抖前去工地，不过十天府城得以保全。太宗下手诏褒奖他，召入朝授任给事中、参知政事，让他乘马快速入京，立即到中书省。

当时京城接连下雨，昌言建议把厩马分给外郡养牧。有人认为秋天防敌，不可缺马。昌言说：“边塞积有大水，敌人一定不来。”太宗听从了。不久，王小波、李顺在四川构乱，朝廷打算派遣大臣前去抚慰。昌言却请求发兵讨伐，不使叛乱滋延，朝廷议论未决。正好嘉州、眉州接连失陷，才命令王继恩等人分路进讨。昌言主持祭祀太庙，宿在太庙中，皇帝趁机在滋福殿召见他，又谋划用兵之计，于是派使者督促继恩作战。继恩统率无术，余敌未灭，握兵留在成都，军队没有斗志，郡县又有重新失陷的。太宗心里非常厌恶战争，召来昌言对他说：“西川本来是一个国家，太祖平定到今天已三十年了。”昌言知道太宗的心意，就上前谋划攻取之策。太宗高兴，任命昌言为川峡五十二州招安行营马步军都部署。昌言恳切谢绝，诏令不允许，赐给他精铠、良马，白金五千两，另外赐给手令几幅，都是讨贼的方略。自继恩以下，都受他节制。出发后，有人奏说昌言没有后代，鼻折山根，很有反相，不宜派去率兵入蜀。十天后，召宰相到北苑门说：“前几天命令昌言入蜀，我考虑后有所不便。况且四川乱贼是小丑，昌言是大臣，不宜前进。暂且命令他驻在凤翔，只派内侍卫绍钦拿着手令指挥军事，也可成功。”诏书追到，昌言已经到了凤州，留在公馆一百多天。叛乱平定后，改任户部侍郎，罢去参知政事。任知凤翔府，改任知澶州、知泾州、知延州。

真宗即皇帝位，升任兵部侍郎、知陕州，上表请求回京，朝廷不允许。不久，改任知永兴军。咸平三年(1000)，与吕蒙正、寇准一同被召回，以本官兼任御史中丞、知审官院。有人认为门资官不宜任地方官，昌言上疏，认为才与不才在乎人，岂能以寒进或世家限制，于是停止这个议论。加任工部尚书，仍兼中丞。

从前，朝廷常派台吏巡察郡臣逾越法度者，昌言建议请按照旧例，令左右巡使分别兼任此事，正好知审刑院赵安仁、判大理寺韩国华判案不公被解除职务，昌言于是上言：“审刑官应当慎重选择，从今以后，有判刑不当者，应严加惩罚，授任远地做官职，如果有罪被审不立即引伏的，允许追捕。再者天下大辟罪审判完，都分款录写上报，交付刑部详复，用刑违背理法者都应弹劾。只有开封府从未上报案件，如果审判有失，只治原勘官员的罪，知府、判官、推官、检法官都未受责罚，怎么辨明枉屈，为全国表率呢？希望从今以后按外州常例执行。”朝廷采纳这一意见。正好孟州百姓常德方告临津尉以行贿登第，事情交付御史审讯，才得知是知举王钦若受贿，昌言禀告皇上。钦若上诉自辩，诏令邢籨复审，昌言因故意歪曲事实，被夺去官职，贬为安远军行军司马，改到武胜军。

景德初年(1004)，授任刑部侍郎。请求兼任三馆职务，任命为判尚书都省。真宗到澶渊，因为盟津居险要之地，增加驻屯部队，任命他为知河阳。历任知天雄军府。境内有小盗，昌言传榜告示：“能告发盗贼者给赏，牙使立即升职。”枢密使王继英认为对付小盗不应擅自悬赏，于是诏令昌言改变榜文，有劳者等候朝旨。不久，改任知镇州，升为户部侍郎。大中祥符二年(1009)，去世，终年六十五岁。追赠吏部尚书，赐谥号为“景肃”。录用他的儿子庆嗣为国子监丞，给他俸禄让他守丧满期。侄孙允明为同学究出身。

昌言喜欢提拔后进，在荆湖掌管漕运时，李沆任潭州通判，昌言认为他有宰相之才，上表禀告朝廷。王旦主管岳州平江，昌言一见他，识其志向远大，把女儿嫁给他，后来两人都是贤明宰相。王禹翶从小官升为词职，也是昌言推荐的。

昌言好权强尚气概，当官无所顾避，所到各地以威断闻名，虽然多次遭受贬斥，从未稍稍抑损自己的威断。但是刚愎故纵，对僚吏态度傲慢，当时舆论因此看不起他。庆嗣官至太子洗马。

李惟清字直臣，下邑人。其父李仲行，任章丘主簿，于是迁家到章丘。惟清在开宝年间，以三史授任涪陵尉。四川百姓崇尚巫祀，有病不治疗，听命于巫士，惟清捉来大巫鞭打，百姓认为将会有祸。后来又鞭打这个大巫，百姓知道巫术不灵。然后教给百姓医药知识，风俗稍稍变迁。当时朝廷派遣宦官督促输送造船用的木材，宦官故纵不守法，惟清上奏杀死他，从此知名。任期满后，升任大理寺丞。

太平兴国三年(978)，升为荆湖北路转运判官。太平兴国五年，改任左赞善大夫，充任转运副使，升为正使，就地改任监察御史，总管南路。曾经入朝奏事，太宗问他“：荆湖连年丰收，又没有徭役，民间富裕吗？”惟清说“：我看见官卖盐每斤价钱六十四文钱，百姓要卖三数斗稻谷的价钱，才能买一斤盐。”于是诏令盐价每斤减十钱。转任京西转运使，入朝任度支判官。改任主客员外郎。

雍熙三年(986)，朝廷发兵大举进攻幽州，惟清认为军队粮食不充足，不可轻动。朝廷已经兴师，他的奏章入宫后未报送皇上，判度支许仲宣建议变通盐法，以卖盐每年的课收数摊给乡村百姓，与户税一同交纳。惟清奉诏前往荆湖各地审定此法，上奏说明以盐配民不方便，于是停止。出使回朝，皇上又问他民间苦乐不均的情况，惟清说：“以前我在荆湖时，百姓卖清酒由官酿转卖的，每斗给耗粮二升，现在三司府只给一升，百姓多图其他的好处，而每年税收大减。”诏令恢复旧价。不久出京任京东转运使。正好招募壮丁为义军，惟清说：“如果这样，天下不再耕种了。”三次上疏谏阻，因此只从河北招壮丁，而其余各地都停招。提升为屯田郎中、度支副使。

端拱初年(988)，升任右谏议大夫，历任户部使，改任度支使。恰遇朝廷派遣使者到河朔治理方田，大举发兵。惟清认为仲春妨碍农事，恳求罢废。太宗说“：兵夫已经出发了，只令修治边城而已。”淳化三年(992)，升任给事中，充任盐铁使，于是把账本奏给皇上。太宗说：“费用像这样，百姓财力长期怎么承受？如果可以省减，就便裁减。”惟清说：“比开宝年间战争之际，数目翻了几倍，原因是将帅不得人，边事不宁，屯兵太广。我听说汉朝有卫青、霍去病，唐朝有郭子仪、李晟，西北边境的敌人望而生畏。这样就会边事宁息而费用减少。希慎重提拔将领，用有威名者保安边塞，可以节约费用。”皇上说“：彼一时，此一时也，现在的西北敌人变化狡诈，与古时敌人不同，选用将帅，也需深刻领会现在事态。韩、彭虽然是古代的名将，以他们的见解，对付今天的敌人，也恐怕不能成功。今日即使得人，也不可像古人那样委用他。这是机要政事，你不知道。”

淮南榷货务卖岳茶，每斤价钱百五十。主吏说陈茶恶茶有二十六万六千多斤，惟清擅自减价到每斤五十钱，不告诉朝廷。滁、泗、濠、楚诸州、涟水军也以岳茶陈恶，减价出售。共计亏损一万四千多贯钱，被勾院吏卢守仁告发，贬为卫尉少卿，贬判官李..为本曹员外郎，赏赐守仁十五万钱。不久，惟清出京任知广州。至道初年(995)，就地授任右谏议大夫，太宗听说他廉洁公平，诏令表扬他。至道二年，改任广南东、西路都转运使，不久召入朝授任给事中。过了一个月，任同知枢密院事。

惟清倜傥自任，有才略。处理政事峻刻，所至各地有强干名声。但是以俗吏进用，没有人望。才过几个月，真宗即皇帝位，加任惟清为刑部侍郎，又授任御史中丞。罢去枢密职务后，非常忧郁，尽情弹击时政。咸平元年(998)，去世，终年五十六岁，追赠户部尚书。

他的儿子名永锡，因父荫任光禄寺丞。次子永德，官至殿中丞。

上一篇：列传·卷二十五

下一篇：列传·卷二十七

全   文：宋史

