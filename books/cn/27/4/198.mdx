---
---
---
title: ◎文苑一
---

○宋白梁周翰朱昂赵邻几（何承裕附）郑起（郭昱马应）和岘（弟〈山蒙〉附）冯吉

自古创业垂统之君，即其一时之好尚，而一代之规橅，可以豫知矣。艺祖革命，首用文吏而夺武臣之权，宋之尚文，端本乎此。太宗、真宗其在藩邸，已有好学之名，及其即位，弥文日增。自时厥后，子孙相承，上之为人君者，无不典学；下之为人臣者，自宰相以至令录，无不擢科，海内文士，彬彬辈出焉。国初，杨亿、刘筠犹袭唐人声律之体，柳开、穆修志欲变古而力弗逮。庐陵欧阳修出，以古文倡，临川王安石、眉山苏轼、南丰曾巩起而和之，宋文日趋于古矣。南渡文气不及东都，岂不足以观世变欤！作《文苑传》。

宋白，字太素，大名人。年十三，善属文。多游鄠、杜间，尝馆于张琼家，琼武人，赏白有才，遇之甚厚。白豪俊，尚气节，重交友，在词场中称甚着。

建隆二年，窦仪典贡部，擢进士甲科。乾德初，献文百轴，试拔萃高等，解褐授着作佐郎，廷赐袭衣、犀带。蜀平，授玉津县令。开宝中，阎丕、王洞交荐其才，宜预朝列。白以亲老祈外任，连知蒲城、卫南二县。

太宗潜藩时，白尝贽文，有袭衣之赐。及即位，擢为左拾遗，权知兖州，岁余召还。泰山有唐玄宗刻铭，白摹本以献，且述承平东人望幸之意。预修《太祖实录》，俄直史馆，判吏部南曹。从征太原，判行在御史台。刘继元降，翌日，奏《平晋颂》，太宗夜召至行宫褒慰，且曰："俟还京师，当以玺书授职。"白谢于幄中。寻拜中书舍人，赐金紫。

太平兴国五年，与程羽同知贡举，俄充史馆修撰、判馆事。八年，复典贡部，改集贤殿直学士、判院事。未几，召入翰林为学士。雍熙中，召白与李昉集诸文士纂《文苑英华》一千卷。端拱初，加礼部侍郎，又知贡举。白凡三掌贡士，颇致讥议，然所得士如苏易简、王禹偁、胡宿、李宗谔辈，皆其人也。是时，命复旧制，专委有司，白所取二十八人，罢退既众，群议嚣然。太宗遽召已黜者临轩覆试，连放马国祥、叶齐等八百余人焉。

白尝过何承矩家，方陈倡优饮宴。有进士赵庆者，素无行检，游承矩之门，因潜出拜白，求为荐名，及掌贡部，庆遂获荐，人多指以为辞。又女弟适王沔，淳化二年，沔罢参知政事。时寇准方诋讦求进，故沔被出，复言白家用黄金器盖举人所赂，其实白尝奉诏撰钱惟濬碑，得涂金器尔。

张去华者，白同年生也，坐尼道安事贬。白素与去华厚善，遂出为保大军节度行军司马。逾年，抗疏自陈，有"来日苦少，去日苦多"之语，太宗览而悯之，召还，为卫尉卿，俄复拜为礼部侍郎，修国史。至道初，为翰林学士承旨。二年，迁户部侍郎，俄兼秘书监。真宗即位，改吏部侍郎、判昭文馆。

先是，白献拟陆贽《榜子集》，上察其意，欲求任用，遂命知开封府以试之，既而白倦于听断，求罢任。咸平四年，擢王钦若、冯拯、陈尧叟入掌机要，以白宿旧，拜礼部尚书。

白学问宏博，属文敏赡，然辞意放荡，少法度。在内署久，颇厌番直，草辞疏略，多不惬旨。景德二年，与梁周翰俱罢，拜刑部尚书、集贤院学士、判院事。旧三馆学士止五日内殿起居，会钱易上言，悉令赴外朝。白羸老步梗，就班足跌。未几，抗表引年。上以旧臣，眷顾未允。再上表辞，乃以兵部尚书致仕，因就宰臣访问其资产，虞其匮乏，时白继母尚无恙，上东封，白肩与辞于北苑，召对久之，进吏部尚书，赐帛五十匹。

大中祥符三年，丁内艰。五年正月，卒，年七十七。赠左仆射，录其孙懿孙为将作监主簿，孝孙试秘书省校书郎，从子唐臣试正字。

白善谈谑，不拘小节，赡济亲族，抚恤孤藐，世称其雍睦。聚书数万卷，图画亦多奇古者。尝类故事千余门，号《建章集》。唐贤编集遗落者，白多缵缀之。后进之有文艺者，必极意称奖，时彦多宗之，如胡旦、田锡，皆出其门下。陈彭年举进士，轻俊喜嘲谤，白恶其为人，黜落之，彭年憾焉，后居近侍，为贡举条制，多所关防，盖为白设也。会有司谥白为文宪，内出密奏言白素无检操，遂改文安。有集百卷。

子宪臣，国子博士；得臣，赐进士及第，至太常丞；良臣，为太子中舍；忠臣，殿中丞。

梁周翰，字元褒，郑州管城人。父彦温，廷州马步军都校。周翰幼好学，十岁能属词。周广顺二年举进士，授虞城主簿，辞疾不赴。宰相范质、王溥以其闻人，不当佐外邑，改开封府户曹参军。宋初，质、溥仍为相，引为秘书郎、直史馆。

时左拾遗、知制诰高锡上封，议武成王庙配享七十二贤，内王僧辩以不令终，恐非全德。寻诏事部尚书张昭、工部尚书窦仪与锡重铨定，功业终始无瑕者方得预焉。周翰上言曰：

臣闻天地以来，覆载之内，圣贤交骛，古今同流，校其颠末，鲜克具美。周公，圣人也，佐武王定天下，辅成王致治平，盛德大勋，蟠天极地。外则淮夷构难，内则管、蔡流言。疐尾跋胡，垂至颠顿；偃禾仆木，仅得辨明。此可谓之尽美哉？臣以为非也。孔子，圣人也，删《诗》、《书》，定《礼》、《乐》，祖述尧、舜，宪章文、武。卒以栖迟去鲁，奔走厄陈，虽试用于定、哀，曾不容于季、孟。又尝履盗跖之虎尾，闻南子之珮声，远辱慎名，未见其可。此又可谓其尽善者哉？臣以为非也。自余区区后贤，琐琐立事，比于二圣，曾何足云？而欲责其磨涅不渝、始卒如一者，臣窃以为难其人矣。

昉自唐室，崇祀太公。原其用意，盖以天下虽大，不可去兵；域中有争，未能无战。资其佑民之道，立乎为武之宗，觊张国威，遂进王号。贞元之际，祀典益修，因以历代武臣陪飨庙貌，如文宣释奠之制，有弟子列侍之仪，事虽不经，义足垂劝。况于曩日，不乏通贤，疑难讨论，亦云折中。今若求其考类，别立否臧，以羔袖之小疵，忘狐裘之大善，恐其所选，仅有可存。

只如乐毅、廉颇，皆奔亡而为虏；韩信、彭越，悉菹醢而受诛。白起则锡剑杜邮，伍员则浮尸江澨。左车亦偾军之将，孙膑实刑余之人。穰苴则偾卒齐庭，吴起则非命楚国。周勃称重，有置甲尚方之疑；陈平善谋，蒙受金诸将之谤。亚夫则死于狱吏，邓艾则追于槛车。李广后期而自刭，窦婴树党而丧身。邓禹败于回溪，终身无董戎之寄；马援死于蛮徼，还尸阙遣奠之仪。其余诸葛亮之俦，事偏方之主；王景略之辈，佐闰位之君。关羽则为仇国所禽，张飞则遭帐下所害。凡此名将，悉皆人雄，苟欲指瑕，谁当无累？或从澄汰，尽可弃捐。况其功业穹隆，名称烜赫。樵夫牧稚，咸所闻知；列将通侯，窃年思慕。若一旦除去神位，摈出祠庭，吹毛求异代之疵，投袂忿古人之恶，必使时情顿惑，窃议交兴。景行高山，更奚瞻于往躅；英魂烈魄，将有恨于明时。

况伏陛下方厉军威，将遏乱略，讲求兵法，缔构武祠，盖所以劝激戎臣，资假阴助。忽使长廊虚邈，仅有可图之形；中殿前空，不见配食之坐。似非允当，臣窃惑焉。深惟事贵得中，用资体要，若今之可以议古，恐来者亦能非今。愿纳臣微忠，特追明敕，乞下此疏，廷议其长。

不报。

乾德中，献《拟制》二十编，擢为右拾遗。会修大内，上《五凤楼赋》，人多传诵之。五代以来，文体卑弱，周翰与高锡、柳开、范杲习尚淳古，齐名友善，当时有"高、梁、柳、范"之称。初，太祖尝识彦温于军中，石守信亦与彦温旧故。一日，太祖语守信，将用周翰掌诰，守信微露其言，周翰遽上表谢。太祖怒，遂寝其命。

历通判绵、眉二州，在眉州坐杖人至死，夺二官。起授太子左赞善大夫。开宝三年，迁右拾遗，监绫绵院，改左补阙兼知大理正事。会将郊祀，因上疏曰："陛下再郊上帝，必覃赦宥。臣以天下至大，其中有庆泽所未及、节文所未该者，所宜推而广之。方今赋税年入至多，加以科变之物，名品非一，调发供输，不无重困。且西蜀、淮南、荆、潭、广、桂之地，皆以为王土。陛下诚能以三方所得之利，减诸道租赋之入，则庶乎均德泽而宽民力矣。"俄坐杖锦工过差，为其所诉。太祖甚怒，责之曰："尔岂不知人之肤血与己无异，何乃遽为酷罚！"将杖之，周翰自言："臣负天下才名，不当如是。"太祖乃解，止左授司农寺丞。逾年，为太子中允。

太平兴国中，知苏州。周翰善音律，喜蒱博，惟以饮戏为务。州有伶官钱氏，家数百人，日令百人供妓，每出，必以殽具自随。郡务不治，以本官分司西京。逾月，授左赞善大夫，仍分司。俄除楚州团练副使。雍熙中，宰相李昉以其名闻，召为右补阙，赐绯鱼，使江、淮提点茶盐。

周翰以辞学为流辈所许，频历外任，不乐吏事。会翰林学士宋白等列奏其有史才，邅回下位，遂命兼史馆修撰。会太宗亲试贡士，周翰为考官，面赐金紫，因语宰相，称其有文，寻迁起居舍人。淳化五年，张佖建议复置左右史之职，乃命周翰与李宗谔分领之。周翰兼起居郎，因上言："自今崇政、长春殿皇帝宣谕之言，侍臣谕列之事，望依旧中书修为时政记。其枢密院事涉机密，亦令本院编纂，每至月终送史馆。自余百司凡于对拜、除改、沿革、制置之事，悉条报本院，以备编录。仍令郎与舍人分直崇政殿，以记言动，别为起居注，每月先进御，后降付史馆。"从之。起居注进御，自周翰等始也。周翰蚤有时誉，久摈废，及被除擢，尤洽时论。

会考课京朝官，有敢隐前犯者，皆除名为民。周翰被谴尤多，所上有司偶遗一事，当免。判馆杨徽之率三馆学士诣相府，以为周翰非故有规避，其实所犯频繁，不能悉记，于是止罚金百斤。

先是，赵安易建议于西川铸大铁钱，以一当十，周翰上言："古者货、币、钱三者兼用，若钱少于货、币，即铸大钱，或当百，或当五十，盖欲广其钱而足用尔。今不若使蜀民贸易者，凡铁钱一止作一钱用，官中市物即以两钱当一。又西川患在少盐，请于益州置榷院，入物交易，则公私通济矣。"至道中，迁工部郎中。

真宗在储宫，知其名，徵之，时为左庶子，因令取其所为文章，周翰悉纂以献，上答以书。及即位，未行庆，首擢为驾部郎中、知制诰，俄判史馆、昭文馆。咸平三年，召入翰林为学士，受诏与赵安易同修属籍。唐末丧乱，籍谱罕存，无所取则，周翰创意为之，颇有伦贯。车驾幸澶渊，命判留司御史台，周翰恳求扈从，从之。明年，授给事中，与宋白俱罢学士。大中祥符元年，迁工部侍郎。逾年，被疾卒，年八十一。真宗悯之，录其子忠宝为大理评事，给奉终丧。

周翰性疏隽卞急，临事过于严暴，故多旷败。晚年才思稍减，书诏多不称旨。有集五十卷及《续因话录》。

朱昂，字举之，其先京兆人，世家渼陂。唐天复末，徙家南阳。梁祖篡唐，父葆光与唐旧臣颜荛、李涛数辈挈家南渡，寓潭州。每正旦夕至，必序立南岳祠前，北望号恸，殆二十年。后涛北归，葆光乐衡山之胜，遂往家焉。

昂少与熊若谷、邓洵美同学。朱遵度好读书，人号之为"朱万卷"，目昂为"小万卷"。昂尝间行经庐陵，道遇异人，谓之曰："中原不久当有真主平一天下，子仕至四品，安用南为？"遂北游江、淮。时周世宗南征，韩令坤统兵至扬州，昂谒见，陈治乱方略，令坤奇之，署权知扬州扬子县。适兵革之际，逃亡过半，昂便宜绥辑，复逋亡者七千余家，令坤即表授本县令。

宋初，为衡州录事参军，尝读陶潜《闲情赋》而慕之，因广其辞曰：

维禀气兮清浊，独得意兮虚徐。耳何聪兮无瑱，衣何散兮无裾。务冥怀于得丧，宁勤体乎菑畲。将使同方姬、孔，抗迹孙、蘧。精骛广漠，心游太虚。傲朝曦兮南荣，溯夕飙兮北疏。非道之病，惟情之舒。

繇是含颖怀粹，凝和习懿。器{大渊}沦兮幽忧，德芬馨兮周比。井无渫兮泉融，珠潜辉兮川媚。又何必陋雄之尚《玄》，笑奕之心醉，悲墨之素丝，叹展之下位？苟因时之明扬，乃斯文之不坠。

睇烟景兮飘飘，心悬旌兮摇摇。感朝荣而夕落，嗟响蛩而鸣蜩。

姑藏器以有待，因寄物而长谣。愿在首而为弁，束玄发而未衰。

会名器之有得，与缨珥兮相宜。愿在足而为舄，何坎险之罹忧。

欲效勤于竖亥，思追踵于浮丘。愿在服而为袂，传缯素而饰躬。

异化缁之色涅，宁拭面而道穷。愿在目而为鉴，分妍丑于崇朝。

惊青阳之难久，庶白首以见招。愿在地而为簟，当暑溽而冰寒。

伊肤革之尚疚，胡寤寐以求安？愿在觞而为醴，不乱德而溺真。

体虚受之为器，革谲性以归淳。愿在握而为剑，每辅衽而保裾。

殊铅铦之效用，比硎刃而有余。愿在橐而为矢，美筈羽之斯全。

畴懋勋而锡晋，射穷垒而衄燕。愿在体而为裘，托针缕以成功。

非珍华而取饰，将被服而有容。愿在轩而为篁，贯岁寒而不改。

挺介节以自持，廓虚心而有待。

人之愿兮实繁，我之心兮若此。蓄为志兮璞藏，发为文兮雾委。既持瑾兮掌瑜，复撷兰兮艺芷。始无言兮植杖，终俯首兮嗟髀。振襟兮自适，觌物兮解颐。云无心兮遐举，萝倚干兮丛滋。想陵谷之变地，况玄黄之易丝。人可汰而可锻，己不磷而不缁。苟一鸣而惊人，何五鼎而勿饴？

已而拥膝清啸，倾怀自宽。枢桑户荜兮差乐，鸠飞梭跃兮胡难。指夜蟾兮为伍，仰疏籁兮邀欢。何孙牧而伊耕？何巢箕而吕磻？涤我虑兮绿绮。清我眠兮琅玕。周旋兮有则，徙倚兮可观。终卷舒兮自得，契休哉于《考槃》。

李昉知州事，暇日多召语，且以文为贽，昉深所嗟赏。历宜城令。开宝中，拜太子洗马、知蓬州，徙广安军。会渠州妖贼李仙众万人劫掠军界，昂设策禽之。自余果、合、渝、涪四州民连结为妖者，置不问，蜀民遂安。宰相薛居正称其能，迁殿中丞、知泗州。

尝作《隋河辞》，谓浚决之病民，游观之伤财，乃天意之所以亡隋也。使隋不兴役费财以害其民，则安得有今日之利哉！

尝聚淮水流尸三千，为冢瘗之。有戍卒谋乱，昂诛其首恶，凡支党之诖误者悉贳之。就迁监察御史、江南转运副使。太平兴国二年，知鄂州，加殿中侍御史，为峡路转运副使，就改库部员外郎，迁转运使。端拱二年，以本官直秘阁，赐金紫。久之，出知复州，表求谢事，不许。迁水部郎中，复请老，召还，再直秘阁，寻兼越王府记室参军。

直宗即位，迁秩司封郎中，俄知制诰，判史馆，受诏编次三馆秘阁书籍，既毕，加吏部。咸平二年，召入翰林为学士。逾年，拜章乞骸骨，召对，敦谕，请弥确，乃拜工部侍郎致仕。翌日，遣使就第赐器币，给全奉，诏本府岁时存问，章奏听附驿以闻。命其子正辞知公安县，以便侍养，许归江陵。旧制，致仕官止谢殿门外，昂特延见命坐，恩礼甚厚。令俟秋凉上道，遣中使赐宴于玉津园，两制三馆皆预，仍诏赋诗饯行，缙绅荣之。

昂前后所得奉赐，以三之一购奇书，以讽诵为乐。及是闲居，自称退叟，着《资理论》三卷上之，诏以其书付史馆。弟协以纯谨着称，仕至主客郎中、雍王府翊善。昂以书招之，协亦告老归。兄弟皆眉寿，时人比汉之二疏。知府陈尧咨署其居曰东、西致政坊。昂于所居建二亭：曰知止，曰幽栖。颇好释氏书。晚岁自为墓志。景德四年卒，年八十三，门人谥曰正裕先生。诏加赙赠，录其孙适出身。

昂好学，纯厚有清节，澹于荣利，为洗马十五年，不以屑意。居内署，非公事不至两府。在王邸时，真宗居储宫，知其素守，故每加褒进，然昂未尝有所私请，进退存礼，士类多之。有集三十卷。子正彝、正辞并登进士第，正基虞部员外郎。

赵邻几，字亚之，郓州须城人，家世为农。邻几少好学，能属文，尝作《禹别九州赋》，凡万余言，人多传诵。

周显德二年举进士，解褐秘书省校书郎，历许州、宋州从事。太平兴国初，召为左赞善大夫、直史馆，改宗正丞。四年，郭贽、宋白授中书舍人，告谢日交荐之，俄而邻几献颂，上览而嘉之，迁左补阙、知制诰，数月卒，年五十九。中使护葬。

邻几体貌尫弱，如不胜衣。为文浩博，慕徐、庾及王、杨、卢、骆之体，每构思，必敛衽危坐，成千言始下笔。属对精切，致意缜密，时辈咸推服之。及掌诰命，颇繁富冗长，不达体要，无称职之誉。

常欲追补唐武宗以来实录，孜孜访求遗事，殆废寝食，会疾革，唯以书未成为恨。至淳化中，参知政事苏易简因言及邻几追补《唐实录》事，邻几一子东之，以荫补郎山主簿，部送军粮诣北边，没焉，其家属寄居睢阳。太宗遣直史馆钱熙往取其书，得邻几所补《会昌以来日历》二十六卷及文集三十四卷，所着《鲰子》一卷、《六帝年略》一卷、《史氏懋官志》五卷，并他书五十余卷来上，皆涂窜之笔也。诏赐其家钱十万。

时又有何承裕者，晋天福末擢进士第，有清才，好为歌诗，而嗜酒狂逸。初为中都主簿，桑维翰镇兖州，知其直率，不责以吏事。累官至着作佐郎、直史馆，出为盩啡、咸阳二县令，醉则露首跨牛趋府，府尹王彦超以其名士而容之，然为治清而不烦，民颇安焉。每览牒诉，必戏判以喻曲直，诉者多心伏引去。往往召豪吏接坐，引满，吏因醉挟私白事，承裕悟之，笑曰："此见罔也，当受杖。"杖讫，复召与饮。其无检多类此。

开宝三年，自泾阳令入为监察御史，后历侍御史，累知忠、万、商三州，太平兴国中卒。

郑起，字孟隆，不知何许人。少游京、洛间，佻薄无检操。闻襄州双泉寺僧能为黄金，往依焉，遂削发为侍者。久之，知其诳耀，乃反初服。举进士，时举子多尚诗赋，惟起有文七轴，歌诗尤清丽。周广顺初，调补尉氏主簿，秩满，以书干宰相范质，荐为右拾遗、直史馆。恭帝初，迁殿中侍御史。

乾德初，出掌泗州市征。刺史张延范检校司徒，官吏呼以"太保"。起贫，常乘骡。一日，从延范出近郊送客，延范揖起曰："请策马令进。"起曰："此骡也，不当过呼耳。"以讥延范，延范深衔之，密奏起嗜酒废职。

初，显德末，起见太祖握禁兵，有人望，乃上书范质，极言其事。又尝遇太祖于路，横绝前导而过，太祖亦弗之怒。及延范奏至，出为河西令。会蜀平，当徙远官，起不欲往，乃炙烙其足，因是成疾而卒。

起负才倨傲，多所诋讦，数为群小窘辱，终亦不改。

时有郭昱者，好为古文，狭中诡僻。周显德中登进士第，耻赴常选，献书于宰相赵普，自比巢、由，朝议恶其矫激，故久不调。后复伺普，望尘自陈，普笑谓人曰："今日甚荣，得巢、由拜于马首。"开宝末，普出镇河阳，昱诣薛居正上书，极言谤普，居正奏之，诏署襄州观察推官。潘美镇襄阳，讨金陵，以昱随军。昱中夜被酒号叫，军中皆惊，翌日，美遣还。岁余，坐盗用官钱除名，因居襄阳，游索樊、邓间，雍熙中卒。

又有马应者，薄有文艺，多服道士衣，自称"先生"。开宝初效元结《中兴颂》作《勃兴颂》，以述太祖下荆、湖之功，欲刊石于永州结《颂》之侧，县令恶其夸诞，不以闻。太平兴国初，登第，授大理评事，坐事除名，羁旅积年。淳化中，以诗干同年殿中丞牛景，景因奏上，太宗览而嘉之，复授大理评事，未几卒。

又有颖贽、董淳、刘从义善为文章，张翼、谭用之善为诗，张之翰善笺启。贽拔萃登科，至太子中允。淳为工部员外郎、直史馆，奉诏撰《孟昶纪事》。从义多藏书，尝缵长安碑文为《遗风集》二十卷。余皆官不达。

和岘，字晦仁，开封浚仪人。父凝，晋宰相、太子太傅、鲁国公。岘生之年，适会凝入翰林、加金紫、知贡举，凝喜曰："我平生美事，三者并集，此子宜于我也。"因名之曰三美。七岁，以门荫为左千牛备身，迁着作佐郎。汉乾祐初，加朝散阶。十六，登朝为着作郎。丁父忧，服阕，拜太常丞。

建隆初，授太常博士，从祀南郊，赞导乘舆，进退闲雅。太祖谓近侍曰："此谁氏之子，熟于赞相？"左右即以岘门阀对。俄拜刑部员外郎兼博士，仍判太常寺。

乾德元年十一月甲子，有事于南郊。丁丑冬至，有司复请祀昊天上帝，诏岘议其礼，岘以祭义戒于烦数，请罢之。二年，议孝明、孝惠二后神主祔于别庙，岘以旧礼有二后同庙之文，无各殿异室之说，今二后同祔别庙，亦宜共殿别室。孝明皇后尝母仪天下，宜居上室。孝惠皇后止以追尊，当居次室。从之。三年春，初克夔州，以内衣库使李光睿权知州，岘通判州事。代还，是岁十二月十四日戊戌腊，有司以七日辛卯蜡百神，岘献议正之。四年，南郊，岘建议望燎位置爟火。

又尝言："依旧典，宗庙殿庭设宫县三十六架，加鼓吹熊罴十二案，朝会登歌用五瑞，郊庙奠献用四瑞，回仗至楼前奏《采茨》之曲，御楼奏《隆安》之曲，各用乐章。"复举唐故事，宗庙祭科处别设珍膳，用申孝享之意。又谓"《八佾》之舞以象文德武功，请用《玄德升闻》、《天下大定》二舞"。并从其议。事具《礼》、《乐志》。

先是，王朴、窦俨洞晓音乐，前代不协律吕者多所考正。朴、俨既没，未有继其职者。会太祖以雅乐声高，诏岘讲求其理，以均节之，自是八音和畅，上甚嘉之。语具《律志》。乐器中有叉手笛者，上意欲增入雅乐，岘即令乐工调品，以谐律吕，其执持之状如拱揖然，请目曰"拱辰管"，诏备于乐府。

开宝初，迁司勋员外郎、权知泗州，判吏部南曹，历夔、晋二州通判。九年，江南平，受诏采访。太宗即位，迁主客郎中。太平兴国二年，知兖州，改京东转运使。

岘性苛刻鄙吝，好殖财，复轻侮人，尝以官船载私货贩易规利。初为判官郑同度论奏，既而彰信军节度刘遇亦上言，按得实，坐削籍，配隶汝州。

六年，起为太常丞，分司西京，复阶勋章服。端拱初，上躬耕籍田，岘奉留司贺表至阙下，因以其所着《奉常集》五卷、《秘阁集》二十卷、《注释武成王庙赞》五卷奏御，上甚嘉之，复授主客郎中，判太常寺兼礼仪院事。

是秋得暴疾，卒，年五十六。弟〈山蒙〉。

〈山蒙〉字显仁，凝第四子也。生五六岁，凝教之诵古诗赋，一历辄不忘。试令咏物为四句诗，颇有思致，凝叹赏而奇之，语岘曰："此儿他日必以文章显，吾老矣，不见，汝曹善保护之。"

太平兴国八年擢进士第，释褐霍丘主簿。雍熙初，知崇仁县，就拜大理评事。江南转运杨缄以其材干奏，移知南昌县。代还，刑部取为详覆官，迁光禄寺丞。

先是，凝尝取古今史传听讼断狱、辨雪冤枉等事着为《疑狱集》，〈山蒙〉因增益事类，分为三卷，表上之。俄献所着文赋五十轴，召试中书，擢为太子中允。先是，冯起撰《御前登第三榜碑》以献，上甚称奖，命直史馆。淳化初，〈山蒙〉又撰《七榜题名记》，并补注凝所撰《古今孝悌集成》十卷以献，遂以本官直集贤院，中谢日，赐绯鱼。三年春，献《观灯赋》，诏付史馆，迁右正言。

是岁，太宗亲试贡士，〈山蒙〉预考校，作歌以献，上对宰相称赏之，召问年几何。时摹印《儒行篇》，以赐新及第人及三馆、台省官，皆上表称谢。上时御便坐，出表以示宰相，而〈山蒙〉洎尤称上旨，因谓李昉曰："〈山蒙〉，宰相子，勤学自立，有文章，能荷堂构，如〈山蒙〉者不可多得也。"遂以本官知制诰。不逾年，加水部员外郎、知理检院。至道元年，赐金紫，与王旦同判吏部铨。是秋，晨起将朝，风眩暴作而卒，年四十五。上闻之惊叹，遣中使就家问疾状，并恤其孤，赗赙加等。长子珙才十岁，即授大理评事。次子璬，补太庙斋郎。

〈山蒙〉好修饰容仪，自五鼓张灯烛至辨色，冠带方毕。虽幼能属文，殊少警策。每草制，必精思讨索而后成，拘于引类偶对，颇失典诰之体。上以其贵家子，能业文，甚宠待之，欲召入翰林，谓近臣曰："〈山蒙〉眸子眊眊然，胸中必不正，不可以居近侍也。"其命遂寝。

〈山蒙〉弟嵲始为三班奉职，淳化中，献文求试，上以故相之后，改授大理评事。

冯吉，字惟一，河南洛阳人。父道，周太师、中书令，追封瀛王。吉，晋天福初以父任秘书省校书郎，迁膳部、金部、职方员外郎，屯田、户部、司勋郎中，累阶金紫。周显德中，迁太常少卿。

吉嗜学，善属文，工草隶，议者以掌诰许之。然性滑稽无操行，每中书舍人缺，宰相即欲用吉，终以佻薄而止。

雅好琵琶，尤臻其妙，教坊供奉号名手者亦莫能及。父常戒令勿习，吉性所好，亦不能改。道欲辱之，因家宴，令吉奏琵琶为寿，赐以束帛，吉置于肩，左抱琵琶，按膝再拜如伶官状，了无怍色，家人皆大笑。

及为少卿，颇不得意，以杯酒自娱。每朝士宴集，虽不召，亦常自至，酒酣即弹琵琶，弹罢赋诗，诗成起舞。时人爱其俊逸，谓之"三绝"。

宋初，受诏撰述《明宪皇太后谥议》，见称于时。建隆四年卒，年四十五。

关键词：宋史,列传

解释翻译[挑错/完善]

宋白字太素，河北大名人，十三岁的时候，就已经善做文章了。他常游历于..、杜之地，曾借宿于张琼家，张琼乃一武将，他钦佩宋白的才华，所以对宋白招待得十分周到。宋白性情豪爽刚直，崇尚气节，注重友情，在词坛上颇有名声。

建隆二年(961)，窦仪负责贡举，宋白应考且擢升进士甲科。乾德初年(963)，宋白向朝廷献上文章百卷。考试高等，步入仕途，被授予著作佐郎，并被赐予袭衣、犀带。蜀国平定后，宋白被授玉津县令。开宝年间(968～976)，阎丕和王洞交相荐举宋白入朝，但宋白以双亲年迈，请求仍留州县做官，于是，宋白又先后知蒲城、卫南二县。

太宗为太子时，宋白曾经献文于他，并有袭衣之赏赐，太宗即位后，擢升宋白为左拾遗，权知兖州，一年后召回朝廷。泰山上有唐玄宗所留刻铭，宋白特摹本以献太宗，且向太宗陈述了山东之人希望皇帝亲幸的愿望。之后，宋白参与修撰《太祖实录》，不久，宋白以直史馆、判吏部南曹，跟随太宗征伐太原，判行在御史台。刘继元受降后的第二天，宋白上《平晋颂》，太宗当夜召宋白至行宫以示褒慰，并且对宋白说：“待朕回还京师，当以玺书授职予你。”宋白表达了感激之情。不久，皇帝拜宋白为中书舍人，并赐金紫之服于宋白。

太平兴国五年(980)，宋白与程羽同知贡举，不久充史馆修撰，判馆事。太平兴国八年，宋白再次典贡部，改集贤殿直学士，判院事。未几，宋白被召为翰林学士。雍熙年间(984～987)宋白受召与李窻集诸文士同纂《文苑英华》一百卷。端拱初年(988)，宋白升为礼部侍郎，又知贡举。宋白前后三次典掌贡举，因而引来不少微词，然朝廷所得文士如苏易简、王禹翶、胡宿、李宗谔等人，皆出宋白其门。此时，皇上令恢复旧制，特委任职官，予以处置，宋白只录取了四十八人，罢免辞退的人很多，众人议论纷纷。太宗于是召已罢黜的人到朝廷复试，连录马国祥、叶齐等八百余人。

宋白曾拜访何承矩家，正碰上歌舞酒宴。有一叫赵庆的进士，平素品行欠佳，巴结在何承矩门下，于是便悄然而出叩拜宋白，求宋白推荐自己。等到宋白典掌贡部之时，赵庆竟得以被推举，许多人因此对宋白议论纷纷。宋白又将自己的妹妹许配王沔，淳化二年(991)，王沔被罢参知政事。当时寇准正以攻讦他人之短的做法求得自身荣进，王沔因而被罢黜，寇准又说宋白家里的黄金器皿都是举人们所贿赂的，其实宋白曾奉诏撰写钱惟浚碑，得到涂金器皿而已。

张去华与宋白同年考生，因尼姑道安之事而坐罪遭贬。宋白一向与张去华友情深厚，于是也受到牵连而出为保大军节度行军司马。过了一年，宋白上书自陈无罪，有“来日苦少，去日苦多”之语，太宗读后很同情宋白，将宋白召回做卫尉卿，不久又拜为礼部侍郎、编修国史。至道初年(995)，宋白为翰林学士承旨。第二年，擢升户部侍郎，不久又兼秘书监。宋真宗即位时，改任吏部侍郎，判昭文馆。

起初，宋白将唐代陆贽的《榜子集》献给真宗，真宗觉察宋白此举的用意在于求任用，遂命宋白知开封府以试其才，然而，宋白任此职不久，就厌倦了整天听讼断事的烦琐工作，请求罢任。咸平四年(1001)，朝廷擢升王钦若、冯拯、陈尧叟入掌机要，因宋白资格老，又是宿旧而拜其为礼部尚书。

宋白学问宏博，文思敏捷，但其词作大多放荡肆意，不拘章法。他久居内署，十分厌烦平直言语，所起草的词疏简略曲回，多不合圣意。景德二年(1005)，宋白与梁周翰同时被罢，而拜为刑部尚书、集贤院学士、判院事。旧三馆学士限五天在内殿起居，当钱易上言后致使朝廷令学士皆赴外朝。宋白年老体弱行动不便，在上朝时足跌坏。不久，上表求退，皇上因眷恋宋白乃旧臣未应允，宋白于是又上表请退，就以兵部尚书之职而退休。于是派遣宰臣访问他家的资产，担心他的家里匮乏，当时宋白的继母还很健康，皇上东封泰山，宋白坐在肩舆上由人抬着到北苑向皇上辞行，两人谈了很久，宋白升为吏部尚书，赐帛五十匹。

大中祥符三年(1010)，遭母丧。大中祥符五年正月，宋白去世，终年七十七岁，赠官左仆射。录用其孙宋懿孙为将作监主簿，宋孝孙试秘书省校书郎，从子宋唐臣试秘书省正字。

宋白诙谐幽默，喜欢开玩笑，不拘小节，赡济亲族，抚恤孤幼，世人称其和睦。聚书数万卷，图画有很多堪称奇古。曾分门别类纂集故事千余门，号《建章集》。唐贤士编集遗漏者，宋白大多收集补齐。后辈有文艺才能的，必极力加以称赞鼓励，当时才德杰出人士多以他为师，如胡旦、田锡都出自他的门下。陈彭年举进士，轻率不稳重，喜欢嘲笑别人，宋白厌恶他的为人，黜除了他，陈彭年感到不满，后居近侍，制定贡举条制，多有互相制约的内容，大概是因为宋白那件事而设置的。恰逢有关部门定宋白谥号为“文宪”，内朝发出密奏说宋白一向没有严格要求自己，于是改谥号为“文安”。有文集一百卷。

梁周翰字元褒，郑州管城人。其父梁彦温，曾为廷州马步军都校。梁周翰年幼时十分好学，十岁即能做词。周广顺二年(952)，考中进士，被授虞城主簿，但他称病未赴任。宰相范质、王溥认为梁周翰是有名望的人，不应当让他到外地做官，因此改任梁周翰为开封府户曹参军。宋朝建立后，范质、王溥仍为宰相，引梁周翰为秘书郎、直史馆。

这时，左拾遗、知制诰高锡上封，议论武成王庙配享七十二贤人，其中王僧辩以不善终，恐非全德之人。于是皇上诏吏部尚书张昭、工部尚书窦仪与高锡一同铨定庙中选人，只有功德终始无瑕疵者才能被选入。梁周翰为此上书说：“我以为自天地开创以来，四海之内，圣贤辈出，源远不断，但未有十全十美之人。周公可谓圣人，他帮助武王平定天下，辅佐成王治理国家，其功德昭然于天下，即便如此，他仍然有内外交困的时候，外则淮夷发难，内则管、蔡攻讦，以致颠沛困顿，步履维艰。这可称得上尽善尽美吗？我以为不能。孔子亦是圣人，他删定诗、书，厘定礼、乐，推崇尧、舜，张扬文王、武王，然而他最终也无奈离开鲁国而四处游历，且遭厄运于陈国，虽一度见用于鲁定公、哀公，但又为季、孟所排挤。他还劝降盗跖走南子的后门，有损于其声名，这难道也称得上尽善尽美吗？我以为不能。至于其他区区后世之贤人，比之这两位圣人，就更加逊色，如果我们一味指责他们未能始终不渝，善始善终，就未免太苛刻了。

“自唐朝开始，姜太公被推崇，被祭奠，究其用心，大概是因为唐人意识到：天下虽广大，但也不可偃旗息鼓，世上有纷争，就难免会发生战争。而姜子牙的保民之道，用兵之道，可资借用。贞元之际(785-805)，唐朝更加重视祭典之制，以历代武将充实庙宇，如文宣王庙像之侧，安排其弟子左右排列护侍。这种做法，虽称不上典范，但足以为后世所效仿。何况从前，并不缺乏通达事理的贤人，考虑到讨论的困难，所以只需对他们进行大体的把握。现在如果要分门别类进行考查，得出肯定与否定的结论，就不能以偏概全，所谓以羔袖之小疵，忘狐裘之大善。如果是这样，恐怕就选不出值得肯定的人了。

“像乐毅、廉颇，皆奔逃而被俘虏；韩信、彭越，皆获罪而被杀。白起则被迫自刎，伍子胥被吴王赐死。左车乃冤死之将，孙膑实受刑之人，穰苴冤死于齐国，吴起屈死于楚国。周勃称厚重，有叛逆谋反之嫌，陈平善谋略，有收受贿赂之谤，亚夫则死于狱吏，邓艾死于诬陷。李广误了进军日期而自杀，窦婴树朋党而丧身。邓禹败于回溪，终身无统率军旅之重托；马援死于蛮徼，还尸时无赐奠之仪式。其余如诸葛亮等人，事奉偏方之主；王景略之辈，辅佐非正统之君。关羽为敌国所擒，张飞遭部下所害。凡此名将，都是人间雄杰，如硬要找出瑕疵，他们都不可能例外，也可能都要遭淘汰，被抛弃。但是这些将相功勋卓著，名声显赫，连樵夫牧童都知道他们的名字，从内心十分钦佩他们，如果一旦除去他们的神位，将他们迁出庙祠，吹毛求异代之疵，投袖愤古人之恶，必将使人们感到困惑不解，议论纷纷。景行高山，不再享历史高名；英魂烈魄，将有恨于明时。

“何况陛下方欲重振军威，讲求兵法，修建武祠，目的就是为了激励武将戎臣，使他们从过去那些名将中获得智慧与精神。然而，如果不将那些名将神位摆放进去，武祠便形同虚设，臣私下以为这是欠妥当和公允的。凡事要在得体，贵在得中，若今之可以议古，恐来者也会非今。愿圣上体察我的忠心，颁发开明敕令。请求圣上批转此疏，供朝廷讨论。”

梁周翰上书后，没有得到回音。

乾德中(963～968)，梁周翰献《拟制》二十篇，被提升为右拾遗，时逢整修皇宫，梁周翰又上《五凤楼赋》，并为许多人所传诵。五代以来，文体卑弱，文章衰微，梁周翰与高锡、柳开、范杲习尚淳朴古雅，且齐名友好，故当时有“高、梁、柳、范”之称。起初，太祖曾于军中认识周翰的父亲，而大将石守信又与其父为故知。有一天，太祖对石守信说他打算用梁周翰为知制诰，石守信便向梁周翰透了点口风，没想到梁周翰急不可待地上表谢皇上，结果太祖发怒，并打消了起用梁周翰掌诰的念头。

梁周翰在通判绵、眉二州时，因在眉州打人至死，被削夺二官，起授太子左赞善大夫。开宝三年(970)，梁周翰再迁右拾遗，监绫锦院，改左阙兼知大理正事。当时，朝廷将进行郊祀活动，梁周翰为此上疏说“：陛下再次郊祀上帝，应当广布恩泽，实行赦宥。臣以为天下很大，而其中有恩泽未到之处，宜推而广之。方今赋税所征很多，加以科变之物，名目繁多，调发供输，不无重困。现在西蜀、淮南、荆、潭、广、桂之地，皆归为王土，陛下若能以三方所得之利，减免诸道赋税之入，如此一来，则恩泽可均，民力可宽了。”不久，梁周翰又因杖打锦工而被起诉，太祖非常恼怒，斥责梁周翰说“：你难道不知道别人的肤血与自己是一样的吗？为何滥施酷刑？”将杖打梁周翰时，梁周翰自言：“我有负天下才名，所为不得当。”太祖气消了，只授他司农寺丞。第二年，梁周翰为太子中允。

太平兴国中(976～984)，梁周翰知苏州。他精通音律，喜欢..博，唯以饮酒寻乐为务。苏州有位姓钱的乐官，家有数百人，梁周翰令其每天出百人表演歌舞，供自己玩乐。由于他不治郡务，被责以本官分司西京。一月之后，被授左赞善大夫，仍分局。不久，梁周翰任楚州团练副使。雍熙中(984～987)，宰相李虻以梁周翰有名望，召他为右补阙，赐绯鱼，让他赴江淮提举茶盐。

梁周翰以辞学为他人所赞许，但经常被派往地方做官，心有不满，自然也不乐吏事。这时翰林学士宋白等人上奏称梁周翰有史才，朝廷遂命其兼史馆修撰。逢太宗亲试贡士，周翰为考官，太宗亲赐金紫之服于他，太宗还对宰相说他有文才，于是，梁周翰得迁起居舍人。淳化五年(994)，张秘建议重新设置左右史之职，朝廷辄命梁周翰与李宗谔分领左右史之职。周翰兼起居郎，因上疏说：“从今以后，崇政、长春殿的皇帝宣谕之言，侍臣所论之事，望依旧中书修为时政记，枢密院之事，涉及军事机密，亦令枢密院自行编纂，每到月末送到史馆，其余机构，凡有对拜、除改、沿革、制置之事，皆应分条报送史馆，以备编录。仍令郎与舍人分管崇政殿，以记载言行，别为起居注，每月将所记之事先送皇上审阅，然后降付史馆。”皇帝采纳了梁周翰的建议。起居注送皇帝审阅是自梁周翰建议后开始的。梁周翰早有声誉，但长期被冷落，现在被擢升，实乃时论所望。

逢考察京朝官员，规定有敢隐瞒前犯者，皆除名为民。梁周翰受谴责特多。判馆杨徽之率三馆学士到宰相之府，认为梁周翰非故有规避，其实所犯频繁，不能全记，于是止罚金百斤。

起初，赵安易建议在西川铸造大铁钱，以一当十，梁周翰上书说：“古时候，货、币、钱三者兼用，若钱少于货、币，即铸造大钱，或当一百，或当五十，这种做法不过是要广其钱而足用耳。现在不如让蜀民之贸易者，凡铁钱一钱只作一钱用，官中市物则以两钱当一钱。川地患在少盐，请求在益州设置榷院，入物交易，则公私两利。”至道中(995～997)，梁周翰升迁为工部郎中。

真宗做太子前就知梁周翰之名，并召见了他，让他呈上自己所写的文章，梁周翰就全部把他的文章纂写呈献，太子也答以书信。真宗即位，还未行庆典，就首先擢升梁周翰为驾部郎中、知制诰，不久又判史馆、昭文馆。咸平三年(1000)，梁周翰被召为翰林学士，并受诏与赵安易同修族籍。由于唐末战乱，致使籍谱丧失殆尽，因此，修纂籍谱没有参照，梁周翰只得创意为之，还显得颇有条理。真宗车驾亲幸澶渊前，命梁周翰判留司御史台，梁周翰恳求护从真宗去澶渊，得到了真宗的同意。第二年，梁周翰被授给事中，与宋白俱罢学士。大中祥符元年(1008)，梁周翰迁升工部侍郎。逾年，梁周翰因病去世，终年八十一岁。真宗怜悯他，将其儿子梁忠宝录用为大理评事，并赐钱为他办理了丧事。

梁周翰性情急躁，遇事过于严暴，故多缺憾与失败。晚年才思显现枯竭，起草诏书多不合圣上之意。梁周翰有文集五十卷及《续因话录》。

上一篇：列传·卷一百九十七

下一篇：列传·卷一百九十九

全   文：宋史

