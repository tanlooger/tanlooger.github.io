---
---
---
title: 刘拯钱遹（石豫左肤附）许敦仁吴执中吴材刘昺宋乔年（子昪）强渊明蔡居厚刘嗣明蒋静贾伟节崔鶠张根（弟朴）任谅周常
---

刘拯，字彦修，宣州南陵人。进士及第。知常熟县，有善政，县人称之。元丰中，为监察御史，历江东淮西转运判官、提点广西刑狱。

绍圣初，复为御史，言："元祐修先帝实录，以司马光、苏轼之门人范祖禹、黄庭坚、秦观为之，窜易增减，诬毁先烈，愿明正国典。"又言："苏轼贪鄙狂悖，无事君之义，尝议罪抵死，先帝赦之，敢以怨忿形于诏诰，丑诋厚诬。策试馆职，至及王莽、曹操之事，方异意之臣，分据要略，而轼问及此，传之四方，忠义之士，为之寒心扼腕。愿正其罪，以示天下。"时祖禹等已贬，轼谪英州，而拯犹鸷视不惬也。进右正言累至给事中。

徽宗立，钦圣后临朝，而钦慈后葬，大臣欲用妃礼。拯曰："母以子贵，子为天子，则母乃后也，当改园陵为山陵。"又言："门下侍郎韩忠彦，虽以德选，然不可启贵戚预政之渐。"帝疑其阿私观望，黜知濠州。改广州，加宝文阁待制，以吏部侍郎召还。帝称其议钦慈事，褒进两秩，迁户部尚书。

蔡京编次元祐奸党，拯言："汉、唐失政，皆分朋党，今日指前人为党，安知后人不以今人为党乎？不若定为三等，某事为上，某事为中，某事为下，而不斥其名氏，"京不乐。又言户部月赋入不足偿所出。京益怒，徙之兵部。旋罢知蕲州，徙润州。

张商英入相，召为吏部尚书。拯已昏愦，吏乘为奸，又左转工部，以枢密直学士知同州。时商英去位，侍御史洪彦升并劾之，削职，提举鸿庆宫，卒。

钱遹，字德循，婺州浦江人。以进士甲科调洪州推官，累通判越州。至校书郎。徽宗立，擢殿中侍御史。中丞丰稷论其回邪不可任风宪，不报。稷复言"必用遹则愿罢臣"，乃以提举湖北常平。崇宁初，召为都官员外郎、殿中侍御史。劾曾布援元祐奸党，挤绍圣忠贤，布去。迁侍御史，阅两月，进中丞。乞治元符末大臣尝乞复孟后而废刘后事，韩忠彦、曾布、李清臣、黄履及议者曾肇、丰稷、陈瓘、龚皆坐贬。遂与殿中侍御史石豫、左肤言："元祐皇后得罪先朝，昭告宗庙，天下莫不知。哲宗上宾，太母听政。当国大臣尽欲变乱绍圣之事，以逞私欲，因一布衣何大正狂言，复还废后位号。当时物议固已汹汹，乃至疏逖小臣，诣阙上书，忠议激切，则天下公议从可知矣。今朝廷既已贬削忠彦等，及追褫大正误恩，则元祐皇后义非所安。孔子曰：'必也正名乎，名不正则言不顺。'夫在先朝则曰后，今日则谓之元祐皇后，于名为不正；先朝废而陛下复，于事为不顺。考之典礼，则古昔所无；稽之本朝，则故实未有；询之师言，则大以为不然。况既为先朝所废，则宗庙祭告，岁时荐飨，人事有嫌疑之迹，神灵萌厌斁之心，万世之后，配祔将安所施。宜蚤正厥事，断以大义，无牵于流俗非正之论，以累圣朝。"

明日，又言："典礼所在，实朝廷治乱之所系，虽人主之尊不得而擅，又况区区臣下，敢轻变易者哉？元祐皇后得罪先朝，废处瑶华，制诰一颁，天下无间然者。并后匹嫡，《春秋》讥之，岂宜明盛之朝，而循衰世非礼之事？"于是尚书右仆射京、门下侍郎将、中书侍郎尚书左丞挺之、右丞商英言："元祐皇后再复位号，考之典礼，将来宗庙不可从享，陵寝不可配祔。揆诸礼制，皆所未安，请如绍圣三年九月诏书旨。"后由是复废。遹、豫遂言元符皇后名位未正，乃册为崇恩太后。

遹章所言小臣上书者，昌州推官冯澥也。其书以谓："先帝既终，则后无单立之义；稽之逆顺，陛下无立嫂之礼；要之终始，皇太后亦不得伸慈妇之恩。虽已遂之事，难复之失，然感悟追正，何有不可？"澥用是得召对，除鸿胪主簿。

蔡京谋取青唐，遹助成其议。会籍元祐党，遹以为多漏略，给事中刘逵驳之，左转户部侍郎，俄迁工部尚书兼侍读。逾年，以枢密直学士知颍昌府。言者疏其罪，黜为滁州，稍复显谟阁待制、直学士，徙宣州。复为工部尚书，举冯澥自代，谓："澥趣操端劲，古人与稽，尝建明典礼，忠义凛凛，搢绅叹服。"言者又疏其罪，以待制知秀州；中书舍人侯绶封还之，又夺待制。久之，还故职，改述古殿直学士。屏居十五年，方腊陷婺，遹逃奔兰溪，为贼所杀，年七十二。

石豫者，宁陵人。第进士。以安惇荐，为监察御史。与左肤鞠邹浩狱，文致重比，又使广东钟正甫逮治浩，欲致之死。豫论边事，谓中国与四夷，相交为君臣，相与为宾客。徽宗以其言无伦理，且辱国，出为淮南转运判官。陈瓘又追论罗织邹浩事，降通判亳州。崇宁元年，召拜殿中侍御史。遂同钱遹造废元祐皇后议，亟迁待御史，至中丞。请削去景灵宫绘像臣僚，自文彦博、司马光、吕公着、吕大防、范纯仁、刘挚、范百禄、梁焘、王岩叟以下。既，以论罢军器监蔡硕，硕讼豫平生交通状，黜知陈州，徙邓州。过阙，留为工部侍郎，进户部，兼侍读。以调度不继，降秩一等，徙刑部。祖母死，用嫡孙承重去官，服未阕而卒。

肤，庐州人，亦用安惇荐为御史，履历大略与石豫同。迁侍御史，累至刑、兵、户三尚书，以枢密直学士知河南府，改永兴军，卒。

许敦仁，兴化人。第进士。崇宁初，入为校书郎。蔡京以州里之旧，擢监察御史，亟迁右正言、起居郎，倚为腹心。敦仁凡所建请，悉受京旨，言："元符之末，奸臣用事，内外制诏，类多诬实。乞自今日以前，委中书舍人或着作局讨论删正。"起居郎、舍人，异时遇车驾行幸，惟当直者从，敦仁始请悉扈跸。迁殿中监，拜御史中丞。甫视事，即上章请五日一视朝。徽宗以其言失当，乖宵旰图治之意，命罚金，仍左迁兵部侍郎；他日，为朱谔言，且欲逐敦仁，而京庇之甚力，敦仁亦处之自如。后二年卒。靖康中，谏官吕好问论蔡京使敦仁请五日一视朝，欲颛窃国命，盖指此也。

吴执中，字子权，建州松溪人。登嘉祐进士第，历官州县。同门婿吕惠卿方贵盛，不肯附以取进。凡三十余年，始提举河南常平，连徙河东、淮南、江东转运判官，提点广东刑狱，入为库部、吏部、右司郎中。

大观初，擢兵部侍郎。二年，进御史中丞，论开封府、内侍省、京畿、秦凤违法干请，诏奖其得风宪体。又言："开封之治事，大理之决狱，将作之营缮，榷货之入中，皆职所当为，乃妄以为功，一岁迁官至五六，宜行抑损。"遂诏自今但赐束帛。郑居中知枢密院，执中言外戚不宜在政地，帝还其章，而谕所以用居中之意。

初，蔡京忌张康国，故引执中居言路。执中先劾刘炳兄弟、宋乔年父子，皆京客也。帝尝语执政，嘉其不阿。康国曰："是乃为逐臣地耳。"已而章果至。帝怒，黜知滁州。未几，徙越州。石公弼以为执中反覆得罪，未宜殿大府。改提举洞霄宫，以集贤殿修撰知扬州，加显谟阁待制、知河南府。道过都，复拜中丞。

帝以星变逐蔡京，言者未已，执中谓进退大臣，当全体貌，于是为京下诏，京得不重贬。庞恭孙、赵遹适开梓、夔诸夷州，执中乞正其罪。又言："八行之举，所得皆乡曲常人，不足以为士，愿下太学，考其道艺而进退之。"所论多施行。迁礼部尚书。

张商英罢，御史张克公言，执中与商英皆由郭天信以进，除枢密直学士、知越州。寻降待制，又夺职。卒于家。

吴材，字圣取，处州龙泉人。中进士第，历青溪主簿、咸平尉、知江都县。入为太学博士，以赵挺之荐，擢右正言，迁左司谏。党论复起，材首论范纯礼为朋附党与，前日大臣变更神考法度，故引之执政，不宜复其职；程之元为苏轼心腹，不宜亚九卿；张舜民当初政时，猖狂无所顾忌，不宜以从官处乡郡。其后受曾布指，与王能甫疏言："元符之末，变神考之美政，逐神考之人材者，韩忠彦实为之首。"忠彦遂罢。

材鸷忍，疾视善类，所排逐最多。进起居郎，以忧去。蔡京用为给事中、吏部侍郎，陛见，有所陈，京不悦。以天章阁待制知光州。挺之作相，召拜工部侍郎，卒。

论曰：绍述说行，权臣颛假以攻元祐正士；网既尽矣，复假以攻异己。鹰犬外搏，鬼蜮内狙，宜小人得志而空朝廷也。故刘拯摭实录以肆诋，钱遹斥孟后以遍刺，石豫指绘像以削诸贤，吴材擿党论以揃善类；许敦仁五日一朝之请，吴执中体貌大臣之言，俱蔡京腹心计也。谗说殄行，虞帝攸堲；似是而非，孔圣恶佞。有国家者，可不监夫！

刘昺，字子蒙，开封东明人，初名炳，赐今名。元符末，进士甲科，起家太学博士，迁秘书省正字、校书郎。

兄炜，通乐律。炜死，蔡京擢昺大司乐，付以乐正。遂引蜀人魏汉津铸九鼎，作《大晟乐》。昺撰《鼎书》、《新乐书》，皆汉津妄出己意，而为缘饰，语在《乐志》。累迁给事中。京置局议礼，昺又领之。为翰林学士，改工部尚书。提举《纪元历》，有所损益，为吴执中所论，以显谟阁直学士知陈州。

昺与弟焕皆侍从，而亲丧不葬，坐夺职罢郡，复以事免官。京再辅政，召为户部尚书。昺尝为京画策，排郑居中，故京力援昺，由废黜中还故班。御史中丞俞栗发其奸利事，京徙栗他官。

徽宗所储三代彝器，诏昺讨定，凡尊爵、俎豆、盘匜之属，悉改以从古，而载所制器于祀仪，令太学诸生习肄雅乐。阅试日，昺与大司成刘嗣明奏，有鹤翔宫架之上。再为翰林学士，东宫建，为太子宾客，又还户部。

大理议户绝法，若祖有子未娶而亡，不得养孙为嗣。昺曰："计一岁诸路户绝，不过得钱万缗。使岁失万缗而天下无绝户，岂不可乎？"诏从其议。加宣和殿学士，知河南府，积官金紫光禄大夫。与王寀交通，事败，开封尹盛章议以死，刑部尚书范致虚为请，乃长流琼州。死，年五十七。

宋乔年，字仙民，宰相庠之孙也。父充国，刻意问学，以乡书试礼部；既，自谓宰相子，辄罢举。仁宗知之，召试学士院，赐进士出身，签书河南判官，判登闻鼓院，知太常礼院。英宗祔庙，议者欲祧僖祖藏夹室，充国请配感生帝为宋始祖，从之。东西府建，上二箴以戒大臣，大臣不怿。会庙飨宿斋，其妻遣两妾至寺，充国自劾，罢礼院，遂致仕。充国性刚介，孝于奉亲，平居得微物，必先荐家庙，乃敢尝。官至太中大夫，卒。

乔年用父荫监市易，坐与倡女私及私役吏失官，落拓二十年。女嫁蔡京子攸。京当国，始复起用。崇宁中，提举开封县镇、府界常平，改提点京西北路刑狱。赐进士第，加集贤殿修撰、京畿转运副使，进显谟阁待制，为都转运使，改开封尹，以龙图阁学士知河南府。京罢相，谏议大夫毛注、御史中丞吴执中交击之，贬保静军节度副使，蕲州安置。京复相，还旧官，知陈州。政和三年，卒，年六十七，谥曰忠文。子昪。

昪字景裕。崇宁初，由谯县尉为敕令删定官，数年，至殿中少监。时乔年尹京，父子依凭蔡氏，陵轹士大夫，阴交谏官蔡居厚，使为鹰犬。以徽猷阁待制知陈州。乔年贬，昪亦谪少府少监，分司南京，未几，知应天府。

乔年卒，起复为京西都转运使，莅葺西宫及修三山新河，擢至显谟阁学士，方是时，徽宗议谒诸陵，有司预为西幸之备。昪治宫城，广袤十六里，创廊屋四百四十间，费不可胜。会髹漆，至灰人骨为胎，斤直钱数千。尽发洛城外二十里古冢，凡衣冠垄兆，大抵遭暴掘。用是迁正议大夫、殿中监，又奉命补治三陵泄水坑涧，计役四百九十万工。未几，卒，赠金紫光禄大夫、延康殿学士，谥曰恭敏。

强渊明，字隐季，杭州钱塘人。父至，以文学受知韩琦，终祠部郎中。渊明进士第，调海州司法参军，历济、杭二州教授，知蔡州确山县，通判保定军。入为太府丞、军器少监、国子司业。与兄浚明及叶梦得缔蔡京为死交，立元祐籍，分三等定罪，皆三人所建，遂济成党祸。渊明以故亟迁秘书少监、中书舍人、大司成、翰林学士。

大观三年，京罢相，以龙图阁直学士知永兴军，徙郑、越二州。召为礼部尚书，复拜学士，进承旨。翰林广直庐，帝书"摛文堂"榜赐之。兼太子宾客。以疾，改延康殿学士、提举醴泉观兼侍读、监修国史。卒，赠金紫光禄大夫、资政殿学士，谥曰文宪。浚明早死。

蔡居厚，字宽夫，熙宁御史延禧子也。延禧尝击吕惠卿兄弟，有直名。居厚第进士，累官吏部员外郎。大观初，拜右正言，奏疏曰："神宗造立法度，旷古绝儗，虽符、祐之党力起相轧，而终不能摇者，出于人心理义之所在也。陛下继志广声，政事具举，愿如明诏敕有司勒为成书，以明一代之制。"迁起居郎，进右谏议大夫。论东南兵政七弊，及言学官书局皆为要涂，宜公选实学多闻之士，无使庸常之徒。得以幸进。

河北、河东群盗起，太原、真定守皆以不能擒捕罪去。居厚言："将帅之才，不储养于平时，故缓急无所可用，宜令观察使以上，各举所知。"又言："比来从事于朝者，皆姑息胥吏，吏强官弱，浸以成风。盖辇毂之下，吏习狡狯，故怯懦者有所畏，至用为耳目，倚为乡导，假借色辞，过为卑辱，浸淫及于侍从。今庙堂之上，稍亦为之，愿重为之制。"改户部侍郎。言者论其在谏省时，为宋乔年父子用，以集贤殿修撰知秦州。降羌在州者逸入京师诉事，坐失察，削职罢。

蔡京再相，起知沧、陈、齐三州，加徽猷阁待制，为应天、河南尹。初建神霄宫，度地污下，为道士交诉，徙汝州。久之，知东平府。复以户部侍郎召，未至，又以知青州。病不能赴，未几卒。

刘嗣明，开封祥符人。入太学，积以试艺，名出诸生右。崇宁中，车驾幸学，解褐补承事郎，历校书郎至给事中。

张商英居相位，恶其不附己。时郑居中虽以嫌去枢密，然阴殖党与，窥伺益固。嗣明与之合，计倾商英。门下省吏张天忱贬秩，嗣明驳弗下，商英争之。诏御史台蔽曲直，商英以是罢。嗣明遂论商英引李士观、尹天民入政典局，矫为敕语，共造奸谋，三人俱坐责。

嗣明迁大司成。士子肄雅乐被恩，嗣明亦升班与学士等。已而言者论其取悦权贵，妄升国子生预舍法以抑寒士，黜知颍州。未几，入为工部侍郎、翰林学士、工部尚书。卒，赠资政殿学士、太中大夫。

蒋静，字叔明，常州宜兴人。第进士，调安仁令。俗好巫，疫疠流行，病者宁死不服药，静悉论巫罪，聚其所事淫像，得三百躯，毁而投诸江。知陈留县，与屯将不协，罢去。

徽宗初立，求言，静上言，多诋元祐间事，蔡京第为正等，擢职方员外郎；中书舍人吴伯举封还之，京怒，黜伯举。明年，迁国子司业。帝幸太学，命讲《书·无逸篇》，赐服金紫，进祭酒，为中书舍人。以显谟阁待制知寿州，徙江宁府。

茅山道士刘混康以技进，赐号"先生"。其徒倚为奸利，夺民苇场，强市庐舍，词讼至府，吏观望不敢治，静悉抵于法。徙睦州，移病，提举洞霄宫。越九年，召为大司成，出知洪州。复告归，加直学士。卒，年七十一，赠通议大夫。

贾伟节，开封人。第进士，累擢两浙转运判官。条上民间利病，加直秘阁，为江、淮发运副使。蔡京坏东南转般法为直达纲，伟节率先奉承，岁以上供物径造都下，籍催诸道逋负，造巨船二千四百艘，非供奉物而辄运载者，请论以违制。花石、海错之急切，自此而兴。论功进秩，遂拜户部侍郎，改刑部。岁余，以显谟阁直学士提举醴泉观，卒。

论曰：善乎欧阳修之论朋党也，其言曰："君子以同道为真朋，小人以同利为伪朋，同道则同心相益而共济，小人见利则争先，利尽则疏而相贼害矣。"苏轼续修说，谓："君子不得志则奉身而退，乐道不仕；小人不得志则侥幸复用，唯怨之报，此所以不胜也。"秦观亦言："君子小人，不免有党。人主不辨邪正，必至两废；或言两存，则小人卒得志，君子终受害。"其说明甚，徽宗弗之察也。唯蔽于绍述之说，崇奸贬正，党论滋起。于是绍圣指元祐为党，崇宁指元符为党，而郑居中、张商英、蔡京、王黼诸人互指为党，不复能辨。始以党败人，终以党败国，衣冠涂炭，垂三十年，其祸汰于东都、白马，盖至是而三子之言效焉。彼刘昺、强渊明、宋乔年、刘嗣明直斗筲耳，亦使攘臂恣睢，撼撞无忌，小人之为术蹙矣。呜呼！朋党之说，真能空人之国如此哉。

崔鶠字德符，雍丘人，父毗，徙居颍州，遂为阳翟人。登进士第，调凤州司户参军、筠州推官。徽宗初立，以日食求言，鶠上书曰：

臣闻谏争之道，不激切不足以起人主意，激切则近讪谤。夫为人臣而有讪谤之名，此谗邪之论所以易乘，而世主所以不悟，天下所以卷舌吞声，而以言为戒也。臣尝读史，见汉刘陶曹、鸾、唐李少良之事，未尝不掩卷兴嗟，矫然有山林不反之意。比闻国家以日食之异，询求直言，伏读诏书，至所谓"言之失中，朕不加罪"，盖陛下披至情，廓圣度，以来天下之言如此，而私秘所闻，不敢一吐，是臣子负陛下也。

方今政令烦苛，民不堪扰，风俗险薄，法不能胜，未暇一二陈之，而特以判左右之忠邪为本。臣生于草莱，不识朝廷之士，特怪左右之人，有指元祐之臣为奸党者，必邪人也。使汉之党锢，唐之牛、李之祸，将复见于今日，甚可骇也。

夫毁誉者，朝廷之公议。故责授朱崖军司户司马光，左右以为奸，而天下皆曰忠；今宰相章惇，左右以为忠，而天下皆曰奸。此何理也？臣请略言奸人之迹：夫乘时抵巇以盗富贵，探微揣端以固权宠，谓之奸可也；包苴满门，私谒踵路，阴交不逞，密结禁廷，谓之奸可也；以奇伎淫巧荡上心，以倡优女色败君德，独操赏刑，自报恩怨，谓之奸可也；蔽遮主听，排斥正人，微言者坐以刺讥，直谏者陷以指斥，以杜天下之言，掩滔天之罪，谓之奸可也。凡此数者，光有之乎？惇有之乎？

夫有其实者名随之，无其实而有其名，谁肯信之？《传》曰："谓狐为狸，非特不知狐，又不知狸。"是故以佞为忠，必以忠为佞，于是乎有缪赏滥罚。赏缪罚滥，佞人徜徉，如此而国不乱，未之有也。

光忠信直谅，闻于华夷，虽古名臣，未能远过，而谓之奸，是欺天下也。至如惇狙诈凶险，天下士大夫呼曰"惇贼"。贵极宰相，人所具瞻，以名呼之，又指为贼，岂非以其孤负主恩，玩窃国柄，忠臣痛愤，义士不服，故贼而名之，指其实而号之以贼邪。京师语曰"大惇小惇，殃及子孙"，谓惇与御史中丞安惇也。小人譬之蝮蝎，其凶忍害人，根乎天性，随遇必发。天下无事，不过贼陷忠良，破碎善类；至缓急危疑之际，必有反覆卖国、跋扈不臣之心。

比年以来，谏官不论得失，御史不劾奸邪，门下不驳诏令，共持喑默，以为得计。昔李林甫窃相位十有九年，海内怨痛，而人主不知。顷邹浩以言事得罪，大臣拱而观之，同列无一语者，又从而挤之。夫以股肱耳目，治乱安危所系，而一切若此，陛下虽有尧、舜之聪明，将谁使言之，谁使行之。

夫日者阳也，食之者阴也。四月正阳之月，阳极盛、阴极衰之时，而阴干阳，故其变为大。惟陛下畏天威、听明命，大运乾刚，大明邪正，毋违经义，毋郁民心，则天意解矣。若夫伐鼓用币，素服彻乐，而无懿德善政之实，非所以应天也。

帝览而善之，以为相州教授。

后蔡京条籍上书人，以鶠为邪等，免所居官。久之，调绩溪令。移病归，始居郏城，治地数亩，为婆娑园。屏处十余年，人无贵贱长少，悉尊师之。

宣和六年，起通判宁化军，召为殿中侍御史。既至而钦宗即位，授右正言。上疏曰：

六月一日诏书，诏谏臣直论得失，以求实是，有以见陛下求治之切也。数十年来，王公卿相，皆自蔡京出。要使一门生死，则一门生用；一故吏逐，则一故吏来。更持政柄，无一人立异，无一人害己者，此京之本谋也。安得实是之言闻于陛下哉？

谏议大夫冯澥近上章曰："上无异论，太学之盛也。"澥尚敢为此奸言乎！王安石除异己之人，着《三经》之说以取士，天下靡然雷同，陵夷至于大乱，此无异论之效也。京又以学校之法驭士人，如军法之驭卒伍，一有异论，累及学官。若苏轼、黄庭坚之文，范镇、沈括之杂说，悉以严刑重赏，禁其收藏，其苛锢多士，亦已密矣。而澥犹以为太学之盛，欺罔不已甚乎？原京与澥罪，乃天地否泰所系，国家治乱，由之以分，不可忽也。

仁宗、英宗选敦朴敢言之士以遗子孙，安石目为流俗，一切逐去。司马光复起而用之，元祐之治，天下安于泰山。及章惇、蔡京倡为绍述之论，以欺人主。绍述一道德，而天下一于谄佞；绍述同风俗，而天下同于欺罔；绍述理财而公私竭；绍述造士而人材衰；绍述开边而塞尘犯阙矣。元符应诏上书者数千人，京遣腹心考定之，同己为正，异己为邪，澥与京同者也，故列于正。京之术破坏天下，于兹极矣，尚忍使其余蠹再破坏邪？京奸邪之计大类王莽，而朋党之众则又过之，愿斩之以谢天下。

累章极论，时议归重。

忽得挛疾，不能行。三求去，帝惜之，不许。吕好问、徐秉哲为言，乃以龙图阁直学士主管嵩山崇福宫，命下而卒。鶠平生为文至多，辄为人取去，箧无留者。尤长于诗，清峭雄深，有法度。无子，婿卫昂集其遗文，为三十卷，传于世。

张根，字知常，饶州德兴人。少入太学，甫冠，第进士。调临江司理参军、遂昌令。当改京秩，以四亲在堂，冀以父母之恩封大父母，而貤妻封及母，遂致仕，得通直郎，如其志。时年三十一。乡人之贤者彭汝砺序其事，自以为不及。

屏处十年，曾布、曾肇、邹浩及本道使者上其行义，徽宗召诣阙。为帝言："人主一日万几，所恃者是心耳。一累于物，则聪明智虑且耗，贤不肖混洧，纲纪不振矣。愿陛下清心省欲，以窒祸乱之原。"遂请罢钱塘制造局。帝改容嘉美，以为亲贤宅教授。

未几，通判杭州，提举江西常平。内侍走马承受举劾一路以钱半给军衣非是，自转运使、郡守以下皆罢。根言："东南军法与西北殊，此事行之百五十年矣。帅守、监司，分朝廷忧，顾使有罪，犹当审处，岂宜以小奄尺纸空十郡吏哉？"诏皆令复还。又言："本道去岁蠲租四十万，而户部责偿如初。祖宗立发运上供额，而给本钱数百万缗，使广籴以待用。比希恩者乃献为羡余，故岁计不足，至为无名之敛。"诏贷所蠲租，而以籴本钱还之六路。洪州失官锡，系治兵吏千计。根曰："此有司失于几察之过也。今罗取无罪之人，责以不可得之物，何以召和气？"乃罢其狱。

大观中，入对言："陛下幸涤烦苛，破朋党，而士大夫以议论不一，观望苟且，莫肯自尽。陛下毁石刻，除党籍，与天下更始，而有司以大臣仇怨，废锢自如。为治之害，莫大于此，愿思所以励敕之。"即命为转运副使，改淮南转运使，加直龙图阁。上书请："常平止听纳息，以塞兼并；下户均出役钱，以绝奸伪，市易惟取净利，以役商贾。虽名若非正，然与和贾不雠其直什一，而使之倍输额外无名无数之敛，有间矣。"又请："分举官为三科：一县令，二学官，三县丞曹。州郡亦分三等。明言其人某材堪充某州、某官、某县令，吏部据以注拟，则令选稍清，视平配硬差远矣。"诏吏部、户部相度以闻。根又以水灾多，乞蠲租赋，散活口米、常平青苗米，振贷流民。诏褒谕之。

徙两浙，辞不行，乃具疏付驿递奏。大略谓："今州郡无兼月之储，太仓无终岁之积，军须匮乏，边备缺然。东南水旱、盗贼间作，西、北二国窥伺日久，安得不豫为之计？"因条列茶盐、常平等利病之数，遂言："为今之计，当节其大者，而莫大于土木之功。今群臣赐一第，或费百万。臣所部二十州，一岁上供财三十万缗耳，曾不足给一第之用。以宠元勋盛德，犹虑不称，况出于闾阎干泽者哉。虽赵普、韩琦佐命定策所未有，愿陛下靳之。其次如田园、邸店，虽不若赐第之多，亦愿日削而月损之。如金帛好赐之类，亦不可不节也。又其次如锡带，其直虽数百缗，亦必敛于数百家而后足，今乃下被仆隶，使混淆公卿间，贤不肖无辨。如以其左右趋走，不欲墨绶，当别为制度，以示等威可也。"书奏，权幸侧目，谋所以中伤之者，言交上，帝察根诚，不之罪也。

寻以花石纲拘占漕舟，官买一竹至费五十缗，而多入诸臣之家。因力陈其弊，益忤权幸，乃擿根所书奏牍注切草略，为傲慢不恭，责监信州酒。既又言根非诋常平之法，以摇绍述之政，再贬濠州团练副使，安置郴州。寻以讨淮贼功，得自便。以朝散大夫终于家，年六十。

根性至孝，父病蛊戒盐，根为食淡。母嗜河豚及蟹，母终，根不复食。母方病，每至鸡鸣则少苏，后不忍闻鸡声。子焘，自有传。弟朴。

朴字见素。第进士。历耀、淄、宿三州教授、太学录、升博士，改礼部员外郎。高丽遣子弟入学肄业，又兼博士，迁光禄、太常少卿，擢侍御史。

郑居中去位，朴言："朋党分攻，非朝廷福，若不揃其尤，久则难图。"于是宇文黄中、贾安宅等六人皆罢，凡蔡京所恶，亦指为居中党而逐。时郎员冗滥，至五十五人。徽宗喻朴使论列，乃擿其庸缪者十六人，疏斥诸外。

徐处仁议置裕民局，以京提举，京不乐，朴言："国家法令明具，何尝不裕民乎？今置局非是"，卒罢之。起复修制大乐局管勾官田为大晟府典乐，朴论为"贪滥不法，物论弗齿，且典乐在太常少卿之上，修制冗官不当超逾"，乃罢为乐令。未几，复前命，朴争不已，改秘书少监。蔡攸引为道史检讨官，召试中书舍人，卒。

任谅，字子谅，眉山人，徙汝阳。九岁而孤，舅欲夺母志，谅挽衣泣曰："岂有为人子不能养其亲者乎！"母为感动而止。谅力学自奋，年十四，即冠乡书。登高第，调河南户曹。以兵书谒枢密曾布，布使人邀诣阙，既见，觉不能合，径去。布为相，犹欲用之。谅予书，规以李德裕事，布始怒。蒋之奇、章楶在枢府，荐为编修官，布持其奏不下，为怀州教授。徽宗见其所作《新学碑》，曰："文士也。"擢提举夔路学事，历京西、河北、京东，改转运判官。着《河北根本籍》，凡户口之升降，官吏之增损，与一岁出纳奇赢之数，披籍可见，上之朝。张商英见其书，谓为天下部使者之最。

提点京东刑狱。梁山泺渔者习为盗，荡无名籍，谅伍其家，刻其舟，非是不得辄入。他县地错其间者，镵石为表。盗发，则督吏名捕，莫敢不尽力，迹无所容。加直秘阁，徙陕西转运副使。降人李讹哆知边廪不继，阴阙地窖粟而叛，遗西夏统军书，称定边可唾手取。谅谍知其谋，亟输粟定边及诸城堡，且募人发所窖，得数十万石。讹哆果入寇，失藏粟，七日而退。他日，复围观化堡，而边储已足，讹哆遂解去。

加徽猷阁待制、江淮发运使。蔡京破东南转般漕运法为直达纲，应募者率游手亡赖，盗用干没，漫不可核，人莫敢言。谅入对，首论之，京怒。会汴、泗大水，泗州城不没者两板。谅亲部卒筑堤，徙民就高，振以米粟。水退，人获全，京诬以为漂溺千计，坐削籍归田里。执政或言："水灾守臣职，发运使何罪？"帝亦知其枉，复右文殿修撰、陕西都转运使。寻复徽猷阁待制，进直学士。童贯更钱法，必欲铁钱与铜钱等，物价率十减其九。诏谅与贯议，谅言为六路害，寝其策。加龙图阁直学士、知京兆府，徙渭州。以母忧去。

宣和七年，提举上清宝箓宫、修国史。初，朝廷将有事于燕，谅曰："中国其有忧乎。"乃作书贻宰相曰："今契丹之势，其亡昭然，取之当以渐，师出不可无名。宜别立耶律氏之宗，使散为君长，则我有存亡继绝之义，彼有瓜分辐裂之弱，与邻崛起之金国，势相万也。"至是，又言郭药师必反。帝不听，大臣以为病狂，出提举嵩山崇福宫。是冬，金人举兵犯燕山，药师叛降，皆如谅言。乃复起谅为京兆，未几，卒，年五十八。

周常，字仲修，建州人。中进士第。以所着《礼·檀弓义》见王安石、吕惠卿，二人称之，补国子直讲、太常博士。以养亲，求教授扬州。年未五十即致仕。

久之，御史中丞黄履荐其恬退，起为太常博士，辞。元符初，复申前命，兼崇政殿说书，迁着作佐郎。疏言："祖宗诸陵器物止用涂金，服饰又无珠玉，盖务在质素，昭示训戒。自裕陵至宣仁后寝宫，乃施金珠，愿收贮景灵殿，以遵遗训。"诏置之奉宸库。擢起居舍人。邹浩得罪，常于讲席论救，贬监郴州酒。徽宗立，召为国子祭酒、起居郎，从容言："自古求治之主，未尝不以尚志为先。然溺于富贵逸乐，蔽于谄谀顺适，则志随以丧，不可不戒。元祐法度互有得失，人才各有所长，不可偏弃。"

时以天暑，令记注官卯漏正即勿奏事，仍具为令。常言："本朝记注类多兼谏员，故凡言动，得以所闻见论可否。神宗皇帝时，修注官虽不兼谏职，亦许以史事于崇政、延和殿直前陈述。陛下于炎暾可畏之候，暂停进对，亦人情之常。若着为定令，则必记于日录，传之史笔，使后人观之，将以为倦于听纳，而忘先帝之美意矣。"事遂寝。进中书舍人、礼部侍郎。蔡京用事，不能容，以宝文阁待制出知湖州。寻又夺职，居婺州。复集贤殿修撰。卒，年六十七。

论曰：徽宗荒于治，嬖幸塞朝，柄移权奸，不鸣者进，习为腝熟。鶠、根、谅、常气节偘偘，指切时敝，能尽言不讳。卒不胜谗舌，根、常死外，鶠、谅甫用而病夺之，可悲也己！金兵既举，郭药师已叛，朝廷犹弗知，矧能先见祸机哉，毋惑乎狂谅之言也。

关键词：宋史,列传

解释翻译[挑错/完善]

张根字知常，饶州德兴人。年幼时入太学，成年时，考上进士。调任临江司理参军、遂昌令。应当改任京官，因为四亲在堂，希望把给父母的恩封转给祖父母，把妻子的恩封转给母亲，于是退休，得任通直郎，成全了他的志向。当时年仅三十一。乡里有个贤者叫彭汝砺把这件事写出来，自以为不如他。

闲居十年，曾布、曾肇、邹浩及本道使者上书说明他的义行，徽宗召他到宫。他对皇帝说：“人主一日万机，所依靠的是心而已。一旦被物所牵挂，那么聪明智虑会耗尽，贤者不肖者混淆，纲纪不振。希望陛下清心寡欲，来窒灭祸乱的源头。”于是请求罢去钱塘制造局。皇帝改容赞美，任命他为亲贤宅教授。

不久，出任杭州通判，提举江西常平。内侍走马承受举劾一路把一半收入供给军衣是错误的，自转运使、郡守以下都予以罢免。张根上书说“：东西军法与西北不同，这种政制已施行一百五十年了。帅守、监司替朝廷分忧，即使有罪，还应慎重处理，怎能因为小小宦官尺纸而罢空十郡官吏呢？”诏令都恢复原官。张根又上书说“：本道去年减免租税四十万，而户部责令偿还。祖宗立下发运上供的钱额，而拨给本钱数百万缗，让官府多籴米以备用。但邀恩者献给结余，所以岁计不足，以致成为无名之敛。”诏令贷免所减租税，并且把籴米本钱还给六路，洪州丢失官印，把上千兵吏关起来审治。张根说“：这是有关部门失于稽察的过错。现在收取无罪之人，而责回不可得之物，怎能招致和气呢？”于是停止这个冤狱。

大观年间，张根入宫回答皇帝说：“陛下幸能涤除烦苛，破除朋党，而士大夫因为议论持见不一，互相观望推诿，不肯自尽其力，陛下毁去石刻，除掉党籍，让天下更始，而有关部门因为大臣仇怨，仍然禁锢自如。治国的害处，莫大于此，希望您思考计策整治这些情况。”即任命他为转运副使，改为淮南转运使，加任直龙图阁。他上书请求“：常平官只管纳息钱，以堵塞兼并；下等人户平均推付役钱，以杜绝奸伪；市易惟取净利，以役使商贾。虽然名分好像不正，但与和买不抵其价值的十分之一，而让他门加倍付出额外无名无数的敛赋，有所不同。”又请求“：把举荐官吏分为三科：一是县令，二是学官，三是县丞曹。州郡也分为三等，明确说明某人才能充任某州、某官、某县令，吏部据此注拟，则吏选稍清明，比平配硬差好多了。”诏令吏部、户部互相协商后告诉皇上。张根又因为水灾多，乞求蠲免租赋，发放洛口米、常平青苗米，赈贷流民。诏令褒扬他。

徙官两浙，谢绝不听，于是写下条疏交驿站传奏。大概说“：现在州郡没有两个月的储积，太仓没有一年的积蓄，军需匮乏，边备不周。东南水旱，盗贼常常发生，西、北二国窥伺日久，怎么能不预先计谋？”于是条列茶盐、常平等利处与弊端，于是说：“为今之计，当其大者，莫大于土木之功，现在赐给大臣一栋房子，有时耗费百万。我所管辖的二十个州，一岁上供才三十万缗而已，甚至不足以供足造一栋住宅的费用。拿住宅来尊宠元勋盛德之臣，犹恐不称，何况赐给那些阿谀邀恩者呢。即使有赵普、韩琦佐命定策之大功，希望陛下也要吝惜赏赐。其次如田园、邸店，虽然不如赐第那么多，也希望日削月损之。像金帛好赐之类，也不可不节制啊。又其次如锡带，其价值虽然只有数百缗，也一定要向数百家收敛才足数，现在却下及仆隶，让他们混淆在公卿大臣之间，贤者不肖者没有分辨。如果因为他们手下人便于领命，不必授给绶带，应当另订一套制度，以表示等级威望就行了。”上书奏来，权幸侧目，谋求能够中伤他的，交互上言，皇帝察辨张根的忠诚，不责罪于他。

不久因为花石纲拘占漕舟，官府买一根竹子耗费至五十缗，却大多落入诸位大臣之家。于是力陈弊端，更加忤逆权贵，于是摘录张根所书奏牍、注切、草略，认为傲慢不恭，责令他为监信州酒。不久又认为张根诋毁常平之法，摇动绍述之政，再贬为濠州团练副使，安置在郴州。不久因讨伐淮贼有功，得以自便。以朝散大夫身份死于家中，终年六十岁。

张根生性至孝，父亲有虫病要戒盐，张根因此吃淡味。母亲爱吃河豚及螃蟹，母亲去世后，张根不再吃。母亲害病时，每到鸡叫时就苏醒了，张根后来不忍听到鸡叫。

任谅字子谅，眉山人，徙居汝阳。九岁丧父，其舅打算逼其母改嫁，谅挽衣哭道“：哪里有为人之子不能养食自己的亲人呢？”母亲为之感动而作罢。任谅力学自奋，年仅十四，就在乡里称冠。考中进士前几名，调任河南尹曹。用兵书谒求枢密曾布，曾布派人邀他到宫殿，相见后，觉得互相不合，径自离去。曾布任宰相时，还打算用他。任谅寄给他书信，用李德裕之事来规劝他，曾布开始恼怒他。蒋之奇、章螶在枢密府任职，推荐任谅为编修官，曾布压着他们的奏章不发，任命任谅为怀州教授，徽宗看到他作的《新学碑》，说“：真是文士啊。”提升他为提举夔路学事，历官京西、河北、京东，改任转运判官。著有《河北根本籍》，凡是户口的增减，官吏的增损，以及一年收入支出及结余之数，开书可见，献给朝廷。张商英见了此书，认为任谅是天下部使者中最优秀的。

任谅任提点京东刑狱。梁山泺渔夫惯于作盗，在水中游荡没有名籍，任谅把他们五家一编列，刻在他们的船上，不这样不得进入湖区。其他县地方杂错其间的，立石为标志。盗情发生，则督促官吏及名捕，不敢不尽力，盗迹无所容。加任直秘阁，改任陕西转运副使。降人李讹哆知道边兵粮食不继，暗中挖地窖藏其粮食叛乱，送给西夏统军书信，声称定边唾手可取。任谅侦知他的阴谋，急忙输送粮食到定边及各个城堡，并且募人发掘李讹哆的地窖，得到粮食数十万石。讹哆果然入侵，失掉所藏粮食，七天后退去。后来，又围困观化堡，而边备已足，讹哆于是解围而去。

朝廷加任他为徽猷阁待制、江淮发运使。蔡京改变东南转船漕运法为直达纲，应募者大多是游手无赖，盗用干没，漫散不可核稽，人民不敢议论。任谅入宫见皇上，首先议论此事，蔡京大怒。正好汴、泗发生大水，泗城没有淹没的只有两板。任谅亲自率领士卒筑堤，把百姓迁徙到高处，给予粮食救济。水退，百姓得以保全，蔡京诬陷说淹死了上千人，因此任谅被削职归家。执政大臣中有人认为“：救水灾是守臣的职责，发运使有什么罪？”皇帝也知道他的冤枉，复用为右文殿修撰、陕西都转运使。不久重任徽猷阁待制，进升为直学士。童贯更改钱法，一定想使铁钱与铜钱等价，物价大都减去十分之九。诏令任谅与童贯商议，任谅认为是六路的祸害，停止这个计划。加任龙图阁直学士、知京兆府，徙任到渭州。因母丧离职。

宣和七年(1125)，任提举上清宝..官、修国史。当初，朝廷打算在燕地有所行动，任谅说：“中国将有忧患吗？”于是写信给宰相说：“现今契丹之势，其灭亡之迹昭然，攻取应慢慢来，出师不可无名。应当另立耶律氏的后人，使他分散为君长，则我国有存亡继绝之义，敌国有瓜分辐裂之弱，与邻近崛起的金国，势均力敌。”到这时，又认为郭药师一定会反叛。皇帝不听，大臣认为他是病狂，出京任提举嵩山崇福宫。这年冬天，金人发兵侵犯燕山，郭药师叛降，都像任谅所说那样。于是重新起用为京兆知府，不久，去世，终年五十八岁。

周常字仲修，建州人。考中进士。把所著《礼檀弓义》献给王安石、吕惠卿，二人称誉他，补任国子直讲、太常博士。为了养育双亲，求任扬州教授。年纪不到五十就退休。

很久以后，御史中丞黄履以其恬退向朝廷推荐，起用为太常博士，周常辞谢了。元符初年，朝廷又重申前命，兼任崇政殿说书，升为著作佐郎。周常上疏说：“祖宗各陵的器物只用涂金的，服饰又没有珠玉，务于质朴，表示训戒。自裕陵至宣仁后寝宫，才采用金珠，希望收藏在景灵殿，以遵遗训。”诏令放置在奉宸库。提升为起居舍人。邹浩得罪，周常以讲席身份论救，被贬为郴州监酒。徽宗即位后，召用他为国子祭酒、起居郎，周常从容上言说：“自古以来追求大治的皇帝，未尝不以尊尚志向为先。但是如果溺于富贵逸乐，蔽于谄谀顺适，则志向随之丧失，不可不戒。元..法令制度各有得失，人才各有所长，不可偏弃。”

当时天气酷热，诏令记注官卯漏时分就不要奏事，依然定为法令。周常说：“本朝记注大多兼任谏官，故凡有言语行动，可以把听到和看到的议论可否。神宗皇帝时，修注官虽然不兼任谏职，也允许在崇政、延和殿向皇帝直接陈述史事。陛下在炎热可畏的天气，暂时停止进对，也是人之常情。如果作为定令，则必定记在日录中，传记在史书中，让后人看见了，会认为陛下倦于听纳，而忘掉先帝的好意。”此事于是停止了。进升为中书舍人、礼部侍郎。蔡京执政，不能容忍他，让他以宝文阁待制身份出京任知湖州。不久又免职，住在婺州。复任集贤殿修撰。去世，终年六十七岁。

上一篇：列传·卷一百一十四

下一篇：列传·卷一百一十六

全   文：宋史

