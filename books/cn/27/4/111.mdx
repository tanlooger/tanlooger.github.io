---
---
---
title: 唐恪李邦彦余深薛昂吴敏王安中王襄赵野曹辅耿南仲（王宇附）
---

唐恪，字钦叟，杭州钱塘人。四岁而孤，闻人言其父，辄悲泣。以荫登第，调郴尉。县民有被害而尸不获，吏执其邻人，抑使自诬，令以为信。恪争之，令曰："否将为君累。"恪曰："吾为尉而盗不能捕，更俾亡辜死平？"躬出访求，夕，若有告者，旦而得尸，遂获盗。知榆次，县豪子雄于乡，萃逋庇奸，不输公赋，前后莫敢诘。恪以理善晓之，悟而自悔，折节为长者。最闻，擢提举河东常平、江东转运判官。

大观中，牂牁内附，召为屯田员外郎，持节招纳夷人。夷始恫疑，衷甲以逆，恪尽去兵卫，从数十卒单行。夷望见欢呼，投兵听命。以奉使称职，迁右司员外郎、起居舍人。迎辽使还，言河北边备弛废，宜及今无事，以时治之。徽宗壮之，曰："非卿谁宜为者。"命为都转运使，加集贤殿修撰。中贵人称诏有所市，恪不答，愤而归，中以他事，降直龙图阁、知梓州。

历五年，徙沧州。河决，水犯城下，恪乘城救理。都水孟昌龄移檄索船与兵，恪报水势方恶，船当以备缓急；沧为极边，兵非有旨不敢遣。昌龄怒，劾之，恪不为动，益治水。水去，城得全，诏书嘉奖。乃上疏请暂免保甲、保马呈阅及复诸县租，等第振贷，以宽被水之民。未报，悉便宜罢行之，民大悦。

进龙图阁待制、知扬州，召拜户部侍郎。京师暴水至，汴且溢，付恪治之。或请决南堤以纾宫城之患，恪曰："水涨堤坏，此亡可奈何，今决而浸之，是鱼鳖吾民也。"亟乘小舟，相水源委，求所以利导之，乃决金堤注之河。浃旬水平，入对，帝劳之曰："宗庙社稷获安，卿之力也。"恪再拜，因上疏言："水，阴类也，至犯京阙，天其或者以阴盛之沴儆告陛下乎？愿垂意时事，益谨天戒。"

宣和初，迁尚书，帝许以二府。为宰相王黼所陷，罢知滁州。言者论其治第历阳，扰民逾制，提举鸿庆宫。五年，起知青州；未行，召为吏部尚书，徙户部。复请外，以延康殿学士知潭州，请往钱塘扫墓，然后之官，遂改杭州，

靖康初，金兵入汴，李邦彦荐之，拜同知枢密院事，至则为中书侍郎。时进见者多论宣和间事，恪言于钦宗曰："革弊当以渐，宜择今日之所急者先之。而言者不顾大体，至毛举前事，以快一时之愤，岂不伤太上道君之心哉。京、攸、黼、贯之徒既从窜斥，姑可已矣，他日边事既定，然后白道君，请下一诏，与天下共弃之，谁曰不可。"帝曰："卿论甚善，为朕作诏书，以此意布告在位。因赐东宫旧书万卷，且用近比除子璟直秘阁，力辞之。

八月，进拜少宰兼中书侍郎，帝注礼之甚渥。然恪为相，无济时大略。金骑再来，邀割三镇，恪集廷臣议，以为当与者十九，恪从之。使者既行，于是诸道勤王兵大集，辄谕止令勿前，皆反旆而去。洎金兵薄城下，始悔之，密言于帝曰："唐自天宝而后屡失而复兴者，以天子在外可以号召四方也。今宜举景德故事，留太子居守而西幸洛，连据秦、雍，领天下亲征，以图兴复。"帝将从其议，而开封尹何栗入见，引苏轼所论，谓周之失计，未有如东迁之甚者。帝幡然而改，以足顿地曰："今当以死守社稷。"擢栗门下侍郎，恪计不用。

从帝巡城，为都人遮击，策马得脱，遂卧家求去。御史胡舜陟继劾其罪，谓"恪之智虑不能经画边事，但长于交结内侍，今国势日蹙，诚不可以备位。"乃以观文殿大学士、中太一宫使兼侍读罢，栗代为相。

京城不守，车驾至金帅营，恪曰："计失矣。一入，将不得还。"既而还宫，恪迎拜道左，请入觐，栗不可。二年正月，复幸，恪曰："一之谓甚，其可再乎？"及金人逼百官立张邦昌，令吴开、莫俦入城取推戴状，恪既书名，仰药而死。

李邦彦，字士美，怀州人。父浦，银工也。邦彦喜从进士游，河东举人入京者，必道怀访邦彦。有所营置，浦亦罢工与为之，且复资给其行，由是邦彦声誉弈弈。入补太学生，大观二年，上舍及第，授秘书省校书郎，试符宝郎。

邦彦俊爽，美风姿，为文敏而工。然生长闾阎，习猥鄙事，应对便捷；善讴谑，能蹴鞠，每辍街市俚语为词曲，人争传之，自号李浪子。言者劾其游纵无检，罢符宝郎，复为校书郎。俄以吏部员外郎领议礼局，出知河阳，召为起居郎。邦彦善事中人，争荐誉之，累迁中书舍人、翰林学士承旨。

宣和三年，拜尚书右丞；五年，转左丞。浦死，赠龙图阁直学士，谥曰宣简。邦彦起复，与王黼不协，乃阴结蔡攸、梁师成等，谗黼罢之。明年，拜少宰，无所建明，惟阿顺趋谄充位而已，都人目为"浪子宰相"。

徽宗内禅，命为龙德宫使，升太宰。知众议不与，外患日逼，抗疏丐宫祠。金人既薄都城，李纲、种师道罢，邦彦坚主割地之议。太学生陈东数百人伏宣德门上书，言邦彦及白时中、张邦昌、赵野、王孝迪、蔡懋、李乂之徒为社稷之贼，请斥之。邦彦退朝，群指而大诟，且欲殴之，邦彦疾驱得免。乃以特进、观文殿大学士充太一宫使。不旬日，吴敏为请，复起为太宰。人皆骇愕，言者交论之。出知邓州，遂请持余服，提举亳州明道宫。建炎初，以主和误国，责建武军节度副使，浔州安置。

方蔡京、王黼用事，附丽者多援引入政府，若余深、薛昂、吴敏、王安中、赵野，史皆逸其事，因附着于此云。

余深，福州人。元丰五年，进士及第。崇宁元年，为太常博士、着作佐郎，改司封员外郎，拜监察御史、殿中侍御史，试辟雍司业。

累官御史中丞兼侍读。治张怀素狱，事连蔡京，与开封尹林摅曲为掩覆，狱辞有及京者辄焚之。京遂力引深与摅骤至执政。大观二年，以吏部尚书拜尚书左丞。三年，转中书侍郎；四年，转门下侍郎。京既致仕，深不自安，累疏请罢，乃以资政殿学士知青州。

政和二年，京复赴都堂治事，于是深复入为门下侍郎。七年，拜少宰。宣和元年，为太宰，进拜少保，封丰国公。再封卫国，加少傅。时福建以取花果扰民，深为言之，徽宗不悦。遂请罢，出为镇江军节度使、知福州。靖康初，加恩特进、观文殿大学士。故事，凡仆射、使相、宣徽使皆判州府，深以少傅、节度知福州，有司失之也。

深谄附蔡京，结为死党。京奸谋诡计得助多者，深为首，摅次之。言者累章劾深，深益惧，丐致仕。建炎二年，降中大夫，临江军居住。寻以渡江赦恩，还乡里，卒。子日章，亦以言者罢徽猷阁待制。

薛昂，杭州人，登元丰八年进士第。崇宁初，历太学博士、校书郎、着作佐郎，为殿中侍御史，试起居郎，改中书舍人兼侍讲，升给事中兼大司成。昂寡学术，士子有用《史记》、《西汉》语，辄黜之。在哲宗时，常请罢史学，哲宗斥为俗佞。拜翰林学士，以不称职改刑部尚书，转兵部。大观三年，拜尚书左丞。明年，请补外，出知江宁，徙河南。久之，提举嵩山崇福宫。

政和三年，蔡京复用事，昂复自尚书右丞为左丞，迁门下侍郎。寻请罢，授彰化军节度使、佑神观使，改特进，充资政殿大学士、知应天府。昂与余深、林摅始终附会蔡京，至举家为京讳。或误及之。辄加笞责，昂尝误及，即自批其口。靖康初，言者斥其罪，诏以金紫光禄大夫致仕。杭州军乱，昂不请命领州事，责徽州居住。昂主王氏学，尝在安石坐，围棋赌诗，局败，昂不能作，安石代之，时人以为笑云。

吴敏，字元中，真州人。大观二年，辟雍私试首选。蔡京喜其文，欲妻以女，敏辞。因擢浙东学事司干官，为秘书省校书郎，京荐之充馆职。中书侍郎刘正夫以敏未尝过省，不可，京乃请御笔特召上殿，除右司郎官。御笔自此始，违者以大不恭论，繇是权幸争请御笔，而缴驳之任废矣。升中书舍人、同修国史，改给事中。敏为蔡京所引，郑居中方秉政，敏数言其失，居中衔之。坐驳盗当死者，罢为右文殿修撰、提举南京鸿庆宫。久之，复为给事中、权直学士院兼侍讲。

徽宗将内禅，蔡攸探知上意，引敏入对。宰臣执政皆在，敏前奏事，且曰："金人渝盟，举兵犯顺，陛下何以待？"上蹙然曰："奈何！"时东幸计已定，命户部尚书李棁先出守金陵。敏退，诣都堂言曰："朝廷便为弃京师计，何理也？此命果行，须死不奉诏。"宰执以为言，棁遂罢行。皇太子除开封尹，上去意益决，敏因奏对得请，遂荐李纲。纲尝语敏以上宜传位，如唐天宝故事，故荐之，冀上或有所问也。明日，宰臣奏事，徽宗独留李邦彦，语敏所对。命除门下侍郎，辅太子。敏骇曰："臣既画计，当从陛下巡幸。陛下且传位，而臣受不次之擢，臣曷敢？"上曰："不意卿乃尔敢言。"于是命敏草传位诏。

钦宗既立，上皇出居龙德宫，敏与蔡攸同为龙德宫副使，迁知枢密院事，拜少宰。敏主和议，与太宰徐处仁议不合，纷争上前。御史中丞李回劾之，与处仁俱罢，为观文殿大学士、醴泉观使。顷之，言者论其芘蔡京父子，出知扬州，再贬崇信军节度副使，涪州安置。建炎初，移柳州。俄用范宗尹荐，起知潭州，敏辞免，丐宫祠，乃提举洞霄宫。绍兴元年，复观文殿大学士，为广西、湖南宣抚使，卒于官。

王安中，字履道，中山阳曲人。进士及第，调瀛州司理参军、大名县主簿，历秘书省着作郎。政和间，天下争言瑞应，廷臣辄笺表贺，徽宗观所作，称为奇才。他日，特出制诏三题使具草，立就，上即草后批："可中书舍人。"未几，自秘书少监除中书舍人，擢御史中丞。开封逻卒夜迹盗，盗脱去，民有惊出与卒遇，缚以为盗；民讼诸府，不胜考掠之惨，遂诬服。安中廉知之，按得冤状，即出民，抵吏罪。

有徐禋者，以增广鼓铸之说媚于蔡京，京奏遣禋措置东南九路铜事，且令搜访宝货。禋图绘坑冶，增旧几十倍，且请开洪州严阳山坑，迫有司承岁额数十两。其所烹炼，实得铢两而已。禋术穷，乃妄请得希世珍异与古之宝器，乞归书艺局，京主其言。安中独论禋欺上扰下，宜令九路监司覆之，禋竟得罪。

时上方乡神仙之事，蔡京引方士王仔昔以妖术见，朝臣戚里寅缘关通。安中疏请自今招延山林道术之士，当责所属保任，宣召出入，必令察视其所经由，仍申严臣庶往还之禁；并言京欺君僣上、蠹国害民数事。上悚然纳之。已而再疏京罪，上曰："本欲即行卿章，以近天宁节，俟过此，当为卿罢京。"京伺知之，大惧，其子攸日夕侍禁中，泣拜恳祈。上为迁安中翰林学士，又迁承旨。

宣和元年，拜尚书右丞；三年，为左丞。金人来归燕，谋帅臣，安中请行。王黼赞于上，授庆远军节度使、河北河东燕山府路宣抚使、知燕山府，辽降将郭药师同知府事。药师跋扈，府事皆专行，安中不能制，第曲意奉之，故药师愈骄。俄加检校少保，改少师。时山后诸州俱陷，唯平州为张觉所据。金人入燕，以觉为临海军节度使。其后叛金，金人攻之，觉败奔燕。金人来索急，安中不得已，缢杀之，函其首送金。郭药师宣言曰："金人欲觉即与，若求药师，亦将与之乎？"安中惧，奏其言，因力求罢。药师自是解体，金人终以是启衅。安中以上清宝箓宫使兼侍读召还，除检校太保、建雄军节度使、大名府尹兼北京留守司公事。

靖康初，言者论其缔合王黼、童贯及不几察郭药师叛命，罢为观文殿大学士、提举嵩山崇福宫；又责授朝议大夫、秘书少监、分司南京，随州居住；又贬单州团练副使，象州安置。高宗即位，内徙道州，寻放自便。绍兴初，复左中大夫。子辟章知泉州，迎安中往，未几卒，年五十九。

安中为文丰润敏拔，尤工四六之制。徽宗尝宴睿谟殿，命安中赋诗百韵以纪其事。诗成，尝叹不已，令大书于殿屏，凡侍臣皆以副本赐之。其见重如此。有《初寮集》七十六卷传于世。

王襄，初名宁，邓州南阳人，擢进士第。崇宁二年，以军器监主簿言事称旨，擢库部员外郎，改光禄少卿，出察访陕西。还，为显谟阁待制、权知开封府。府事浩穰，讼者株蔓千余人，缧系满狱。襄昼夜决遣，四旬俱尽；又阅月，狱再空。迁龙图阁直学士、吏部侍郎，出知杭州；未至，改海州；又改应天府，徙郓州。召为礼部尚书，移兵部，出知颍州，改永兴军。蒲城妖贼王宁适同姓名，请更名宓。为左司谏石公弼所劾，徙汝州，俄夺学士，提举南京鸿庆宫。

大观三年，以集贤殿修撰知潭州，改兵部侍郎，使高丽。还对称旨，诏赐名襄。历工部、吏部尚书，拜同知枢密院事。坐荐引近侍，以延康殿学士罢知亳州；又坐交通郭天信落职，提举嵩山崇福宫。久之，起知郢州，复学士秩，寻加资政殿学士，徙知淮宁府。以言事忤王黼，复提举崇福宫。

宣和六年，起为河南尹。金人再入，出为西道都总管，张杲副之。高宗开大元帅府，襄以所部兵会于虞城县。即位，命襄知河南府。襄初与赵野分总西北道诸军，金人围京师，征兵入援，二人故迂道宿留。至是，降宁远军节度副使，永州安置，卒。

赵野，开封人。登政和二年进士第。历监察御史、殿中侍御史，试起居舍人兼太子舍人，俄迁中书舍人、给事中、大司成，拜刑部尚书、翰林学士。时蔡京、王黼更秉政，植党相挤，一进一退，莫有能两全者，野处之皆得其心，京、黼亦待之不疑。宣和七年，拜尚书右丞，升左丞。

靖康初，为门下侍郎。徽宗东幸，诏野为行宫奉迎使。以左司谏陈公辅言，罢野行，出为北道都总管，颜岐副之。已而落职，提举嵩山崇福宫。元帅府建，命与范讷为宣抚司，守东京，寻帅师屯宛亭，以待王师。王襄既责，野亦降安远军节度副使，邵州安置。

建炎元年，复起知密州。时盗贼充斥山东，车驾如淮南，命令阻绝，野弃城去。军校杜彦等乘间作乱，追野以归。彦坐堂上数之曰："汝知州而携家先遁，此州之人，谁其为主？"野不能应，遂见杀。家属悉为贼所分，唯子学老得免。

曹辅，字载德，南剑州人。第进士。政和二年，以通仕郎中词学兼茂科，历秘书省正字。

自政和后，帝多微行，乘小轿子，数内臣导从。置行幸局，局中以帝出日谓之有排当，次日未还，则传旨称疮痍，不坐朝。始，民间犹未知。及蔡京谢表有"轻车小辇，七赐临幸"，自是邸报闻四方，而臣僚阿顺，莫敢言。辅上疏略曰：

陛下厌居法宫，时乘小舆，出入廛陌之中、郊坰之外，极游乐而后反。道涂之言始犹有忌，今乃谈以为帝某日由某路适某所，某时而归；又云舆饰可辨而辟。臣不意陛下当宗庙社稷付托之重，玩安忽危，一至于此。夫君之与民，本以人合，合则为腹心，离则为楚、越，畔服之际在于斯须，甚可畏也。昔者仁祖视民如子。悯然惟恐其或伤。一旦宫闱不禁，卫士辄逾禁城，几触宝瑟。荷天之休，帝躬保祐。俚语有之，'盗憎主人'，主人何负于盗哉？况今革冗员，斥滥奉，去浮屠，诛胥吏，蚩愚之民，岂能一一引咎安分？万一当乘舆不戒之初，一夫不逞，包藏祸心，发蜂虿之毒，奋兽穷之计，虽神灵垂护，然亦损威伤重矣。又况有臣子不忍言者，可不戒哉！

臣愿陛下深居高拱，渊默雷声，临之以穹昊至高之势，行之以日月有常之度。及其出也，太史择日，有司除道，三卫百官，以前以后。若曰省烦约费，以便公私，则临时降旨，存所不可阙，损所未尝用。虽非祖宗奋制，比诸微服晦迹，下同臣庶，堂陛陵夷，民生奸望，不犹愈乎？

上得疏，出示宰臣，令赴都堂审问。太宰余深曰："辅小官，何敢论大事？"辅对曰："大官不言，故小官言之。官有大小，爱君之心，则一也。"少宰王黼阳顾左丞张邦昌、右丞李邦彦曰："有是事乎？"皆应以不知。辅曰："兹事虽里巷细民无不知，相公当国，独不知邪？曾此不知，焉用彼相！"黼怒其侵已，令吏从辅受辞。辅操笔曰："区区之心，一无所求，爱君而已。"退，待罪于家。黼奏不重责辅，无以息浮言，遂编管郴州。辅将言，知必获罪，召子绅来，付以家事，乃闭户草疏。夕有恶鸟鸣屋极，声若纺轮，心知其不祥，弗恤也。处郴六年，黼当国不得移，辅亦怡然不介意。

靖康元年，召为监察御史，守殿中侍御史，除左谏议大夫、御史中丞。不旬日，拜延康殿学士、签书枢密院事。未几，免签书。金人围汴都，要亲王、大臣出盟，辅与尚书左丞冯澥出使粘罕军。康王开元帅府于相州，金人请钦宗诏召之，乃遣辅往迓。至曹州，不见而复，遂从二帝留金军中。张邦昌请归辅，辅归，乞奉祠，邦昌不从。康王次南京，邦昌遣辅来见。康王即位，辅仍旧职。未几卒，诏厚恤其家。

耿南仲，开封府人。与余深同年登第，历提举两浙常平，徙河北西路，改转运判官、提点广南东路及夔州路刑狱、荆湖江西两路转运副使，入为户部员外郎、辟雍司业，坐事罢知衢州。政和二年，以礼部员外郎为太子右庶子，改定王、嘉王侍读，俄试太子詹事、徽猷阁直学士，改宝文阁直学士。在东宫十年。

钦宗辞内禅，得疾，出卧福宁殿，宰相百官班候，日暮不敢退。李邦彦曰："皇太子素亲耿南仲，可召之入。"南仲与吴敏至殿中侍疾。明日，帝即位，拜资政殿大学士、签书枢密院事。未几，免签书。帝以南仲东宫旧臣，礼重之，赐宅一区，升尚书左丞、门下侍郎。

金人再举乡京师，请割三镇以和，议者多主战守，唯南仲与吴幵坚欲割地。康王使军前，请南仲偕。帝以其老，命其子中书舍人延禧代行。金人次洛阳，不复言三镇，直请画河为界。于是议遣大臣往，南仲以老辞，聂昌以亲辞。上大怒，即令南仲出河东、昌出河北，议割地。

初，南仲自谓事帝东宫，首当柄用，而吴敏、李纲越次进，位居己上，不能平。因每事异议，摈斥不附己者。纲等谓不可和，而南仲力沮之，惟主和议，故战守之备皆罢。康王在相州，南仲偕金使王汭往卫州。乡兵谷杀汭，汭脱去，南仲独趣卫，卫人不纳。走相州，以上旨喻康王，起河北兵入卫京师，因连署募兵榜揭之，人情始安。二帝北行，南仲与文武官吏劝进。

高宗既即位，薄南仲为人，因其请老，罢为观文殿大学士、提举杭州洞霄宫。延禧以龙图阁直学士知宣州。已而言者论其主和误国罪，诏镌学士秩，延禧亦落职与祠。寻责南仲临江军居住。御史中丞张澂又言："南仲趣李纲往救河东，以致师溃，盖不恤国事，用此报雠。"帝曰："南仲误渊圣，天下共知，朕尝欲手剑击之。"命降授别驾，安置南雄，行至吉州卒。建炎四年，复观文殿大学士。

王字元忠，江州人。父易简，资政殿大学士兼侍讲。历校书郎、着作佐郎、度支员外郎兼充编修官、国子司业，为起居舍人，改中书舍人兼蕃衍宅直讲。钦宗立，以给事中命兼迩英殿经筵侍讲，转吏部侍郎，升礼部尚书、翰林学士。

康王之使金也，以为尚书左丞副之。惮行，假梦兆丐免，易简亦上书以请。上震怒，追毁左丞命，降单州团练副使，新州安置，并易简宫祠黜之。建炎四年，贼马进破江州，易简等三百人俱被害。

论曰：三代之后，有天下而长久者，汉、唐、宋尔。汉、唐末世，朋党相确，小人在位，然犹有君子扶持迁延，浸微浸灭；未有纯用小人，至于主辱国播，如宋中叶之烈也。蔡京以绍述为罗，张端官、修士而尽之，上箝下锢，其术巧矣。徽宗亦颇悟，间用郑居中、王黼、李邦彦辈，褫京柄权。以不肖易不肖，犹去野葛而代乌喙也，庸愈哉！当是时，王、蔡二党，阶京者芘京，缔黼者右黼，援丽省台，迭相指嗾，徼功挑患，汴、洛既震，则恇缩无策，苟生丐和。彼邦彦、安中、深、敏辈误国之罪，当正其僇，而钦、高二君徒从窜典，信失刑矣。恪既预推戴，署状乃死，无足赎者。辅以小臣劘上，面谯大臣，坐斥不变，独终始无朋与，其贤矣乎。

关键词：宋史,列传

解释翻译[挑错/完善]

李邦彦字士美，怀州人。其父李浦是个银匠。邦彦喜欢跟进士交游，河东举人入京者，一定取道怀州拜访邦彦。如果要添置什么，李浦也停下工作备办，而且又资助路费，从此邦彦声誉鹊起。入京补为太学生，大观二年(1108)，皇上赐他进士及第，授任秘书省校书郎，试任符宝郎。

邦彦为人俊朗豪爽，风度优美，写文章敏捷而有功底。但是在民间长大，熟习猥鄙之事，对答敏捷；擅长戏谑，能踢蹴鞠，常常把街市俗语编为词曲，人们争相传播，自号李浪子。谏官弹劾他游纵不检点，罢去符宝郎，仍任校书郎。不久以吏部员外郎兼管议礼局，出任河阳知州，受召入京任起居郎，邦彦擅长奉事宦官，宦官们争相赞誉推荐他，历任至中书舍人、翰林学士承旨。

宣和三年(1121)，被授任尚书右丞；宣和五年，转任尚书左丞。李浦去世，追赠龙图阁直学士，谥号为宣简。邦彦重新起用后，与王黼不和，于是暗中与蔡攸、梁师成等人勾结，诬陷王黼使他被罢免。第二年，邦彦被授任为少宰，毫无建树，只不过阿谀顺承谄媚充位而已，京城人都把他看作“浪子宰相”。

徽宗禅位给儿子，任命邦彦为龙德宫使，升为太宰。邦彦知道朝中众议不一，外患日渐逼近，抚疏不受命乞求留在宫祠。金兵逼近京城，李纲、种师道被罢免，李邦彦坚决主张割地求和。太学生陈东等数百人跪在宣德门上书，说邦彦及白时中、张邦昌、赵野、王孝迪、蔡懋、李..这些人是国家的祸害，请求斥退他们。邦彦退朝，人群指着他大骂，并且要殴打他，邦彦急忙逃走得以脱免。于是以特进、观文殿大学士充太一宫使。不满十天，吴敏替他请求，重新起用为太宰。人们都感到惊愕，谏官们交相指责他。出京任邓州知州，于是请求保余职，提举亳州明道宫。建炎初期，因主和误国，被贬任建武军节度副使，安置在浔州。

王安中字履道，中山阳曲人。考中进士，调任瀛州司理参军、大名县主簿，历任秘书省著作郎。政和年间，天下人争相议论祥瑞，朝廷大臣动辄上表称贺，徽宗看了王安中的上表，称他为奇才。后来有一天，徽宗特地拿出三封诏令让他草拟，安中马上写成，皇上就在他的草稿后批道：“可任中书舍人。”不久，从秘书少监授任中书舍人，提升为御史中丞。开封巡逻的士卒晚上捉拿盗贼，盗贼逃走，有个百姓受惊出门与士卒相遇，士卒把他当作盗贼绑起来；百姓到开封府申诉，受不住惨酷的拷打，于是被屈伏罪。安中审察后得知实情，审理冤屈，立即放走这个百姓，让官吏抵罪。

有个叫徐..的人，以增广鼓铸之说求媚于蔡京，蔡京上奏派遣徐..处理东南九路铜铸之事，并且令他搜访珍宝。徐..画出冶坑图，每年增加比以往多几十倍的钱，并请求开采洪州严阳山矿坑，强迫有关部门承担每年数额数十两。他们炼冶出来的，只是获得一点儿而已。徐..术穷数尽，于是妄自请求搜寻稀世珍异与古代的宝器，送到书艺局，蔡京支持他的行动。安中单独弹劾徐..欺骗皇上侵扰百姓，应当下令九路监司审核，徐..终于被治罪。

当时皇上正向往神仙之事，蔡京向皇上引见方士王仔昔，朝廷大臣及外戚们都结交关照他。安中上疏请求从今召用山野道士，应当责令引见人担保，宣召出入，一定让人观察他的行路途径，仍然严申大臣勾结的禁令；并且陈述蔡京欺君僭上、祸国害民的几件事。皇上惊觉地采纳了他的意见。不久再次上疏指责蔡京的罪行，皇上说：“本来打算马上实行你的上奏请求，因为接近天宁节，等过了此节，一定为你罢免蔡京。”蔡京探察得知，非常害怕，他的儿子蔡攸日夜在宫中侍从，向皇上哭诉恳求。皇上因此升迁安中为翰林学士，又升他为学士承旨。

宣和元年，授任尚书右丞；宣和三年，任左丞。金人来朝归还燕山旧地，朝廷谋求帅臣，安中请求前往。王黼向皇上赞誉他，皇上授任他为庆远军节度使、河北山东燕山府路宣抚使、知燕山府，辽国降将郭药师任同知府事。药师骄横，府中政事都专断独行，安中无法制止，于是曲意逢迎他，因此药师越发骄横。不久朝廷加任安中为检校少保，改任少师。当时山后各州都沦陷，只有平州被张觉占据。金人侵入燕州，任命张觉为临海军节度使。后来张觉叛金，金人进攻他，张觉失败逃到燕州。金人来索要张觉，安中不得已，缢杀了张觉，把他的头包起来送给金人。郭药师公开说“：金人要张觉立即给与，如果要药师，也打算送给他们吗？”安中害怕，把他的话上奏给朝廷，于是竭力请求罢任。药师从此颓废，金人终于因此而寻衅。安中以上清宝..宫使兼侍读身份被召还，朝廷授任他为检校太保、建雄军节度使、大名府尹兼北京留守司公事。

靖康初期，谏官弹劾他勾结王黼、童贯以及不纠察郭药师违反朝命，安中被罢贬为观文殿大学士、提举嵩山崇福宫；又被贬任为朝议大夫、秘书少监，分司南京，在随州居住；又被贬为单州团练副使，在象州安置。高宗即位，把他迁到内地道州，不久让他自便。绍兴初年，复任左中大夫。其子王辟章任泉州知州，迎接安中前往，不久去世，终年五十九岁。

安中作文章丰润敏拔，尤其擅长四六文体。徽宗曾经在睿谟殿举行宴会，命令安中赋百韵诗以记其事。诗写成后，徽宗欣赏赞叹不已，命令大字书写在殿屏上，凡是侍臣都用副本赏赐之。其见重就像这样。著有《初寮集》七十六卷流传于世。

耿南仲，开封人。与余深同年考中进士，历任提举两浙常平，徙官河北西路，改任转运判官、提点广东南路及夔州路刑狱、荆湖江西两路转运副使，入京任户部员外郎、辟雍司业，因事被罢贬为知衢州。政和二年(1112)，以礼部员外郎身份任太子右庶子，改任定王、嘉王侍读，不久试任太子詹事、徽猷阁直学士，改任宝文阁直学士。在太子宫中任职十年。

钦宗辞谢徽宗禅位，生病，出宫住在福宁殿，宰相及百官列班等候，日夜不敢退。李邦彦说：“皇太子一向亲近耿南仲，可召他入宫。”南仲与吴敏到殿中侍候。第二天，钦宗即位，授任南仲为资政殿大学士、签书枢密院事。不久，免去签书一职。钦宗因为南仲是东宫旧臣，对他非常敬重，赐给他住宅一幢，升任他为尚书左丞、门下侍郎。

金人再次出兵攻向京城，请求割给三镇讲和，朝中大臣多数主张战守，只有南仲与吴千干坚持割地。康王到军队前线，请求南仲同行。钦宗认为他年老，命令他的儿子中书舍人耿延禧代行。金兵驻扎洛阳，不再要求割去三镇，直接请求划黄河为界。于是朝廷商议派遣大臣前往，南仲以年老不愿去，聂昌以亲戚不愿去。钦宗大怒，立即下令南仲前往河东，聂昌前往河北，商议割地。

当初，南仲自认为在东宫奉事过钦宗，应当掌握大权，而吴敏、李纲超次升职，官位在自己的上面，心中不平。于是每次处理政事提出不同意见，排挤不附和自己的人。李纲等人认为不能和议，而南仲竭力阻止，单独主张和议，所以战守军备都被停止。康王在相州，南仲陪同金使王..前往卫州。乡兵打算杀死王..，王..单独逃走，南仲单身到卫州，卫州人不收纳他。逃到相州，把皇上圣旨告诉康王，调河北兵去保卫京城，于是联名签署募兵榜张贴，人心才安息。二帝被金兵掳走，南仲与文武官吏劝康王就帝位。

高宗即位后，看不起南仲的为人，趁他请求罢贬他为观文殿大学士、提举杭州洞霄宫。延禧以龙图阁直学士知宣州。不久有人上言指责他误国的罪行，诏令降去他的学士职务，延禧也被免职。不久责令南仲在临江军居住。御史中丞张贗又上言：“南仲迫使李纲前去救河东，以致军队溃败，实是不恤国事，用来报私仇。”高宗说：“南仲耽误国家大事，天下共知，我曾想亲手用剑杀了他。”下令把他降贬为别驾，安置在南雄，走到吉州死去。建炎四年(1130)，追复为观文殿大学士。

上一篇：列传·卷一百一十

下一篇：列传·卷一百一十二

全   文：宋史

