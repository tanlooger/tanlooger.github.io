---
---
---
title: ◎循吏
---

○陈靖张纶邵晔崔立鲁有开张逸吴遵路赵尚宽高赋程师孟韩晋卿叶康直

宋法有可以得循吏者三：太祖之世，牧守令录，躬自召见，问以政事，然后遣行，简择之道精矣；监司察郡守，郡守察县令，各以时上其殿最，又命朝臣专督治之，考课之方密矣；吏犯赃遇赦不原，防闲之令严矣。

承平之世，州县吏谨守法度以修其职业者，实多其人。其间必有绝异之绩，然后别于赏令，或自州县善最，他日遂为名臣，则抚子之长又不足以尽其平生，故始终三百余年，循吏载诸简策者十二人。作《循吏传》。

陈靖，字道卿，兴化军莆田人。好学，颇通古今。父仁壁，仕陈洪进为泉州别驾。洪进称臣，豪猾有负险为乱者，靖徒步谒转运使杨克巽，陈讨贼策。召还，授阳翟县主簿。契丹犯边，王师数不利，靖遣从子上书，求入奏机略。诏就问之，上五策，曰：明赏罚；抚士众；持重示弱，待利而举；帅府许自辟士；而将帅得专制境外。太宗异之，改将作监丞，未几，为御史台推勘官。

时御试进士，多擢文先就者为高等，士皆习浮华，尚敏速。靖请以文付考官第甲乙，俟唱名，或果知名士，即置上科。丧父，起复秘书丞，直史馆，判三司开拆司。淳化四年，使高丽还，提点在京百司，迁太常博士。

太宗务兴农事，诏有司议均田法，靖议曰："法未易遽行也。宜先命大臣或三司使为租庸使，或兼屯田制置，仍择三司判官选通知民事者二人为之贰。两京东西千里，检责荒地及逃民产籍之，募耕作，赐耕者室庐、牛犁、种食，不足则给以库钱。别其课为十分，责州县劝课，给印纸书之。分殿最为三等：凡县管垦田，一岁得课三分，二岁六分，三岁九分，为下最；一岁四分，二岁七分，三岁至十分，为中最；一岁五分，未及三岁盈十分者，为上最。其最者，令佐免选或超资；殿者，即增选降资。每州通以诸县田为十分，视殿最行赏罚。候数岁，尽罢官屯田，悉用赋民，然后量人授田，度地均税，约井田之制，为定以法，颁行四方，不过如此矣。"太宗谓吕端曰："朕欲复井田，顾未能也，靖此策合朕意。"乃召见，赐食遣之。

他日，帝又语端。曰："靖说虽是，第田未必垦，课未必入，请下三司杂议。"于是诏盐铁使陈恕等各选判官二人与靖议，以靖为京西劝农使，命大理寺丞皇甫选、光禄寺丞何亮副之。选等言其功难成，帝犹谓不然。既而靖欲假缗钱二万试行之，陈恕等言："钱一出，后不能偿，则民受害矣。"帝以群议终不同，始罢之，出靖知婺州，再迁尚书刑部员外郎。

真宗即位，复列前所论劝农事，又言："国家御戎西北，而仰食东南，东南食不足，则误国大计。请自京东、西及河北诸州大行劝农之法，以殿最州县官吏，岁可省江、淮漕百余万。"复诏靖条上之，靖请刺史行春，县令劝耕，孝悌力田者赐爵，置五保以检察奸盗，籍游惰之民以供役作。又下三司议，皆不果行。

历度支判官，为京畿均田使，出为淮南转运副使兼发运司公事，徙江南转运使。极论前李氏横赋于民凡十七事，诏为罢其尤甚者。徙知谭州，历度支、盐铁判官。祀汾阴，为行在三司判官。又历京西、京东转运使，知泉、苏、越三州，累迁太常少卿，进太仆卿、集贤院学士，知建州，徙泉州，拜左谏诉大夫。初，靖与丁谓善，谓贬，党人皆逐去，提点刑狱、侍御史王耿乃言靖老疾，不宜久为乡里官，于是以秘书监致仕，卒。

靖平生多建画，而于农事尤详，尝取淳化、咸平以来所陈表章，目曰《劝农奏议》，录上之，然其说泥古，多不可行。

张纶，字公信，颍州汝阴人。少倜傥任气。举进士不中，补三班奉职，迁右班殿直。从雷有终讨王均于蜀，有降寇数百据险叛，使纶击之，纶驰报曰："此穷寇，急之则生患，不如谕以向背。"有终用其说，贼果弃兵来降。以功迁右侍禁、庆州兵马监押，擢阁门祗候，益、彭、简等州都巡检使。所部卒纵酒掠居民，纶斩首恶数人，众乃定。徙荆湖提点刑狱，迁东头供奉官、提点开封府界县镇公事。

奉使灵夏还，会辰州溪峒彭氏蛮内寇，以知辰州。纶至，筑蓬山驿路，贼不得通，乃遁去。徙知渭州。改内殿崇班、知镇戎军。奉使契丹，安抚使曹玮表留之，不可。蛮复入寇，为辰州、澧鼎等州缘边五溪十峒巡检安抚使，谕蛮酋祸福，购还所掠民，遣官与盟，刻石于境上。

久之，除江、淮制置发运副使。时盐课大亏，乃奏除通、泰、楚三州盐户宿负，官助其器用，盐入优与之直，由是岁增课数十万石。复置盐场于杭、秀、海三州，岁入课又百五十万。居二岁，增上供米八十万。疏五渠，导太湖入于海，复租米六十万。开长芦西河以避覆舟之患，又筑漕河堤二百里于高邮北，旁锢钜石为十〈石达〉，以泄横流。泰州有捍海堰，延袤百五十里，久废不治，岁患海涛冒民田。纶方议修复，论者难之，以为涛患息而畜潦之患兴矣。纶曰："涛之患十九，而潦之患十一，获多而亡少，岂不可邪？"表三请，愿身自临役。命兼权知泰州，卒成堰，复逋户二千六百，州民利之，为立生祠。

居淮南六年，累迁文思使、昭州刺史。契丹隆绪死，为吊慰副使。历知秦、瀛二州，两知沧州，再迁东上阁门使，真拜乾州刺史，徙知颍州，卒。纶有材略，所至兴利除害。为人恕，喜施予，在江、淮，见漕卒冻馁道死者众，叹曰："此有司之过，非所以体上仁也。"推奉钱市絮襦千数，衣其不能自存者。

邵晔，字日华，其先京兆人。唐末丧乱，曾祖岳挈族之荆南谒高季兴，不见礼，遂之湖南。彭玗刺全州，辟为判官。会贼鲁仁恭寇连州，即署岳国子司业、知州事，遂家桂阳。祖崇德，道州录事参军。父简，连山令。

晔幼嗜学，耻从辟署。太平兴国八年，擢进士第，解褐，授邵阳主簿，改大理评事、知蓬州录事参军。时太子中舍杨全知州，性悍率蒙昧，部民张道丰等三人被诬为劫盗，悉置于死，狱已具，晔察其枉，不署牍，白全当核其实。全不听，引道丰等抵法，号呼不服，再系狱按验。既而捕获正盗，盗丰等遂得释，全坐削籍为民。晔代还引对，太宗谓曰："尔能活吾平民，深可嘉也。"赐钱五万，下诏以全事戒谕天下。授晔光禄寺丞，使广南采访刑狱。俄通判荆南，赐绯鱼。迁着作佐郎、知忠州。历太常丞、江南转运副使，改监察御史。以母老乞就养，得知朗州。入判三司磨勘司，迁工部员外郎、淮南转运使。

景德中，假光禄卿，充交址安抚国信使。会黎桓死，其子龙钺嗣立，兄龙全率兵劫库财而去，其弟龙廷杀钺自立，龙廷兄明护率扶兰砦兵攻战。晔驻岭表，以事上闻，改命为缘海安抚使，许以便宜设方略。晔贻书安南，谕朝廷威德，俾速定位。明护等即时听命，奉龙廷主军事。初，诏晔俟其事定，即以黎桓礼物改赐新帅。晔上言："怀抚外夷，当示诚信，不若俟龙廷贡奉，别加封爵而宠赐之。"真宗甚嘉纳。使还，改兵部员外郎，赐金紫。初受使，假官钱八十万，市私觌物，及为安抚，已偿其半，余皆诏除之。尝上《邕州至交州水陆路》及《宜州山川》等四图，颇详控制之要。

俄判三司三勾院，坐所举季随犯赃，晔当削一官，上以其远使之勤，止令停任。大中祥符初，起知兖州，表请东封，优诏答之。及遣王钦若、赵安仁经度封禅，仍判州事，就命晔为京东转运使。封禅礼毕，超拜刑部郎中，复判三勾院，出为淮南、江、浙、荆湖制置发运使。四年，改右谏议大夫、知广州。州城濒海，每蕃舶至岸，常苦飓风，晔凿内濠通舟，飓不能害。俄遘疾卒，年六十三。

崔立，字本之，开封鄢陵人。祖周度，仕周为泰宁军节度判官。慕容彦超叛，周度以大义责之，遂见杀。立中进士第。为果州团练推官，役兵辇官物，道险，乃率众钱，佣舟载归。知州姜从革论如率敛法，当斩三人，立曰："此非私己，罪杖尔。"从革初不听，卒论奏，诏如立议。真宗记之，特改大理寺丞，知安丰县。大水坏期斯塘，立躬督缮治，逾月而成。进殿中丞，历通判广州、许州。

会滑州塞决河，调民出刍楗，命立提举受纳。立计其用有余，而下户未输者尚二百万，悉奏弛之。知江阴军，属县有利港久废，立教民浚治，既成，溉田数千顷，及开横河六十里，通运漕。累迁太常少卿，历知棣、汉、相、潞、兖、郓、泾七州。兖州岁大饥，募富人出谷十万余石振饿者，所全活者甚众。

立性淳谨，尤喜论事。大中祥符间，帝既封禅，士大夫争奏上符瑞，献赞颂，立独言："水发徐州，旱连江、淮，无为烈风，金陵火，天所以警骄惰、戒淫泆也，区区符瑞，尚何足为治道言哉？"前后上四十余事。以右谏议大夫知耀州，改知濠州，迁给事中。告老，进尚书工部侍郎致仕，卒。识韩琦于布衣，以女妻之，人尝服其鉴云。

鲁有开，字元翰，参知政事宗道从子也。好《礼》学，通《左氏春秋》。用宗道荫，知韦城县。曹、濮剧盗横行旁县间，闻其名不敢入境。知确山县，大姓把持官政，有开治其最甚者，遂以无事。兴废陂，溉民田数千顷。富弼守蔡，荐之，以为有古循吏风。

知金州，有蛊狱，当死者数十人，有开曰："欲杀人，衷谋之足矣，安得若是众邪？"讯之则诬。天方旱，狱白而雨。知南康军，代还。熙宁行新法，王安石问江南如何，曰："法新行，未见其患，当在异日也。"以所对乖异，出通判杭州。

知卫州，水灾，人乏食，擅贷常平钱粟与之，且奏乞蠲其息。徙冀州，增堤，或谓："郡无水患，何以役为？"有开曰："豫备不虞，古之善计也。"卒成之。明年河决，水果至，不能冒堤而止。朝廷遣使河北，民遮诵有开功状，召为膳部郎中，元祐中，历知信阳军、洺滑州，复守冀，官至中大夫，卒。

张逸，字大隐，郑州荥阳人。进士及第，为试秘书省校书郎。知襄州邓城县，有能名。积州谢泌将荐逸，先设几案，置章其上，望阙再拜曰："老臣为朝廷得一良吏。"乃奏之。他日引对，真宗问所欲何官，逸对曰："母老在家，愿得近乡一幕职官，归奉甘旨足矣。"授澶州观察推官，数日，以母丧去。服除，引对，帝又固问之，对曰："愿得京官。"特改大理寺丞。帝雅贤泌，再召问逸者，用泌荐也。

知长水县，时王嗣宗留守西京，厚遇之，及徙青神县，贫不自给，嗣宗假奉半年使办装。既至县，兴学校，教生徒。后邑人陈希亮、杨异相继登科，逸改其居曰桂枝里。县东南有松柏滩，夏秋暴涨多覆舟，逸祷江神，不逾月，滩为徙五里，时人异之。再迁太常博士、知尉氏县。擢监察御史，提点益州路刑狱，开封府判官。使契丹，为两浙转运使。徙陕西，未赴，又徙河东，居数月，复徙陕西。以龙图阁待制知梓州。

累迁尚书兵部郎中，知开封府。有僧求内降免田税，而逸固执不许。仁宗曰："有司能守法，朕何忧也。"又言："顷禁命妇干禁中恩，比来稍通女谒，愿令官司纠劾。"从之。

以枢密直学士知益州。逸凡四至蜀，谙其民风。华阳驺长杀人，诬道旁行者，县吏受财，狱既具，乃使杀人者守囚。逸曰："囚色冤，守者气不直，岂守者杀人乎？"囚始敢言，而守者果服，立诛之，蜀人以为神。会岁旱，逸使作堰壅江水，溉民田，自出公租减价以振民。初，民饥多杀耕牛食之，犯者皆配关中。逸奏："民杀牛以活将死之命，与盗杀者异，若不禁之，又将废穑事。今岁少稔，请一切放还，复其业。"报可。未几，卒于官。

吴遵路，字安道。父淑，见《文苑传》。第进士，累官至殿中丞，为秘阁校理。章献太后称制，政事得失，下莫敢言。遵路条奏十余事，语皆切直，忤太后意，出知常州。尝预市米吴中，以备岁俭，已而果大乏食，民赖以济，自他州流至者亦全十八九。累迁尚书司封员外郎，权开封府推官，改三司盐铁判官，加直史馆，为淮南转运副使。会罢江、淮发运使，遂兼发运司事。尝于真楚泰州、高邮军置斗门十九，以畜泄水利。又广属郡常平仓储畜至二百万，以待凶岁。凡所规画，后皆便之。

迁工部郎中，坐失按蕲州王蒙正故入部吏死罪，降知洪州。徙广州，辞不行。是时发运司既复置使，乃以为发运使，未至，召修起居注。元昊反，建请复民兵。除天章阁待制、河东路计置粮草。受诏料拣河东乡民可为兵者，诸路视以为法。进兵部郎中、权知开封府，驭吏严肃，属县无追逮。

时宋庠、郑戬、叶清臣皆宰相吕夷简所不悦，遵路与三人雅相厚善，夷简忌之，出知宣州。上《御戎要略》、《边防杂事》二十篇。徙陕西都转运使，迁龙图阁直学士、知永兴军，被病犹决事不辍，手自作奏。及卒，仁宗闻而悼之，诏遣官护丧还京师。

遵路幼聪敏，既长，博学知大体。母丧，庐墓蔬食终制。性夷雅慎重，寡言笑，善笔札。其为政简易不为声威，立朝敢言，无所阿倚。平居廉俭无他好，既没，室无长物，其友范仲淹分奉赒其家。

子瑛，为尚书比部员外郎，不待老而归。

赵尚宽，字济之，河南人，参知政事安仁子也。知平阳县。邻邑有大囚十数，破械夜逸，杀居民，将犯境，尚宽趣尉出捕，曰："盗谓我不能来，方怠惰，易取也。宜亟往，毋使得散漫，且为害。"尉既出，又遣徼巡兵蹑其后，悉获之。

知忠州，俗畜蛊杀人，尚宽揭方书市中，教人服药，募索为蛊者穷治，置于理，大化其俗。转运使持盐数十万斤，谭民易白金，期会促，尚宽发官帑所储副其须，徐与民为市，不扰而集。

嘉祐中，以考课第一知唐州。唐素沃壤，经五代乱，田不耕，土旷民稀，赋不足以充役，议者欲废为邑。尚宽曰："土旷可益垦辟，民稀可益招徕，何废郡之有？"乃按视图记，得汉召信臣陂渠故迹，益发卒复疏三陂一渠，溉田万余顷。又教民自为支渠数十，转相浸灌。而四方之民来者云布，尚宽复请以荒田计口授之，及贷民官钱买耕牛。比三年，榛莽复为膏腴，增户积万余。尚宽勤于农政，治有异等之效，三司使包拯与部使者交上其事，仁宗闻而嘉之，下诏褒焉，仍进秩赐金。留于唐凡五年，民像以祠，而王安石、苏轼作《新田》、《新渠》诗以美之。

徙同、宿二州，河中府神勇卒苦大校贪虐，刊匿名书告变，尚宽命焚之，曰："妄言耳。"众乃安。已而奏黜校，分士卒隶他营。又徙梓州。尚宽去唐数岁，田日加辟，户日益众，朝廷推功，自少府监以直龙图阁知梓州。积官至司农卿，卒，诏赐钱五十万。

高赋子正臣，中山人。以父任为右班殿直。复举进士，改奉礼郎，四迁太常博士。历知真定县，通判剑刑石州、成德军。知衢州，俗尚巫鬼，民毛氏、柴氏二十余家世蓄蛊毒，值闰岁，害人尤多，与人忿争辄毒之。赋悉擒治伏辜，蛊患遂绝。

徙唐州，州田经百年旷不耕，前守赵尚宽菑垦不遗力，而榛莽者尚多。赋继其后，益募两河流民，计口给田使耕，作陂堰四十四。再满再留，比其去，田增辟三万一千三百余顷，户增万一千三百八十，岁益税二万二千二百五十七。玺书褒谕，宣布治状以劝天下，两州为生立祠。擢提点河东刑狱，又加直龙图阁、知沧州。程昉欲于境内开西流河，绕州城而北注三塘泊。赋曰："沧城近河，岁增堤防，犹惧奔溢，矧妄有开凿乎？"昉执不从，后功竟不成。

历蔡、潞二州，入同判太常寺，进集贤院学士。在朝多所建明，尝言："二府大臣或僦舍委巷，散处京城，公私非便。宜仿前代丞相府，于端门前列置大第，俾居之。"又言："仁宗朝为兖国公主治第，用钱数十万缗。今有五大长公主，若悉如前比，其费无艺。愿讲求中制，裁为定式。"请诸道提点刑狱司置检法官，庶专平谳，使民不冤。乞于禁中建阁，绘功臣像，如汉云台、唐凌烟之制。言多施行。以通议大夫致仕，退居襄阳，卒年八十四。

程师孟，字公辟，吴人。进士甲科。累知南康军、楚州，提点夔路刑狱。泸戎数犯渝州边，使者治所在万州，相去远，有警，率浃日乃至。师孟奏徙于渝。夔部无常平粟，建请置仓，适凶岁，振民不足，即矫发他储，不俟报。吏惧，白不可，师孟曰："必俟报，俄者尽死矣。"竟发之。

徙河东路。晋地多土山，旁接川谷，春夏大雨，水浊如黄河，俗谓之"天河"，可溉灌。师孟劝民出钱开渠筑堰，淤良田万八千顷，裒其事为《水利图经》，颁之州县。为度支判官。知洪州，积石为江堤，浚章沟，揭北闸，以节水升降，后无水患。

判三司都磨勘司，接拌契丹使，萧惟辅曰："白沟之地当两属，今南朝植柳数里，而以北人渔界河为罪，岂理也哉？"师孟曰："两朝当守誓约，涿郡有案牍可覆视，君舍文书，腾口说，讵欲生事耶？"惟辅愧谢。

出为江西转运使。盗发袁州，州吏为耳目，久不获，师孟械吏数辈送狱，盗即成擒。加直昭文馆，知福州，筑子城，建学舍，治行最东南。徙广州，州城为侬寇所毁，他日有警，民骇窜，方伯相踵至，皆言土疏恶不可筑。师孟在广六年，作西城，及交址陷邕管，闻广守备固，不敢东。时师孟已召还，朝廷念前功，以为给事中、集贤殿修撰，判都水监。

贺契丹主生辰，至涿州，契丹命席，迎者正南向，涿州官西向，宋使价东向。师孟曰："是卑我也。"不就列，自日昃争至暮，从者失色，师孟辞气益厉，叱傧者易之，于是更与迎者东西向。明日，涿人钱于郊，疾驰过不顾，涿人移雄州以为言，坐罢归班。复起知越州、青州，遂致仕，以光禄大夫卒，年七十八。

师孟累领剧镇，为政简而严，罪非死者不以属吏。发隐擿伏如神，得豪恶不逞跌宕者必痛惩艾之，至剿绝乃已，所部肃然。洪、福、广、越为立生祠。

韩晋卿，字伯修，密州安丘人。为童子时，日诵书数千言。长以《五经》中第，历肥乡嘉兴主簿、安肃军司法参军、平城令大理详断、审刑详议官，通判应天府，知同州、寿州，奏课第一，擢刑部郎中。

元祐初，知明州，两浙转运使差役法复行，诸道处画多仓卒失叙，独晋卿视民所宜而不戾法指。入为大理少卿，迁卿。

晋卿自仁宗朝已黄讼臬，时朝廷有疑议，辄下公卿杂议。开封民争鹑杀人，王安石以为盗拒捕斗而死，杀之无罪，晋卿曰："是斗杀也。"登州妇人谋杀夫，郡守许遵执为按问，安石复主之，晋卿曰："当死。"事久不决，争论盈庭，终持之不肯变，用是知名。

元丰置大理狱，多内庭所付，晋卿持平考核，无所上下。神宗称其才，每谳狱虽明，若事连贵要、屡鞠弗成者，必以委之，尝被诏按治宁州狱，循故事当入对，晋卿曰："奉使有指，三尺法具在，岂应刺候主意，轻重其心乎？"受命即行。

诸州请谳大辟，执政恶其多，将劾不应谳者。晋卿曰："听断求所以生之，仁恩之至也。苟谳而获谴，后不来矣。"议者又欲引唐日覆奏，令天下庶戮悉奏决。晋卿言："可疑可矜者许上请，祖宗之制也。四海万里，必须系以听朝命，恐自今庾死者多于伏辜者矣。"朝廷皆行其说，故士大夫间推其忠厚，不以法家名之。卒于官。

叶康直，字景温，建州人。擢进士第，知光化县。县多竹，民皆编为屋，康直教用陶瓦，以宁火患。凡政皆务以利民。时丰稷为谷城令，亦以治绩显，人歌之曰："叶光化，丰谷城，清如水，平如衡。"

曾布行新法，以为司农属。历永兴、秦凤转运判官，徙陕西，进提点刑狱、转运副使。五路兵西征，康直领泾原粮道，承受内侍梁同以饷恶妄奏，神宗怒，械康直，将诛之，王安礼力救，得归故官。

元祐初，加直龙图阁，知秦州。中书舍人曾肇、苏辙劾康直谄事李宪，免官，究实无状，改知河中府，复为秦州。夏人侵甘谷，康直戒诸将设伏以待，歼其二酋，自是不敢犯境。进宝文阁待制、陕西都运使。以疾请知亳州，通浚积潦，民获田数十万亩。召为兵部侍郎，卒，年六十四。

关键词：宋史,列传

解释翻译[挑错/完善]

陈靖，字道卿，兴化军莆田县人。好学习，颇通古今，父亲陈仁壁，仕陈洪进，担任泉州别驾。陈洪进称臣，豪猾者有的依险作乱，陈靖步行拜谒转运使杨克巽，陈请讨伐贼寇的方策。被召还，授予阳翟县主簿。契丹进犯边境，北宋政府的军队多次处于不利，陈靖遣从子上书朝廷，请求入奏他的谋略。诏令随之询问此事，上奏五策，说：明令赏罚；安抚士众；持重示弱，等待机会举兵；允许将帅自找谋士幕僚；而将帅能够专制境外。宋太宗对他感到惊异，改任为将作监丞，不久，担任御史台推勘官。

当时，殿试进士，多选择文章先完成而送到的人为高等第，士大夫都因习浮华，崇尚敏捷快速。陈靖请求把试文交付考官来决定甲、乙等级，等到唱名，有的果然是知名之士，即置于上科。为父服丧，后复起任秘书丞，直史馆，判三司开拆司。淳化四年(993)，出使高丽而还，提点在京百司，迁升太常博士。

宋太宗务兴农事，诏令有司议行均田法，陈靖议论说：“法很难突然推行。应该先命大臣或三司使担任租庸使，或兼任屯田制置使，仍诏令三司判官选用通晓民事的二个人担任副官。东京、西京两地相隔千里，检查荒地及逃民田产籍之为官府所有，招募耕作，赏赐耕田的人房屋、耕牛、耙犁农具、粮食种籽，不足的则给以库钱。别其租课为十分，责令州县地方官劝课农桑，给印纸写在上面。划分高低等级为三等：凡县管垦田，一年得租课三分，二岁六分，三岁九分，为下等；一年四分，二年七分，三年达到十分，为中等；一年五分，没有三年达到十分的，为上等。其最上一等者，守令、副官免选或超额发给奖资；最下一等者，就增选又降低奖资。每州通以各个县田为十分，看其高低等级予以赏罚。等数年以后，全部罢除官府屯田，全部分给民众收取田赋，然后按照人口授给土地，丈量土地，平均赋税，大致按井田之制，以此为授田原则，颁行四方，不过如此罢了。”宋太宗对吕端说：“我想恢复井田，担心怕不行，陈靖的这个奏策正合乎我的心意。”于是召见陈靖，赏赐他吃饭后遣他回去。

另有一天，宋太宗又对吕端说：“陈靖虽说的是对的，但府田不一定能开垦，租课不一定能收入，请令三司议论。”于是，诏令盐铁使陈恕等各选判官二人与陈靖议论，任命陈靖担任京西路劝田使，命大理寺丞皇甫选、光禄寺丞何亮为副官。皇甫选等说这个功劳难以取得，宋太宗还说不会这样。此后，陈靖想借缗钱二万来试行这件事，陈恕等说：“钱一拿出，以后不能偿还，那么民众就会受害了。”太宗皇帝以各人的议论终不相同，于是才罢去不行，诏令陈靖出任婺州知州，又迁升为尚书刑部员外郎。

真宗即位以后，陈靖又论列从前所论劝农事，又说：“国家在西北防御戎敌，而仰食于东南的供给，东南食不足，则会延误国家的大计。请在京东、京西及河北各州大行劝农的办法，以此来作为评价州县官吏的好坏等级，每年可节省江浙、两淮的漕粮百余万石。”又诏令陈靖条列奏上，陈靖请刺史参加行春耕之礼，要求县令劝勉耕种，讲求孝悌，努力耕作的人赏赐爵禄，置设五保以检举、监察盗贼，籍没游惰的民众以供给劳役、耕作。真宗皇帝又下令三司议论，最后都没有具体施行。

陈靖历任度支判官、京畿均田使，出任淮南转运副使兼发运司公事，迁升江南转运使。特别奏论前任李氏横取民赋一共十七事，诏令他罢去其中特别厉害的。迁徙任潭州知州，历任度支、盐铁判官。祀于汾阴，担任行在三司判官。又历任京西、京东路转运使，先后任泉州、苏州、越州三州知州，多次迁任太常少卿，进升太仆卿、集贤院学士，担任建州知州，迁任泉州知州，拜为左谏议大夫。起初，陈靖与丁谓友善，丁谓被贬，他的党羽都被逐去，提点刑狱、侍御史王耿于是奏请陈靖因老患病，不适宜长期担任地方官吏，于是以秘书监致仕，在仕任而卒。

陈靖平生多建树、筹划，而对于农事尤为详悉，曾取淳化、咸平年间以来所奏陈的表文谏章，编辑为《劝农奏议》，录载上之，然而其中的许多观点泥古不化，大多不可施行。

吴遵路，字安道。父亲吴淑，见载于《文苑传》。中进士第，累任官至殿中丞，担任秘阁校理。章献太后临朝称制，国家的朝政得失，下面朝臣没有谁敢于议论。吴遵路条奏陈请十多件事，语言都直爽而切中要害，违背太后的意思，出任常州知州。曾经预先在吴中一带买米，以防备歉收年岁，不久，果然大部分地方缺乏粮食，民众依赖这些买的米得以接济，从其他州县流徙来的人也依靠这些买的米而十有八九活下来。累迁升为尚书司封员外郎，暂任开封府推官，改任三司盐铁判官，加直史馆，担任淮南转运副使。正逢罢免江浙、淮南路发运使，于是兼任发运司事。曾经在真州、楚州、泰州、高邮军建置斗门十九座，以蓄泄洪水。又扩广本州县常平仓储备米达到二百万石，以防备凶年歉收。凡所规划、考虑到的事，后来都获得了便利。

吴遵路迁任工部郎中，因为没有发现蕲州王蒙正过去的部吏所犯下的死罪，被降职任洪州知州。徙任广州知州，推辞而没有去。这个时候发运司又恢复设置使官，于是任命他为发运使，没有到任，召他修撰起居注。元昊叛反，奏请复建民兵。担任天章阁待制、河东路计置粮草。受诏负责挑选河东乡民可当兵的人，各路把他的这种方法当作基本法则去仿效。进任兵部郎中、暂任开封府知府。对待官吏严明，所辖县分没有需要追查的刑事犯罪。

当时，宋庠、郑戬、叶清臣都是宰相吕夷简所不喜欢的人，吴遵路与他们三人雅趣相投，友谊深厚，吕夷简妒忌他，让他出任宣州知州。奏上《御戎要略》、《边防杂事》二十篇。徙任陕西都转运使，迁升龙图阁直学士，担任永兴军知军，带病还处理公务，亲自上书奏事。他死的时候，宋仁宗听说后为之悼念，诏令遣官护丧返还京师。

吴遵路幼时聪明、敏捷，到长大后，博学广读，知书识大体。母亲死后，在墓旁草屋服丧、素食，直到按礼制规定服完丧期。性格坚毅、淡雅、慎重，很少言笑，善于写文章。他治理政事简易，不被声威所左右，立朝敢于发表意见，无所阿谀、奉承的行为。平素居家廉洁、俭朴，没有其他的嗜好，死后，家里没有什么值钱的物品，他的朋友范仲淹把自己的俸禄分些给他家人养家。

吴遵路的儿子吴瑛，担任尚书比部员外郎，没有等他年老就告老还乡了。

程师孟，字公辟，吴县人。中进士甲科。历任南康军知军、楚州知州，提点夔州路刑狱。泸水一带西戎多次进犯渝州边地，使者治所在万州，相去很远，有敌警讯，率兵一整天才能到。程师孟奏请迁路治到渝州。夔州路部没有常平粟，奏请建常平仓。恰逢凶年歉收，赈济饥民不足，即下令调用其他的储备粮，不等向上报告。官吏害怕，告诉他这样做不行。程师孟说：“一定要等待报告，挨饿的人就都饿死了。”最后还是开仓发粮。

程师孟迁徙河东路担任官职。晋地多土山，旁接河流山谷，春夏之间，大雨滂沱，水流混浊如黄河，俗谓之“天河”，可灌溉。程师孟劝民出钱开渠筑堰，淤良田一万八千顷，辑录这些事写成《水利图经》，颁布于地方州县。担任度支判官。担任洪州知州，积石为江堤，疏浚章沟，开揭北闸，以节制水的升降，后来没有水患。

程师孟任判三司都磨勘司，接伴契丹使，萧惟辅说：“白沟之地属于宋、契丹相连地区，现在南朝(指宋朝)植柳数里，而以契丹人在界河捕鱼为罪，难道有这样的道理吗？”程师孟说“：两朝都应当遵守誓约，涿郡有案牍条文可以供检查督察，你舍弃文书，凭口说，岂不是想生事吗？”萧惟辅惭愧地辞谢而去。

程师孟出任江西转运使。袁州发生了盗患，因本州的小吏充当他们的耳目，好久不能抓到他们，程师孟捉拿几个小吏审讯送狱后，盗贼即被擒获。加直昭文馆，担任福州知州，修筑子城，建设学校，他的治理政事的政绩在东南各地最为显著。迁徙广州，州城为侬族贼寇所毁，另有一天有警报，民众骇怕而逃窜，周围守令接踵而至，都说泥土疏恶而不可以修筑。程师孟在广州六年，修建西城，到交趾攻陷邕管，听说广州防守甚为坚固，因此不敢再向东进。当时程师孟已被召还，朝廷念他的前功，授任他为给事中、集贤殿修撰，任判都水监。

程师孟为贺契丹主生日诞辰，到涿州，契丹排列入席位置，迎客的人向正南而坐，涿州的官吏向西而坐，宋使向东而坐。程师孟说“：这是看不起我。”不入席就座。从太阳偏西一直争至黄昏，跟随他的人为他担惊失色，程师孟语辞气概更加坚毅，叱责傧相改变安排，于是，改为要迎客的人坐西向东。第二天，涿人在郊野为他饯行，他疾驰而过，头也不回，涿人移居雄州以此为题进行议论，他因此被罢免归班。重新起用后，他先后担任越州、青州知州，于是致仕，在光禄大夫任上去世，卒年七十八岁。

程师孟多次担任一些重要地区的官吏，为政简约、严格，罪行不重的人都不要下属去处置。发现隐私，揭发隐藏的奸邪，都料事如神，对于豪强、恶霸、为非作歹的人一定严厉地惩罚他们，直至斩尽灭绝才罢休，所辖部属，恭敬肃然。洪州、福州、广州、越州，都为他建立生祠。

上一篇：列传·卷一百八十四

下一篇：列传·卷一百八十六

全   文：宋史

