---
---
---
title: 王延德常延信程德玄王延德魏震张质杨允恭秦羲谢德权阎日新靳怀德
---

王延德，开封东明人。曾祖芝，濮阳令。祖璋，相州录事参军。父温。晋末契丹内寇，温率乡豪捍蔽境内，里人德之。宣祖掌畿甸兵，与温厚善，延德方总角，宣祖爱其谨重，召置左右。太宗尹京，署为亲校，专主庖膳，尤被倚信。

太平兴国初，授御厨副使，数月，迁正使。从征太原，未几，加尚食使，赐浚仪县寿昌坊宅一区。俄领蓟州刺史，兼掌武德司，改皇城使，掌御辇院、左藏库。延德所领凡五印，因对恳让，遂罢左藏、御厨。八年，兼充亲王诸宫使。延德素谨慎，以旧恩，每延访外事。端拱初，领本州团练使。淳化中，当进秩，延德与王继恩、杜彦钧使额已极，特置昭宣使，以延德等为之。至道二年，加领平州防御使。

真宗嗣位，改领怀州。永熙复土，提点缘路供顿。咸平初，出知华州，占谢日，面请罢昭宣使，从之。实以御侮正秩，奉给优厚故也。上幸大名，为东京旧城都巡检使。明年，以风痹请告，遣还本郡，是冬卒，年六十四。赠邕州观察使。

延德所至，好撰集近事。掌御厨则为《司膳录》，掌皇城司则为《皇城纪事录》，从郊祀为行宫使则为《南郊录》，奉诏修内则为《版筑记》，从灵驾则为《永熙皇堂录》、《山陵提辖诸司记》，及治郡则为《下车奏报录》。先是，诏史官修太祖、太宗《实录》，多以国初事访延德，又上《太宗南宫事迹》三卷。子应昌，庄宅使、端州团练使。

常延信，并州平晋人。祖思，仕周历昭义、归德、平卢三镇节度，延信皆补牙职，领和州刺史。思卒，入为六宅使，领郡如故。

建隆初，改领平州，坐与妻族相讼，左授右监门卫副率，领护滑州黄河堤。开宝中，为京新城外汴河南巡检，出为潼关监军。延信以关路岩险，奏易道路及填禁坑，役工四十余万。又监通许镇兵，改梓、遂十二州都巡检使，赐袍带、钱百万。太平兴国初，秩满，留再任，赐钱四十万。时亡命卒多以山林为寇，延信尝领徒捕杀三百余人。又为唐、邓都巡检使，代还，继改右清道、右司御二副率。

雍熙三年，命督镇州以北至军前刍粮。是冬，为全、邵六州都巡检使，令疾置之任。就充羊状六砦都钤辖，迁右卫副率。会诚州蛮归款，命延信驰入溪洞，索其要领。又逐蛮直趣古镇，过西延、大木诸洞，蛮人慑伏。

淳化中，历襄、邓、宋、曹等州都巡检使，改左监门卫将军，屡部徒修护河防，改左领军、左屯卫二将军，充西京水南都巡检使。有盗掠彭婆镇及甲马营，延信驰以往，悉擒之。咸平中，历太康、巩县二监军。景德二年，卒，年六十四。

程德玄，字禹锡，郑州荥泽人。善医术。太宗尹京邑，召置左右，署押衙，颇亲信用事。太祖大渐之夕，德玄宿信陵坊，夜有扣关疾呼趣赴宫邸者。德玄遽起，不暇盥栉，诣府，府门尚关。方三鼓，德玄不自悟，盘桓久之。俄顷，见内侍王继恩驰至，称遗诏迎太宗即位。德玄因从以入，拜翰林使。

太平兴国二年，陈洪进来朝，命德玄迎劳之。船舰度淮，暴风起，众恐，皆请勿进。德玄曰："吾将君命，岂避险？"以酒祝而行，风浪遽止。三年，迁东上阁门使，兼翰林司事。是秋，领代州刺史。从征太原，为行宫使，师还，以功改判四方馆事。俄迁领本州团练使，又加领本州防御使。

五年，坐市秦、陇竹木联筏入京师，所过矫制免算，又高其估以入官，为王仁赡所发，责授东上阁门使，领本州刺史。陕府西南转运使、左拾遗韦务升，京西转运使、起居舍人程能，判官、右赞善大夫时载，坐纵德玄等于部下私贩鬻，务升洎能并责授右赞善大夫，载将作监丞。是冬，车驾幸魏府，命总御营四面巡检，掌给诸军资粮。

德玄攀附至近列，上颇信其言，繇是趋附者甚众。或言其交游太盛，遂出为崇信军节度行军司马。逾年，复拜慈州刺史，移知环州。时西鄙酋豪相继内附，诏以空名告敕百道付德玄，得便宜补授。顷之，以疾求致仕，优诏不许。淳化三年，改本州团练使、知邠州。未半岁，复典环州。李顺之寇西蜀，移知凤州，兼领凤、成、阶、文等州驻泊兵马事，徙庆州。咸平中，入朝，真宗命坐抚劳，访以边事。俄出知并州兼并代副都部署，移镇州，受代归阙。景德初，卒，年六十五。大中祥符中，其子继宗上章，恳祈赠典，上悯之，特赠郑州防御使。

兄德元同仕王府，至内酒坊副使。继宗，东头供奉官、阁门祗候，次子继忠，内殿崇班。德元子贲，大中祥符五年举进士，累迁太常博士。

王延德，大名人。少给事晋邸。太平兴国初，补殿前承旨，再迁供奉官。六年，会高昌国遣使朝贡，太宗以远人输诚，遣延德与殿前承旨白勋使焉。自夏州渡河，经沙碛，历伊州，望北庭万五千里。雍熙二年，使还，撰《西州程记》以献，授崇仪副使，掌御厨。明年，拜正使，出知庆州。

淳化三年，代还，监折博仓。延德与张齐贤善，因国子博士朱贻业通言齐贤，求免掌庾，希进用。齐贤为言之，上怒曰："延德愿掌仓以自效，未逾月，又祷宰相求免，何也？"因召延德诘责，自言未尝遣贻业诣相府有所求请。上疑齐贤不实，召贻业至，贻业又讳之，齐贤耻自辨，因顿首称罪。上怒，即以延德领懿州刺史以宠之。五年，提点三司衙司、磨勘凭由司。未几，拜左屯卫大将军、枢密都承旨，俄授度支使。

真宗即位，转左千牛卫上将军，充使如故。延德前使西域，冒寒不汗，得风痹疾，艰于步履。咸平初，出为舒州团练使、知郓州，徙青州，坐市物有剩利，降授左武卫将军。久病落籍，遣家人代诣登闻鼓院求休致，上以其久事先帝，复授左千牛卫上将军致仕。景德三年，卒，年六十八。

延德以攀附得官，倾险好进，时人恶之。兄延之，乾德六年进士，至屯田郎中致仕。

魏震，不知何许人。祖浩，赡国军榷盐制置使。父钺，蒲台令。震初用祖荫，当补廷职，自以习词业，不屑就。姚恕尝与钺蒲台交代，及为皇子教授，太宗在藩邸，恕尝称震之材，因召寘邸中。即位，补殿直、庐寿八州巡检。从征河东，掌行在左藏库，改供奉官。雍熙初，温州进瑞木成文，震作诗赋以献，拜崇仪副使，赐白金二千两，掌内弓箭库。出知保州，会诸将北伐，为幽州西北路钤辖。下飞狐、蔚州，以功就迁崇仪使、知蔚州。复知保州，移秦州钤辖。端拱中，召拜西上阁门使，俄知庐州，徙澶州。淳化二年，进东上阁门使、知凤州，坐事免。至道初，起为洛苑使、知洪州。二年，复为东上阁门使，知定、代二州并兼行营钤辖。咸平元年卒。子致恭，殿中丞。

张质，字守朴，博州高唐人。少孤，养于兄赞。赞为枢密院典谒，质因得隶兵房，颇为赵普、曹彬所知。太宗征河东，还驻镇阳，彬方典枢务。一夕，议调发屯兵，时，军载簿领，阻留在道。质潜计兵数，部分军马，及得兵籍较之，悉无差谬。淳化中，累迁本房副都承旨。

咸平初，授左监门卫将军、枢密副都承旨。先是，枢密吏皆以年劳次补，有至主事而懵其职者。景德三年夏，内出公事三条，令主事以下详决之，命质与礼房副承旨尹德润宿御书院考第。翌日，上亲临阅视，凡选补四十余人，不中式除崇班、供奉官、奉职者十余人。以质为左屯卫大将军，加给月奉，历右神武军、右卫二大将军。

大中祥符七年，转都承旨。在枢要仅五十日，练习事程，精敏端悫，未尝有过。旧，本院吏罕有迁至都承旨者，上素知质廉谨，故以授之。尝召问五代以降洎国初军籍更易之制，且命条具利害，质纂为三篇，目曰《兵要》以进，上览而称善。

好养生之术，老而不衰，以是多接隐人方士，然语不及公家事。每大祀巡幸，质多为行宫使，或领巡检提点供顿之务。天禧元年九月，方候对承明殿，暴中风眩，舆归卒，年七十四。录其子大理评事纯为卫尉寺丞，孙思道为三班奉职。

杨允恭，汉州绵竹人。家世豪富，允恭少倜傥任侠。乾德中，王师平蜀，群盗窃发，允恭裁弱冠，率乡里子弟砦于清泉乡，为贼所获，将杀之。允恭曰："苟活我，当助尔。"贼素闻其豪宗，乃释之。阴结贼帅子，日与饮博，阳不胜，偿以赀，使伺贼。贼将害允恭，其子以告，因遁去。内客省使丁德裕讨贼至州，允恭以策干之，署绵、汉招收巡检，贼平，补殿前承旨。

太平兴国中，以殿直掌广州市舶。自南汉之后，海贼子孙相袭，大者及数百人，州县苦之。允恭因部运入奏其事，太宗即命为广、连都巡检使。又以海盐盗入岭北，民犯者众，请建大庾县为军，官辇盐市之。诏建为南安军，自是冒禁者少。贼有叶氏者，众五百余，往来海上。允恭集水军，造轻舠，掩袭其首，斩之。余党弃船走，伏匿山谷，允恭伐木开道，悉歼焉。贼寇每遇风涛，则遁止洲岛间。允恭领众涉海，捕之殆尽，贼皆望风奔溃。又抵漳、泉贼所止处，尽夺先所劫男女六十余口还其家。诏书嘉奖，赐钱十万，转供奉官。诏归，改内殿崇班。

时缘江多贼，命督江南水运，因捕寇党。行及临江军，择骁卒拏轻舟伺下江贼所止，夜发军城，三鼓，遇贼百余，拒敌久之，悉枭其首。又趣通州境上蹑海贼，贼系众舟。张幕，发劲弩、短炮。允恭兵刃所向，多为幕所萦，炮中允恭左肩，流血及袖，容色弥壮。徐遣善泅者以绳连铁钩散掷之，坏其幕，士卒争进，贼赴水死者大半，擒数百人。自是江路无剽掠之患。以功转洛苑副使，江、淮、两浙都大发运、擘画茶盐捕贼事；赐紫袍、金带、钱五十万。先是，三路转运使各领其职，或廪庾多积，而军士舟楫不给，虽以官钱雇丁男挽舟，而土人惮其役，以是岁上供米，不过三百万。允恭尽籍三路舟卒与所运物数，令诸州择牙吏，悉集，允恭乃辨数授之。江、浙所运，止于淮、泗，由淮、泗输京师，行之一岁，上供者六百万。

淳化五年，转西京作坊使。初，产茶之地，民输赋者悉计其直，官售之，精粗不校，咸输榷务。商人弗肯售，久即焚之。允恭曰："竭民利而取之，积腐而弃之，非善计也。"至道初，刘式建议请废缘江榷务，许商人过江，听私货鬻。允恭以为诸州新陈相糅，两河诸州风土，各有所宜，非杂以数品，即商人少利。请依旧江北置务，均色号，以年次给之。事下三司，盐铁使陈恕等以允恭议为是，诏从之。即命允恭为发运使，始改"擘画"为"制置"，以西京作坊副使李廷遂、着作佐郎王子舆并为同发运使。

巢、庐江二县旧隶庐州，道远多寇，民输劳费。允恭请以二县建军，诏许之，以无为为额。淮南十八州军，其九禁盐地，则上下其直，民利商盐之贱，故贩者益众，至有持兵器往来为盗者。允恭以为行法宜一，即奏请悉禁，而官遣吏主之。事下三司，三司言其不可，允恭再三为请，太宗始从之。是岁，收利巨万。允恭与王子舆、秦羲同主茶盐之任，多作条制，遂变新法。

真宗即位，改西京左藏库使。又言川峡铁钱之弊，曰："凡民田之税，昔输铜钱之一，今输铁钱亦一；而吏卒奉旧给铜钱之一，今给铁钱五；及行用交易，则铁钱之十，为铜钱之一。且民入田税，以一为十，官失其九矣；吏卒奉给，增一为五，官又失其四矣；吏卒得五用十，复失其半矣。臣在先朝，尝陈其事，愿变法以革其弊，先帝方议行之，会贼顺叛扰而止。今陛下继成先烈，可遂建其法，使民不失所。且饶、信之铜，积数千万，若遣运于荆，达于蜀，蜀素多铜，俾夔、益、遂各置监鼓铸，岁用均给，不十年，悉用铜钱矣。"议虽未用，然自是吏卒奉给，始改用十铁钱易铜钱之一。

俄知通利军，兼黄、御河发运使。会议减西鄙屯兵，以息转饷，召允恭与崇仪副使窦神宝、阁门祗候李允则驰往经度，图上郡县山川之形胜。允恭因建议曰："自环州入积石、抵灵武七日程。刍粟之运，其策有三。然以人以驴，其费颇烦，而所载数鲜。莫若用诸葛亮木牛之制，以小车发卒分铺运之。每一车四人挽之，旁设兵卫，加戈刃于其上，寇至则聚车于中，合士卒之力，御寇于外。"寻为议者所沮而止。复遣之任，又议，江、淮盐铁使陈恕力争，诏从允恭之议。加领康州刺史。

咸平初，以北边卖马，未有定直，命允恭主平其估，乃置估马司，铸印以为常制。王均之乱，上虑南方有聚寇，命允恭为荆湖、江、浙都巡检使，内殿崇班杨守遵副之，赐与甚厚。二年夏，以疾闻，遣其子大理评事可乘传侍疾。七月，卒于升州，年五十六，赐其次子告同学究出身，赙钱二十万、绢百匹。又以钱五万、帛五十匹给其家。命扬州官造第一区赐之。

允恭有胆干，能以方略捕贼。王小波之乱也，李顺之兄自荣据绵竹，土人多被胁从。允恭兄允升、弟允元，率乡里子弟并力破之；又为王师乡导，执自荣诣剑门以献。王继恩表其事，诏赐允升学究出身，授本县令，允元什邡令。明年，召赴阙，授允升右赞善大夫，允元大理评事。

可，咸平元年进士，喜属文，有吏干，累召试，历户部、盐铁判官，知洪、宣、润、寿、潭州，至都官员外郎。告，虞部员外郎。

秦羲，字致尧，江宁人。世仕江左。曾祖本，岳州刺史。祖进远，宁国军节度副使。父承裕，建州监军使、知州事。李煜之归朝也，承裕遣羲诣阙上符印，太祖召见，悦其趋对详谨，补殿直，令督广济漕船。太平兴国中，有南唐军校马光琏等亡命荆楚，结徒为盗。羲受诏，缚光琏以献，太宗壮之。积劳改西头供奉官，决狱于淮南诸州。

淳化中，又督洛南采铜。雷有终称其有心计，遣监兴国军茶务。会杨允恭改茶盐法，荐羲掌真州榷务，寻提点淮南西路茶盐，得羡余十余万，遂与允恭同为江、淮制置，擢授阁门祗候，兼制置矾税。

咸平初，入奏，真宗面加慰劳。淮南榷盐，二岁增钱八十三万余贯，以劳改内殿崇班，又兼制置荆湖路。江南群盗久为民患，羲讨捕皆尽。四年，领发运使事，改供备库副使，献议增榷酤岁十八万缗，所增既多，尤为刻下。会岁旱，诏罢之。景德初，迁供备库使、知江陵府。坐举官不如状，削秩。

大中祥符初，起授供备库副使、宿州监军，稍迁东染院副使。明年，广州言澄海兵尝捕宜贼，颇希恩桀骜，军中不能制，部送阙下。上以远方大镇，宜得材干之臣镇抚之。宰相历言数人，皆不称旨。上曰："秦羲可当此任。"复授供备库使，充广州钤辖。历东染院使、知苏州，改崇仪使、提举在京诸司库务。因对，求典藩郡，迁内园使、知泉州。天禧四年，代还。道病卒，年六十四。

羲知书，好为诗，喜宾客，颇有士风。历财货之任，凡十余年，精勤练习，号为称职。

谢德权，字士衡，福州人。父文节，初仕王氏，为侯官令。后入南唐，为忠烈都虞侯、饶州团练使，以骁勇闻。周世宗南征，文节独擐甲度大江，潜觇敌垒，吴人号为"铁龙"。后守鄂州，拒宋师，战没。

德权初以父死事，李煜署庄宅副使。归宋，诣登闻检院自荐，补殿前承旨，迁殿直、陕西巡检，以劳就改右侍禁。咸阳浮桥坏，转运使宋太初命德权规画，乃筑土实岸，聚石为仓，用河中铁牛之制，缆以竹索，繇是无患。

咸平二年，宜州溪蛮叛，命陈尧叟往经度之，德权预其行，以单骑入蛮境，谕以朝旨，众咸听命。尧叟以闻，加阁门祗候，广、韶、英、雄、连、贺六州都巡检使。代归，提点京城仓草场。先是，廥积多患地下湿，德权累甓为台以藉之，遂无败腐。

京城衢巷狭隘，命德权广之。既受诏，则先撤贵要邸舍，群议纷然。有诏止之，德权面请曰："臣己受命，不可中止。今沮事者皆权豪辈，吝屋室僦资耳，非有他也。"上从之。因条上衢巷广袤及禁鼓昏晓之制。

会有凶人刘晔、僧澄雅讼执政与许州民阴构西夏为叛者，诏温仲舒、谢泌鞫问，令德权监之。既而按验无状，翌日，对便殿，具奏其妄。泌独曰："追摄大臣，狱状乃具。"德权曰："泌欲陷大臣耶！若使大臣无罪受辱，则人君何以使臣，臣下何以事君？"仲舒曰："德权所奏甚善。"上乃可之。

六年，命城新乐县，迁供奉官。又命浚北平砦濠，葺蒲阴城。一日，遽乘传诣阙求对，且言："边民多挈族入城居止。前岁契丹入塞，傅潜闭垒自固，康保裔被擒，王师未有胜捷。臣以为今岁契丹必寇内地，令边兵聚屯一处，尤非便利，愿速分戍镇、定、高阳三路。天雄城垒阔远，请急诏蹙之，仍葺澶州城，北治德清军城堑，以为豫备。臣实虑蒲阴工作未讫，寇必暴至。"上慰遣之，既而契丹果围蒲阴。及闻有诏修河北行宫，德权又驿奏，请车驾毋渡河，及至澶州，德权单马间道赴行在。

未几，迁内殿崇班、提辖三司衙司。德权为设条制，均其差使。有大将隶内侍主藏，内侍为奏留，规免烦重之役。德权携奏白上，极言侥幸，上称其有守。又命提总京城四排岸，领护汴河兼督辇运。前是，岁役浚河夫三十万，而主者因循，堤防不固，但挑沙拥岸址，或河流泛滥，即中流复填淤矣。德权须以沙尽至土为垠，弃沙堤外，遣三班使者分地以主其役。又为大锥以试筑堤之虚实，或引锥可入者，即坐所辖官吏，多被谴免者。植树数十万以固岸。建议废京师铸钱监，徙西窑务于河阴，大省劳费。改崇仪副使，兼领东西八作司。先时，每营造患工少，至终岁不成。德权按其役，皆克日而就。

大中祥符元年，议东封，命与刘承珪、戚纶同计度发运，迁供备库使。预修玉清昭应宫。时，累徙民舍以广宫地。刘承珪议掘地及丈，加筑以壮基址。德权患其劳役过甚，日与忿争，不能夺，遂求罢，复领京城仓草场。导金水河，自皇城西环太庙，凡十余里。三年，出知泗州，占谢日，自陈："臣久领京务，颇虑中外观听，谓臣负谴外迁，愿稍进其秩。"诏改西染院使遣之。至任，逾月卒，年五十八。以其子平为定远主簿，给奉终丧。

德权清苦干事，好兴功利，多所经画。见官吏徇私者，必面斥之，所至整肃。然喜采察纤微，以闻于上，朝论恶之。

阎日新，宿州临涣人。少为本州牙职，补三司使役吏。淳化中，选隶寿王府，主邸中记簿。真宗即位，擢为供奉官，提点雄、霸、静戎军榷场。咸平元年，迁内殿崇班、永兴军驻泊都监，徙剑门关兼知剑门县，就加供备库副使、庆州都监。景德初，命管勾邠、宁、环州驻泊兵马。时，部署张凝屡入边界焚族帐，日新皆提兵应援。俄知泾州，未几，移庆州。上言："野溪、三门等族恃崄隘，桀黠难制，请开古川道，东至乐业镇，西出府城。"从之。就转供备库使、知环州兼邠宁环庆路钤辖、缘边都巡检使、安抚都监。俄换泾原仪渭路。二年，迁如京使，领万州刺史。上朝陵、东封，皆命为行宫使。

大中祥符初，改文思使。日新起胥史，好云为以进取，尝上言："群臣子弟以荫得官，往往未童龀以受奉，望自今年二十以上，乃给廪。又京城百官早朝，而学士、丞、郎、舍人以上，导从呵止太盛，难于趋避，望令裁减。"又屡请对，多所建白。且自陈筋力尚壮，愿正授刺郡，守边城以效用。

俄真拜坊州刺史、知渭州兼泾原路驻泊钤辖。将祀汾阴，故改知同州事，俨信顿即日新所部，车驾至，迎谒献方物。劳问久之，遂从祀睢上，赐以袭衣、金带。还过新市镇，又设彩楼乐伎以迎驾。明年，徙知徐州。代还，以足疾，改右领军卫大将军、昭州团练使、知单州。疾益甚，许还京师。天禧初，卒，年六十八。

靳怀德，博州高唐人。祖昌范，殿中丞。父隐，禹城令。怀德太平兴国中明法，解褐广安军判官。秩满，授鸿胪寺丞，历着作佐郎、太子左赞善大夫、通判相州，改殿中丞、通判广州，迁国子博士、通判沧州。历虞部、比部员外郎，又通判莫州，知德州。

咸平中，契丹入寇，怀德固守城壁，又转运使刘通言其善政，连有诏褒之。徙知密州，会留后孔守正之镇，代还。盐铁使陈恕、判官王济荐其武干，换如京使、知邛州。怀德本名湘，素游寇准之门，准父名湘，景德中，准方为相，怀德乃改名焉。俄知沧州。大中祥符初，召还，复遣之任，吏民诣转运使李士衡借留怀德，士衡以闻。未几，迁文思使。三年秋，以江左旱歉，命为洪、虔十州安抚都监。未至任，改知曹州。

明年春，选为益州钤辖，加领长州刺史。怀德历官以强干称，然酗酒多失，将行，别诏戒勖。真宗又面谕之，就迁北作坊使。在剑外，军民甚畏爱之。复以善职入拜西上阁门使，改领昭州刺史、知澶州。是州居水陆之要，怀德悉心抚治，颇着政绩，使车往复，多称誉焉。又知陕州，逾年，归阙而卒，时天禧元年，年七十三。

论曰：世乏全材，则各录其所长而用焉，亦皆可以集事功。允恭有心计，好言事，是时摘山煮海，方舟之漕，规制未备，故因其建白而从之，利甚博焉。羲亦精心敏职，士大夫许其酝藉。德权清廉强忮，矫名好威，然其斥谢泌以大臣非可受辱，识堂陛之分，长者之言哉。延德而下，遘会进陟，迭居事任，其指使治迹，各有可取者焉。

关键词：宋史,列传

解释翻译[挑错/完善]

杨允恭，汉州绵竹人。家中世代都是豪族大户，杨允恭年轻时超群脱俗、卓尔不凡、喜欢打富济贫。乾德年间(963～968)，宋军平定蜀州，许多盗贼暗中发乱，当时杨允恭才成年，就率领乡里子弟在清泉乡设寨防护，被盗贼俘获，盗贼准备杀死他。杨允恭说“：如果你们让我活下来，一定帮助你们。”盗贼平素就听说杨家是世代豪族大户，于是释放了他。杨允恭暗中结识贼首之子，整天与贼首之子饮酒戏博，用钱财给贼子作为报偿，让他暗中侦察盗贼的情况。盗贼准备杀害杨允恭，贼首之子前来报告，杨允恭于是逃走。内客省使丁德裕讨伐盗贼到达蜀州，杨允恭用论策来求仕于他，代理绵、汉招收巡检，盗贼平定后，杨允恭补殿前承旨。

太平兴国年间(976～984)，以殿直执掌广州市舶。从南汉以后，海贼子孙承袭，大的集团达数百人，州县老百姓十分忧虑海贼。杨允恭由于部运进京上奏此事，太宗就命杨允恭为广、连都巡检使。又因为海盐被盗入岭北，老百姓犯禁的人很多，杨允恭建议在大庾县设置军队，官府用车将盐运往此地进行买卖，诏令建立南安军，从此以后老百姓违反禁规的人就减少了。盗贼中有位姓叶的人，其手下有五百余人，在海上往来横行。杨允恭聚集水军，建造轻捷小船，偷袭贼首，并将其斩首。其余盗贼弃船逃走，躲藏在山谷里，杨允恭伐木开道，将盗贼全部歼灭。海贼每次遇到大风波涛，就逃到陆地和岛上居住。杨允恭率领部众渡海，将海贼全部捕捉，海贼从此都望风而逃。又到达漳、泉州。这里是海贼栖息居住的地方，将海贼以前抢劫的男女六十多人全部救出来让他们回家。朝廷颁布诏令进行嘉奖，赏赐钱十万两，转任供奉官。受诏回京，改任内殿崇班。

这时长江一带经常有海盗横行，朝廷命杨允恭督江南水运，于是捕捉盗贼。行军到临江军，杨允恭选拔勇猛的士卒驾驶轻快的船只暗中到达长江盗贼居住之地，晚上指挥军队攻城，击鼓三通，与百余名海贼遭遇，与海贼抗击很长一段时间，最后将海贼全部悬头示众。又赶到通州境内追踪海贼，海贼将船只连在一起，挂上风帆，发射劲弩、短炮。杨允恭兵器战刀所指之处都被风帆萦绕，杨允恭左肩中弹，血流到了袖子上，但他脸上的气色更加雄壮。不久派遣擅长泅水的人用绳子绑着铁钩分别向敌船抛击，将敌船的风帆弄坏，士卒争先进攻海贼，海贼落入水中被淹死者达大半，又被俘获数百人。从此以后沿长江一带没有被遭抢劫的担心了。由于战功转任洛苑副使，江、淮、两浙都大发运、擘画茶盐捕贼事；赐予紫袍、金带、钱五十万。在此之前，三路转运使各兼任其职，有时国库积聚了许多粮食，但士兵们连船只也不能保证，即使官府出钱雇佣男丁拉船，但当地人害怕这种劳役，因此每年上供的军粮，不超过三百万。杨允恭将三路舟兵和运送的物资全部集中起来，让各州选择官吏，并全部集中起来，杨允恭才按照人员多少分发物资。江、浙运送的东西，到达淮泗，再由淮、泗运送到京师，需花费一年的时间，上供的物资达六百万担。

淳化五年(994)，杨允恭转任西京作坊使，起初，产茶的地方，老百姓运输赋税全部计算价值，然后由官府出售，不分精粗，全部运送榷务。商人不肯出售，时间一长就将这些茶叶烧掉了。杨允恭说“：竭尽老百姓的利益而夺取，聚集茶叶让它腐烂最后抛弃它，不是一种好办法。”至道(995～997)初年，刘式上奏建议请求废除长江一带的榷务，允许商人过长江，让他们自由卖私货。杨允恭认为长江沿岸各州茶叶新旧相杂，两河各州风土，各有适用之处，不夹杂很多等级，就会使商人少利。请求按照旧例在长江以北设置榷务，平均各等级，按每年给予供给。此事下至三司，盐铁使陈恕等人认为杨允恭的建议正确，于是朝廷下诏遵从。就任命杨允恭为发运使，开始改“擘画”为“制置”，西京作坊副使李廷遂、著作佐郎王子舆一起任发运使。

巢、庐江二县以往隶属庐州，道路僻远盗贼出没，老百姓输役劳命。杨允恭请求在二县建军，诏令许可，以无为军的数目为准。淮南十八州军，其中九州军为禁盐地，这样盐的价格比产盐之地要高出许多，老百姓从贩盐中获利，因而贩盐的人越来越多，以致有的拿着兵器往来为盗。杨允恭认为应当统一执法，于是上奏请求全部禁盐，由朝廷派遣官吏主持此事。此事下至三司，三司认为此事不行，杨允恭再三上奏此事，太宗才开始依从他。这年，得到了巨万之利。杨允恭与王子舆、秦羲共同主管盐茶之事，制定了许多条令法规，于是加以改变成为新法。

真宗即位，改任西京左藏库使。又上言川峡铁钱的弊病，说：“凡是老百姓的田税，从前交纳铜钱一份的，现在也交纳铁钱一份；官吏士卒的俸禄以往给一份铜钱的，现在给五份铁钱；用于交易旅行，那么铁钱十份，相当于铜钱一份。老百姓的田税，以一抵十，国家损失九成，官吏士卒的俸禄，以五抵一，国家又损失四成；吏卒得到五份用掉十份，还是损失一半。臣下在先朝，曾经陈述过此事，希望变法来革除其弊端，太宗正在考虑这件事，恰逢盗贼李顺叛乱骚扰而没有施行。如今陛下继承先祖的大业，可以立即制定法令，以便老百姓不失去其所得。况且饶、信的铜，积聚了数千万两，如果派人运到荆州、蜀州，蜀州向来有很多铜，让夔州、益州、遂州各设置监官进行冶炼，每年平均供给，不用十年，就全部使用铜钱了。”上奏的建议虽然没有采纳，但从此以后吏卒的俸禄，开始改用十份铁钱换一份铜钱。

不久知通利军，兼任黄、御河发运使。恰遇议论减少西部边境的驻兵，来减少转运之饷，诏令杨允恭与崇仪副使窦神宝、..门祗候李允则前往经办，用图标出郡县山川的形势。杨允恭于是建议说“：从环州到积石、灵武要七天的时间，军粮运输，有三种办法。但用人用驴来运，运输十分麻烦而且费用花费也很大，但运送的数量很少。不如用诸葛亮的木牛之制，用小车派士兵分站运送。第一车派四人牵引，派兵进行保护，将武器装在粮车上，盗贼来后则将粮车集中，集中士卒的力量，将盗贼防御在外。”这一提议立即被议者所阻止。又派遣他任职，再次奏议，江、淮盐铁使陈恕据理力争，诏令依从杨允恭的奏议，兼任康州刺史。

咸平(998～1003)初年，由于北部边境卖马没有固定的价格，朝廷命杨允恭主持平定价格，于是设置估马司，铸造官印作为常制。王均叛乱，真宗担心南方聚集叛贼，命杨允恭为荆湖、江、浙都巡检使，内殿崇班杨守遵辅佐他，赏赐十分丰厚。第二年夏天，由于疾病告朝，朝廷派遣他的儿子杨可乘车前去服侍。七月，在升州过世，终年五十六岁。赐予他第二个儿子杨告同学究出身，资助丧钱二十万、绢百匹。又以钱五万、帛五十匹供给其家。命扬州官造第一区赐予杨允恭。

杨允恭有胆略才干，能够用谋略捕贼。王小波叛乱，李顺之兄李自荣占据绵竹，士人大多被胁迫服从。杨允恭兄杨允升、弟杨允元，率领乡里子弟齐力攻破他们，又替宋军作向导捉拿李自荣到剑门去献给官军。王继恩上表言其事，诏令赐予允升学究出身，授本县令，允元为什邡县令。第二年，奉召前往京师，朝廷授予杨允升右赞善大夫、杨允元大理评事。

杨可，咸平元年(998)进士，喜欢写文章，有政治才能，多次被召试，历任户部、盐铁判官，知洪州、宣州、润州、寿州、潭州，官至都官员外郎。杨告，虞部员外郎。

上一篇：列传·卷六十七

下一篇：列传·卷六十九

全   文：宋史

