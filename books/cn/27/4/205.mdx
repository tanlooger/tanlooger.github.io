---
---
---
title: ◎忠义一
---

○康保裔马遂董元亨曹觐（孔宗旦赵师旦）苏缄秦传序詹良臣（江仲明）李若水刘韐傅察杨震（父宗闵）张克戬张确朱昭史抗孙益

士大夫忠义之气，至于五季，变化殆尽。宋之初兴，范质、王溥，犹有余憾，况其他哉！艺祖首褒韩通，次表卫融，足示意向。厥后西北疆场之臣，勇于死敌，往往无惧。真、仁之世，田锡、王禹偁、范仲淹、欧阳修、唐介诸贤，以直言谠论倡于朝，于是中外搢绅知以名节相高，廉耻相尚，尽去五季之陋矣。故靖康之变，志士投袂，起而勤王，临难不屈，所在有之。及宋之亡，忠节相望，班班可书，匡直辅翼之功，盖非一日之积也。

奉诏修三史，集儒臣议凡例，前代忠义之士，咸得直书而无讳焉。然死节、死事，宜有别矣：若敌王所忾，勇往无前，或衔命出疆，或授职守土，或寓官闲居，感激赴义，虽所处不同，论其捐躯徇节，之死靡二，则皆为忠义之上者也；若胜负不常，陷身俘获，或慷慨就死，或审义自裁，斯为次矣；若苍黄遇难，霣命乱兵，虽疑伤勇，终异苟免，况于国破家亡，主辱臣死，功虽无成，志有足尚者乎！若夫世变沦胥，毁迹冥遁，能以贞厉保厥初心，抑又其次欤！至于布衣危言，婴鳞触讳，志在卫国，遑恤厥躬，及夫乡曲之英，方外之杰，贾勇蹈义，厥死惟钧。以类附从，定为等差，作《忠义传》。

康保裔，河南洛阳人。祖志忠，后唐长兴中，讨王都战没。父再遇，为龙捷指挥使，从太祖征李筠，又死于兵。保裔在周屡立战功，为东班押班，及再遇阵没，诏以保裔代父职，从石守信破泽州。明年，攻河东之广阳，获千余人。开宝中，又从诸将破契丹于石岭关，累迁日骑都虞候，转龙卫指挥使，领登州刺史。端拱初，授淄州团练使，徙定州、天雄军驻泊部署。寻知代州，移深州，又徙高阳关副都部署，就加侍卫马军都虞候，领凉州观察使。真宗即位，召还，以其母老勤养，赐以上尊酒茶米。俄领彰国军节度，出为并代都部署，徙知天雄军，并代列状请留，诏褒之，复为高阳关都部署。

契丹兵大入，诸将与战于河间，保裔选精锐赴之，会暮，约诘朝合战。迟明，契丹围之数重，左右劝易甲驰突以出，保裔曰："临难无苟免。"遂决战。二日，杀伤甚众，蹴践尘深二尺，兵尽矢绝，援不至，遂没焉。

时车驾驻大名，闻之震悼，废朝二日，赠侍中。以其子继英为六宅使、顺州刺史，继彬为洛苑使，继明为内园副使，幼子继宗为西头供奉官，孙惟一为将作监主簿。继英等奉告命，谢曰："臣父不能决胜而死，陛下不以罪其孥幸矣，臣等顾蒙非常之恩！"因悲涕伏地不能起。上恻然曰："尔父死王事，赠赏之典，所宜加厚。"顾谓左右曰："保裔父、祖死疆场，身复战没，世有忠节，深可嘉也。"保裔有母年八十四，遣使劳问，赐白金五十两，封为陈国太夫人，其妻已亡，亦追封河东郡夫人。

保裔谨厚好礼，喜宾客，善骑谢，弋飞走无不中。尝握矢三十，引满以射，筈镝相连而坠，人服其妙。屡经战阵，身被七十创。贷公钱数十万劳军，没后，亲吏鬻器玩以偿，上知之，乃复厚赐焉。

继英仕至左卫大将军、贵州团练使，严于驭军，厚于抚宗族，其卒也，家无余财。

方保裔及契丹血战，而援兵不至，惟张凝以高阳关路铃辖领先锋，李重贵以高阳关行营副都部署率众策应，遇契丹兵交战，保裔为敌所覆，重贵与凝赴援，腹背受敌，自申至寅力战，敌乃退。当时诸将多失部分，独重贵、凝全军还屯，凝议上将士功状，重贵喟然曰："大将陷没，而吾曹计功，何面目也。"上闻而嘉之。重贵仕至知郑州，领播州防御使，改左羽林军大将军致仕。凝加殿前都虞候，卒，赠彰德军节度使。

马遂，开封人。初隶龙卫军，补散直，改三班奉职，为北京指使。闻王则叛，中夜叱咤，晨起诣留守贾昌朝请击贼。昌朝因使持榜入贝州招降，则盛服见之，遂谕以祸福，辄不答。遂将杀则，而无兵仗自随。时张得一在侧，欲其助己，目得一，得一不动。遂奋起，投杯抵则，扼其喉，驱之流血，而左右卒无助之者。贼党攒刃聚噪至，断一臂，犹詈则曰："妖贼，恨不斩汝万段！"贼缚遂厅事前，支解之。则仓猝被驱骇，伤病数日乃起。

事闻，仁宗叹息久之，赠宫苑使，封其妻为旌忠县君，赐冠帔，官其子五人。后得杀遂者骁捷卒石庆，使其子剖心而祭之。

董元亨，深州束鹿人。累官至国子博士，通判贝州。王则据城叛，是日冬至，元亨方与州将张得一朝谒天庆观，夜漏未尽，变起仓猝，众莫知所为。元亨促马驰还，坐厅事，贼党十余人擐甲露刃，排闼而入，左右皆奔溃。贼胁元亨曰："大王遣我来索军资库钥。"元亨据案叱之曰："大王谁也，妖贼乃敢弄兵乎！我有死耳，钥不可得也。"贼将郝用继来，索愈急，曰："库帑，今日大王所有也，可不上钥乎！"元亨厉声张目骂贼，用遂杀之，贼争入，携钥而去。事闻，仁宗曰："守法之臣也。"赠太常少卿，录其子孙三人。贼平，获郝用，斩以祭元亨。

曹觐，字仲宾，曹修礼子也。叔修古卒，无子，天章阁待制杜杞为言于朝，授觐建州司户参军，为修古后。皇祐中，以太子中舍知封州。侬智高叛，攻陷邕管，趋广州。行至封州，州人未尝知兵，士卒才百人，不任战斗，又无城隍以守，或劝觐遁去，觐正色叱之曰："吾守臣也，有死而已，敢言避贼者斩。"麾都监陈晔引兵迎击贼，封川令率乡丁、弓手继进。贼众数百倍，晔兵败走，乡丁亦溃。觐率从卒决战不胜，被执。贼戒勿杀，捽使拜，且诱之曰："从我，得美官，付汝兵柄，以女妻汝。"觐不肯拜，且詈曰："人臣惟北面拜天子，我岂从尔苟生邪！速杀我，幸矣。"贼犹惜不杀，徙置舟中，觐不食者两日，探怀中印章授其从卒曰："我且死，若求间道以此上官。"贼知其无降意，害之。至死诟贼声不绝，投尸江中，时年三十五。事闻，赠太常少卿，录其子四人，妻刘避贼死于林峒，追封彭城郡君，加赐冠帔。又赠修古尚书工部侍郎，封修古妻陈颍川郡君。

当智高之反，乘岭南无备，州县吏往往望风窜匿，故贼所向辄下，独觐与孔宗旦、赵师旦能以死守。后田瑜安抚广南，乃为觐立庙封州。

孔宗旦，鲁人，为邕州司户参军。侬智高未反时，州有白气出庭中，江水溢，宗旦以为兵象，度智高必反，以书告知州陈珙，珙不听。后智高破横州，即载其亲往桂州，曰："吾有官守，不得去，无为俱死也。"既而州破被执，贼欲任以事，宗旦叱贼，且大骂，遂被害。始，宗旦官京东，与李师道、徐程、尚同等四人为监司耳目，号为"四瞠"，人多恶之，其后立节如此。知袁州祖无择以其事闻，赠太子中允。

赵师旦字潜叔，枢密副使稹之从子。美容仪，身长六尺。少年颇涉书史，尤刻意刑名之学。用稹荫，试将作监主簿，累迁宁海军节度推官。知江山县，断治出己，吏不能得民一钱，弃物道上，人无敢取。以荐者改大理寺丞、知彭城县，迁太子右赞善大夫，移知康州。

侬智高破邕州，顺流东下，师旦使人觇贼，还报曰："诸州守皆弃城走矣！"师旦叱曰："汝亦欲吾走矣。"乃大索，得谍者三人，斩以徇。而贼已薄城下，师旦止有兵三百，开门迎战，杀数十人。会暮，贼稍却，师旦语其妻，取州印佩之，使负其子以匿，曰："明日贼必大至，吾知不敌，然不可以去，尔留，死无益也。"遂与监押马贵部士卒固守州城。召贵食，贵不能食，师旦独饱如平时；至夜，贵卧不安席，师旦即卧内大鼾。迟明，贼攻城愈急，左右请少避，师旦曰："战死与戮死何如？"众皆曰："愿为国家死。"至城破无一人逃者。矢尽，与贵俱还，据堂而坐。智高麾兵鼓噪争入，胁师旦，师旦大骂曰："饿獠，朝廷负若何事，乃敢反邪！天子发一校兵，汝无遗类矣。"智高怒，并贵害之。贼既去，州人为立庙。事平，赠光禄少卿，赐其母王长安县太君冠帔，录其子弟并从子三人。师旦遇害时，年四十二。柩过江山，江山之人迎师旦丧，哭祭于路，络绎数百里不绝。

同时有王从政者，以东头供奉官、阁门祗候，与侬智高战于太平场，被执，骂贼不已，至以沸汤沃之，终不屈而死。赠信州刺史，录其孙二人。

苏缄，字宣甫，泉州晋江人。举进士，调广州南海主簿。州领蕃舶，每商至，则择官阅实其赀，商皆豪家大姓，习以客礼见主者，缄以选往，商樊氏辄升阶就席，缄诘而杖之。樊诉于州，州召责缄，缄曰："主簿虽卑，邑官也，商虽富，部民也，邑官杖部民，有何不可？"州不能诘。再调阳武尉，剧盗李囊橐于民，贼曹莫能捕。缄访得其处，萃众大索，火旁舍以迫之。李从中逸出，缄驰马逐，斩其首送府。府尹贾昌朝惊曰："儒者乃尔轻生邪！"累迁秘书丞，知英州。

侬智高围广，缄曰："广，吾都府也，且去州近，今城危在旦暮而不往救，非义也。"即募士数千人，委印于提点刑狱鲍轲，夜行赴难，去广二十里止营。广人黄师宓陷贼中，为之谋主，缄擒斩其父。群不逞并缘为盗，复捕杀六十余人，招其诖误者六千八百人，使复业。贼势沮，将解去，缄分兵先扼其归路，布槎木亘四十里。贼至不得前，乃绕出数舍渡江，由连、贺而西。缄与贼战，摧伤甚众，尽得其所掠物。时诸将皆罢，独缄有功，仁宗喜，换为供备库副使、广东都监，管押两路兵甲，遣中使赐朝衣、金带。袭贼至邕，大将陈曙以失律诛，缄亦贬房州司马。复着作佐郎，监越州税十余年，始还副使。知廉州，屋多茅竹，戍卒杨禧醉焚营，延烧民庐，因乘以为窃，缄戮之于市，又坐谪潭州都监。未几，知鼎州。

熙宁初，进如京使、广东铃辖。四年，交阯谋入寇，以缄为皇城使知邕州。缄伺得实，以书抵知桂州沈起，起不以为意。及刘彝代起，缄致书于彝，请罢所行事。彝不听，反移文责缄沮议，令勿得辄言。八年，蛮遂入寇，众号八万，陷钦、廉，破邕四砦。缄闻其至，阅州兵得二千八百，召僚吏与郡人之材者，授以方略，勒部队，使分地自守。民惊震四出，缄悉出官帑及私藏示之曰："吾兵械既具，蓄聚不乏，今贼已薄城，宜固守以迟外援。若一人举足，则群心摇矣，幸听吾言，敢越佚则孥戮汝。"有大校翟绩潜出，斩以徇，由是上下胁息。缄子子元为桂州司户，因公事携妻子来省，欲还而寇至。缄念人不可户晓，必以郡守家出城，乃独遣子元，留其妻子。选勇士拿舟逆战，斩蛮酋二。

邕既受围，缄昼夜行劳士卒，发神臂弓射贼，所殪甚众。缄初求救于刘彝，彝遣将张守节救之，逗遛不进。缄又以蜡书告急于提点刑狱宋球，球得书惊泣，督守节。守节皇恐，遽移屯大夹岭，回保昆仑关，猝遇贼，不及阵，举军皆覆。蛮获北军，知其善攻城，啖以利，使为云梯，又为攻濠洞子，蒙以华布，缄悉焚之。蛮计已穷，将引去，而知外援不至，或教贼囊土傅城者，顷刻高数丈，蚁附而登，城遂陷。缄犹领伤卒驰骑战愈厉，而力不敌，乃曰："吾义不死贼手。"亟还州治，杀其家三十六人，藏于坎，纵火自焚。蛮至，求尸皆不得，屠郡民五万余人，率百人为一积，凡五百八十余积，隤三州城以填江。邕被围四十二日，粮尽泉涸，人吸沤麻水以济渴，多病下痢，相枕藉以死，然讫无一叛者。

缄愤沈起、刘彝致寇，又不救患，欲上疏论之。属道梗不通，乃榜其罪于市，冀朝廷得闻焉。神宗闻缄死，嗟悼，赠奉国军节度使，谥曰忠勇，赐都城甲第五、乡里上田十顷，听其家自择。以子元为西头供奉官、阁门祗候，召对，谓曰："邕管赖卿父守御，傥如钦、廉即破，则贼乘胜奔突，桂、象皆不得保矣。昔张巡、许远以睢阳蔽遮江、淮，较之卿父，不能过也。"改授殿中丞，通判邕州。次子子明、子正，孙广渊、直温，与缄同死，皆褒赠焉。起与彝皆坐谪官。缄没后，交人谋寇桂州，行数舍，其众见大兵从北来，呼曰："苏皇城领兵来报怨。"惧而引归。邕人为缄立祠，元祐中赐额怀忠。

秦传序，江宁人。淳化五年，充夔峡巡检使。李顺之乱，贼众奄至，傅夔州城下，传序督士卒昼夜拒战，婴城既久，危蹙日甚，长吏皆奔窜投贼。传序谓士卒曰："吾为监军，尽死节以守城，吾之职也，安可苟免乎！"城中乏食，传序出囊橐服玩，尽市酒肉以犒士卒，慰勉之，众皆感泣力战。传序度力不能拒，乃为蜡书遣人间道上言："臣尽死力，誓不降贼。"城坏，传序赴火死。

传序家寄荆湖间，子奭溯峡求父尸，溺死。人以为父死于忠，子死于孝。奏至，太宗嗟恻久之，录传序次子煦为殿直，以钱十万赐其家。煦卒，复以煦弟昉为三班奉职。

詹良臣，字元公，睦州分水人。举进士不第，以恩得官，调缙云县尉。方腊起，其党洪再犯处州，守贰俱弃城遁。又有他盗霍成富者，用腊年号，剽掠缙云。良臣曰："捕盗，尉职也，纵不胜，敢爱死乎？"率弓兵数十人出御之，为所执。成富诱使降，良臣曰："汝辈不知求生，顾欲降我邪！昔年李顺反于蜀，王伦反于淮南，王则反于贝州，身首横分，妻子与同恶，无少长皆诛死，旦暮官军至，汝肉饲狗鼠矣。"贼怒，脔其肉，使自啖之。良臣吐且骂，至死不绝声，见者掩面流涕，时年七十二。徽宗闻而伤之，赠通直郎，官其子孙二人。

江仲明，台州人。宣和寇乱，载老母逃山涧中，猝遇寇于东城之冈，逼使就降，仲明义不辱，奋起骂贼，卒死之，丞相吕赜浩诔以文。

有蒋煜者，州之仙居人，有文学。寇欲妻以女，煜拒之，胁以拜，亦不从，寇曰："吾戮汝矣！"煜伸颈就刃，詈声不绝而死。

李若水，字清卿，洺州曲周人，元名若冰。上舍登第，调元城尉、平阳府司录。试学官第一，济南教授，除太学博士。蔡京晚复相，子绦用事，李邦彦不平，欲谢病去。若水为言："大臣以道事君，不可则止，胡不取决上前，使去就之义，暴于天下。顾可默默托疾而退，使天下有伴食之讥邪？"又言："积蠹已久，致理惟难。建裁损而邦用未丰，省科徭而民力犹困，权贵抑而益横，仕流滥而莫澄。正宜置驿求贤，解榻待士，采其寸长远见，以兴治功。"凡十数端，皆深中时病，邦彦不悦。

靖康元年，为太学博士。开府仪同三司高俅死，故事，天子当挂服举哀，若水言："俅以幸臣躐跻显位，败坏军政，金人长驱，其罪当与童贯等。得全首领以没，尚当追削官秩，示与众弃；而有司循常习故，欲加缛礼，非所以靖公议也。"章再上，乃止。

钦宗将遣使至金国，议以赋入赎三镇，诏举可使者，若水在选中。召对，赐今名，迁着作佐郎。为使，见粘罕于云中。才归，兵已南下，复假徽猷阁学士，副冯澥以往。甫次中牟，守河兵相惊以金兵至，左右谋取间道去，澥问"何如"？若水曰："戍卒畏敌而溃，奈何效之，今正有死耳。"令敢言退者斩，众乃定。

既行，叠具奏，言和议必不可谐，宜申饬守备。至怀州，遇馆伴萧庆，挟与俱还。及都门，拘之于冲虚观，独令庆、澥入。既所议多不从，粘罕急攻城，若水入见帝，道其语，帝命何｛卤木｝行。桌还，言二人欲与上皇相见，帝曰："朕当往。"明日幸金营，过信而归。擢若水礼部尚书，固辞。帝曰："学士与尚书同班，何必辞。"请不已，改吏部侍郎。

二年，金人再邀帝出郊，帝殊有难色，若水以为无他虑，扈从以行。金人计中变，逼帝易服，若水抱持而哭，诋金人为狗辈。金人曳出，击之败面，气结仆地，众皆散，留铁骑数十守视。粘罕令曰："必使李侍郎无恙。"若水绝不食，或勉之曰："事无可为者，公昨虽言，国相无怒心，今日顺从，明日富贵矣。"若水叹曰："天无二日，若水宁有二主哉！"其仆亦来慰解曰："公父母春秋高，若少屈，冀得一归觐。"若水叱之曰："吾不复顾家矣！忠臣事君，有死无二。然吾亲老，汝归勿遽言，令兄弟徐言之可也。"

后旬日，粘罕召计事，且问不肯立异姓状。若水曰："上皇为生灵计，罪己内禅，主上仁孝慈俭，未有过行，岂宜轻议废立？"粘罕指宋朝失信，若水曰："若以失信为过，公其尤也。"历数其五事曰："汝为封豕长蛇，真一剧贼，灭亡无日矣。"粘罕令拥之去，反顾骂益甚。至郊坛下，谓其仆谢宁曰："我为国死，职耳，奈并累若属何！"又骂不绝口，监军者挝破其唇，噀血骂愈切，至以刃裂颈断舌而死，年三十五。

宁得归，具言其状。高宗即位，下诏曰："若水忠义之节，无与比伦，达于朕闻，为之涕泣。"特赠观文殿学士，谥曰忠愍。死后有自北方逃归者云："金人相与言，'辽国之亡，死义者十数，南朝惟李侍郎一人'。临死无怖色，为歌诗卒，曰：'矫首问天兮，天卒无言，忠臣效死兮，死亦何愆？'闻者悲之。"

刘韐，字仲偃，建州崇安人。第进士，调丰城尉、陇城令。王厚镇熙州，辟狄道令，提举陕西平货司。河、湟兵屯多，食不继，韐延致酋长，出金帛从易粟，就以饷军，公私便之。遂为转运使，擢中大夫、集英殿修撰。

刘法死，夏人攻震武。韐摄帅鄜延，出奇兵捣之，解其围。夏人来言，愿纳款谢罪，皆以为诈。韐曰："兵兴累年，中国尚不支，况小邦乎？彼虽新胜，其众亦疲，惧吾再举，故款附以图自安，此情实也。"密疏以闻，诏许之。夏使愆期不至，诸将言夏果诈，请会兵乘之。韐曰："越境约会，容有他故。"会再请者至，韐戒曰："朝廷方事讨伐，吾为汝请，毋若异时邀岁币，轶疆场，以取威怒。"夏人听命，西边自是遂安。

韐求东归，拜徽猷阁待制，提举崇福宫。起知越州，鉴湖为民侵耕，官因收其租，岁二万斛。政和间，涸以为田，衍至六倍，隶中宫应奉，租太重而督索严，多逃去。前勒邻伍取偿，民告病，韐请而蠲之。方腊陷衢、婺，越大震，官吏悉遁，或具舟请行。韐曰："吾为郡守，当与城存亡。"不为动，益厉战守备。寇至城下，击败之，拜述古殿直学士，召为河北、河东宣抚参谋官。

时边臣言，燕民思内附，童贯、蔡攸方出师，而种师道之军溃。韐意警报不实，见师道计事。师道曰："契丹兵势尚盛，而燕人未有应者，恐边臣诞谩误国事。"韐即驰白贯、攸，请班师。又论燕蓟不可得，正使得之，屯兵遣饷，经费无艺，必重困中国。还次莫州，会郭药师以涿州降，戎车再驾，以韐议异，徙知真定府。药师入朝，韐密奏乞留之，不报。徙知建州，改福州，加延康殿学士。或言其过阙时，见御史中丞有所请，遂罢。起知荆南，河北盗起，复以守真定。首贼柴宏本富室，不堪征敛，聚众剽夺，杀巡尉，统制官亦战死。韐单骑赴镇，遣招之，宏至服罪。韐饮之酒，请以官，纵其党还田里，一路遂平。药师请马，诏尽以河北战马与之，不足，又赋诸民。韐曰："空内郡驵骏，付一降将，非计也。"奏止之。金人已谋南牧，朝廷方从之求云中地。韐谍得实，急以闻，且阴治城守以待变。是冬，金兵抵城下，知有备，留兵其旁，长驱内向。及还，治梯冲设围，示欲攻击，韐发强驽射之，金人知不可胁，乃退。自金兵之来，诸郡皆塞门，民坐困，韐独纵樵牧如平日，以时启闭。钦宗善之，拜资政殿学士。

时已许割地赂金人，而议者乘士民之愤，复议追蹑，韐以亟战为非。是时，诸将救太原，种师中、姚古败。以韐为宣抚副使，至辽州，招集纠募，得兵四万人，与解潜、折可求约期俱进，两人又继败。初，韐遣别将贾琼自代州出敌背，且许义军以爵禄，得首领数十。既复五台，而潜、可求败闻，遂不果进。太原陷，召入觐，为京城四壁守御使，宰相沮罢之。

京城不守，始遣使金营，金人命仆射韩正馆之僧舍。正曰："国相知君，今用君矣。"韐曰："偷生以事二姓，有死，不为也。"正曰："军中议立异姓，欲以君为正代，得以家属行，与其徒死，不若北去取富贵。"韐仰天大呼曰："有是乎！"归书片纸曰："金人不以予为有罪，而以予为可用。夫贞女不事二夫，忠臣不事两君；况主忧臣辱，主辱臣死，以顺为正者，妾妇之道，此予所以必死也。"使亲信持归报诸子。即沐浴更衣，酌卮酒而缢。燕人叹其忠，瘗之寺西冈上，遍题窗壁，识其处。凡八十日乃就殓，颜色如生。建炎元年，赠资政殿大学士，后谥曰忠显。

韐庄重宽厚，与人交，若有畏者；至临大事则毅然不可回夺。初在西州为童贯所知，故首尾预其军事，及以忠死，论者不复短其前失云。子子羽、孙珙，自有传。

傅察，字公晦，孟州济源人，中书侍郎尧俞从孙也。年十八，登进士第。蔡京在相位，闻其名，遣子鯈往见，将妻以女，拒弗答。调青州司法参军，历永平、淄川丞，入为太常博士，迁兵部、吏部员外郎。

宣和七年十月，接伴金国贺正旦使。是时，金将渝盟，而朝廷未之知也。察至燕，闻金人入寇，或劝毋遽行。察曰："受使以出，闻难而止，若君命何。"遂至韩城镇。使人不来，居数日，金数十骑驰入馆，强之上马，行次境上，察觉有变，不肯进，曰："迓使人，故例止此。"金人辄易其驭者，拥之东北去，行百里许，遇所谓二太子斡离不者领兵至驿道，使拜。察曰："吾若奉使大国，见国主当致敬，今来迎客而胁我至此！又止令见太子，太子虽贵人，臣也，当以宾礼见，何拜为？"斡离不怒曰："吾兴师南向，何使之称？凡汝国得失，为我道之，否则死。"察曰："主上仁圣，与大国讲好，信使往来，项背相望，未有失德。太子干盟而动，意欲何为？还朝当具奏。"斡离不曰："尔尚欲还朝邪！"左右促使拜，白刃如林，或捽之伏地，衣袂颠倒，愈植立不顾，反覆论辨。斡离不曰："尔今不拜，后日虽欲拜，可得邪！"麾令去。

察知不免，谓官属侯彦等曰："我死必矣，我父母素爱我，闻之必大戚。若万一脱，幸记吾言，告吾亲，使知我死国，少纾其亡穷之悲也。"众皆泣。是夕隔绝，不复见。金兵至燕，彦等密访存亡，曰："使臣不拜太子，昨郭药师战胜有喜色，太子虑其劫取，且衔往忿，杀之矣。"将官武汉英识其尸，焚之，裹其骨，命虎翼卒沙立负以归。立至涿州，金人得而系诸土室，凡两月。伺守者怠，毁垣出，归以骨付其家。副使蒋噩及彦辈归，皆能道察不屈状，赠徽猷阁待制。

察自幼嗜学，同辈或邀与娱嬉，不肯就。为文温丽有典裁。平居恂恂然，无喜愠色，遇事若无所可否，非其意，崒然不可犯。恬于势利，在京师，故人鼎贵，罕至其门，间一见，寒温谈笑而已。及仓卒徇义，荦荦如此，闻者哀而壮之，时年三十七。乾道中，赐谥曰忠肃。

杨震，字子发，代州崞人。以弓马绝伦为安边巡检。河东军征臧底河，敌据山为城，下瞰官军，诸将合兵城下，震率壮士拔剑先登，斩数百级，众乘胜平之，上功第一。

从折可存讨方腊，自浙东转击至三界镇，斩首八千级。追袭至黄岩，贼帅吕师囊扼断头之险拒守，下石肆击，累日不得进。可存问计，震请以轻兵缘山背上，凭高鼓噪发矢石，贼惊走，已复纵火自卫。震身被重铠，与麾下履火突入，生得师囊，及杀首领三十人，进秩五等。还知麟州建宁砦。

初，契丹之亡，其将小鞠〈革录〉西奔，招合杂羌十余万，破丰州，攻麟府诸城郭。震父宗闵领本道兵马屡摧败之，俘其父母妻子。靖康元年十月，太原陷，鞠〈革录〉驱幽蓟叛卒与夏人奚人围建宁，扣壁语震曰："汝父夺我居，破我兵，掩我骨肉，我忍死到今，急举城降，当全汝躯命。"时城中守兵不满百，震与战士约，斩一级赏若干，官帑竭，继以家人服珥，吏士感激自奋。越旬，矢尽力乏，城不守，与子居中、执中力战没，閤门俱丧，唯长子存中从征河北独免。明年，宗闵亦死事于长安。

震时年四十四。建炎二年，诏赠武经郎。存中贵，请于朝，谥曰恭毅。

张克戬，字德祥，侍中耆曾孙也。第进士，历河间令，知吴县。吴为浙剧邑，民喜争，大姓怙势持官府。为令者踵故抑首，务为不生事、幸得去而已。克戬一裁以法，奸猾屏气，使者以状闻，召拜卫尉丞。初，克戬从弟克公为御史，劾蔡京。京再辅政，修怨于张氏，以微事黜克戬。逾年，起知祥符县，司开封户曹，提举京东常平，入辞，留为库部员外郎。

宣和七年八月，知汾州。十二月，金兵犯河东，围太原。太原距汾二百里，遣将银朱孛堇来攻，纵兵四掠，克戬毕力扞御。燕人先内附在城下者数十，阴结党欲为内应，悉收斩之。数选劲卒挠敌营，出不意焚其栅，敌惧引去，论功加直秘阁。

靖康元年六月，金兵复逼城。朝廷命经略使张孝纯之子灏、都统制张思正、转运使李宗来援，思正诛求无艺，民不堪命。克戬引谊开晓，皆愿自奋。宣抚使李纲表其守城之劳，连进直龙图阁、右文殿修撰。太原不守，思正绐云出战，遂率灏、宗奔慈、隰，于是人无固志。戍将麻世坚中夜斩关出，通判韩琥相继亡，克戬召令兵民曰："太原既陷，吾固知亡矣。然义不忍负国家、辱父祖，愿与此城终始以明吾节，诸君其自为谋。"皆泣不能仰视，同辞而对曰："公父母也，愿尽死听命。"乃益厉兵儆守。贼至，身帅将士擐甲登陴，虽屡却敌而援师讫不至。

金兵破平遥，平遥为汾大邑，久与贼抗，既先陷，又胁降介休、孝义诸县，据州南二十村，作攻城器具，两遣使持书谕克戬，焚不启。具述危苦之状，募士间道言之朝，不报。十月朔，金益万骑来攻愈急，有十人唱为降语，斩以徇。诸酋列城下，克戬临骂极口，炮中一酋，立毙。度不得免，手草遗表及与妻子遗书，缒州兵持抵京师。明日，金兵从西北隅入，杀都监贾亶，克戬犹帅众巷战，金人募生致之。克戬归索朝服，焚香南向拜舞，自引决，一家死者八人。金将奉其尸礼葬于后园，罗拜设祭，为立庙。事闻，诏赠延康殿学士，赠银三百两、绢五百匹，表揭门闾。绍兴中，谥忠确。

张确，字子固，邠州宜禄人。元祐中，擢进士第。徽宗即位，应诏上书言十事，乞诛大奸，退小人，进贤能，开禁锢，起老成，擢忠鲠，息边事，修文德，广言路，容直谏，遂列于上籍。

宣和二年，召至京师。青溪盗起，确言："此皆王民，但庸人扰之耳。愿下哀痛之诏，省不急之务，租赋之外，一切寝罢，敢以花石淫巧供上者死。抚绥胁附，毋以多杀为功，旬浃之间，可以殄灭。"忤王黼意，通判杭州，摄睦州事。有自贼中逃归者，悉宥之，访得虚实以告，诸将用其言。盗平，知坊、汾二州。

宣和七年，徙解州，又徙隆德府。金兵围太原，忻、代降，平阳兵叛。确表言："河东天下根本，安危所系，无河东，岂特秦不可守，汴亦不可都矣。敌既得叛卒，势必南下，潞城百年不修筑，将兵又皆戍边。臣生长西州，颇谙武事，若得秦兵十万人，犹足以抗敌，不然，唯有一死报陛下耳。"书累上不报。明年二月，金兵至，知城中无备，谕使降。确乘城拒守，或献谋欲自东城溃围出，且探确意。确怒叱曰："确守土臣，当以死报国，头可断，腰不可屈。"乃战而死。

钦宗闻之悲悼，优赠述古殿直学士，召见其子乂，慰抚之曰："卿父今之巡、远也，得其死所矣，复何恨。使为将为守者皆如卿父，朕顾有今日邪！"敛容叹息者久之。

朱昭，字彦明，府谷人。以效用进，累官秉义郎，浮湛班行，不自表异。宣和末，为震威城兵马监押，摄知城事。金兵内侵，夏人乘虚尽取河外诸城镇。震威距府州三百里，最为孤绝。昭率老幼婴城，敌攻之力，昭募骁锐兵卒千余人，与约曰："贼知城中虚实，有轻我心，若出不意攻之，可一鼓而溃。"于是夜缒兵出，薄其营，果惊乱，城上鼓噪乘之，杀获甚众。

夏人设木鹅梯冲以临城，飞矢雨激，卒不能施，然昼夜进攻不止。其酋悟儿思齐介胄来，以毡盾自蔽，邀昭计事。昭常服登陴，披襟问曰："彼何人，乃尔不武！欲见我，我在此，将有何事？"思齐却盾而前，数宋朝失信，曰："大金约我夹攻京师，为城下之盟，画河为界；太原旦暮且下，麟府诸垒悉已归我，公何恃而不降？"昭曰："上皇知奸邪误国，改过不吝，已行内禅，今天子圣政一新矣，汝独未知邪？"乃取传禅诏赦宣读之，众愕眙，服其勇辩。是时，诸城降者多，昭故人从旁语曰："天下事已矣，忠安所施？"昭叱曰："汝辈背义偷生，不异犬彘，尚敢以言诱我乎？我唯有死耳！"因大骂引弓射之，众走。凡被围四日，城多圮坏，昭以智补御，皆合法，然不可复支。昭退坐厅事，召诸校谓曰："城且破，妻子不可为贼污，幸先戕我家而背城死战，胜则东向图大功，不胜则暴骨境内，大丈夫一生之事毕矣。"众未应。昭幼子戏阶下，遽起手刃之，长子惊视，又杀之，径领数卒屠其家人，舁尸纳井中。部将贾宗望母适过前，昭起呼曰："媪，乡人也，吾不欲刃，请自入井。"媪从之，遂并覆以土。将士将妻孥者，又皆尽杀之。昭谓众曰："我与汝曹俱无累矣！"

部落子有阴与贼通者，告之曰："朱昭与其徒各杀其家人，将出战，人虽少，皆死士也。"贼大惧，以利啖守兵，得登城。昭勒众于通衢接战，自暮达旦，尸填街不可行。昭跃马从缺城出，马蹶坠堑，贼欢曰："得朱将军矣！"欲生致之。昭瞋目仗剑，无一敢前，旋中矢而死，年四十六。

史抗，济源人。宣和末，为代州沿边安抚副使。金人围代急，抗夜呼其二子稽古、稽哲谓曰："吾昔语用事者，'雁门控制一道，宜择帅增戍以谋未形之患，若使横流，则无所措矣'。言虽切，皆不吾省。今重围既固，外援不至，吾用六壬术占之，明日城必陷，吾将死事，汝辈亦勿以妻子为念而负国也。能听吾言，当令家属自裁，然后同赴义。"二子泣曰："唯吾父命。"明日，城果破，父子三人突围力战，死于城隅。

孙益，不知其所以进。宣和末，以福州观察使知朔宁府，被命救太原。时敌势张甚，或言不若引兵北捣云中，彼之将士室家在焉，所谓攻其所必救也。益曰："此策固善，奈违君命。"因跃马冒围至城下，张孝纯不肯启门，遂死之。

益天资忠勇，每倾赀以赏战士，能得人死力。小鞠〈革录〉为边患，遣将致讨，益子在行间，师无功，益谓子必死。朝廷闻之，恤录其孤甚厚。其子遣信至益所报平安，益怒其子不能死，以状自列，尽上还官所赐，而斩其持书来者。

初，益在朔宁，察郡人孙谷可用，奏为掾属，待之异于常僚。益出师，属以后事。益死，敌骑来攻，且别命郡守。众议欲开关迎之，谷争弗得，叹曰："吾身已许国，又不忍负孙公之托，诸人不见容，是吾死所也。"或举刃胁之，无慑容，遂见杀。

关键词：宋史,列传

解释翻译[挑错/完善]

康保裔，河南洛阳人。祖父志忠，后唐长兴年中，征讨王都时因战斗死亡。父亲再遇，为龙捷指挥使，随从宋太祖征伐李筠，又死于兵事。保裔在后周时屡立战功，为东班押班，等到康再遇阵亡，皇帝诏令以保裔代替父亲的职务，跟从石守信攻破泽州。第二年，攻打河东的广阳，俘获一千多人。开宝年中，又跟从诸将在石岭关攻破契丹，累迁日骑都虞候，转官龙卫指挥使，领登州刺史。端拱年初，授官淄州团练使，移定州、天雄军驻泊部署。不久为代州知州，移知深州，又移高阳关副都部署，随即加官侍卫马军都虞候，管领凉州观察使。真宗即皇帝位，把他召回京城，因为他的母亲年老殷切盼望侍养，赐给上尊酒茶米。不久管领彰国军节度，出任并代都部署，移知天雄军，并代开列状文请求挽留他，皇帝下诏褒奖他，再次任高阳关都部署。

契丹军队大举进入宋境，诸将与契丹战于河间，保裔选调精锐部队赴战，适逢天晚，相约早晨联合战斗。将近天明，契丹把他们重重包围，左右之人劝他换掉衣服突围出去，保裔说：“面临危难不能苟且求免。”于是与契丹决战。两天之中，杀伤甚众，踩踏尘土有二尺深，兵尽矢绝，援兵不到，于是阵亡。

当时皇帝驻扎在大名，听到这一消息感到震惊哀悼，停止上朝两天，赠给他侍中的官职，以他的儿子继英任六宅使、顺州刺史，继彬任洛苑使，继明任内园副使，幼子继宗任西头供奉官，孙子惟一任将作监主簿。继英等奉告命，辞谢说：“我父亲不能决胜而死，陛下不加罪于他的子孙已是幸运了，我等反而承蒙非常的恩惠！”因而悲伤痛哭仆在地上不能起来。皇帝哀痛怜悯地说“：你父亲为王事而死，赠封加赏的典礼，应当隆厚。”皇帝回头对左右大臣说：“保裔的祖父、父亲都死在战场上，他又战亡，世代有忠节之气，很值得嘉许。”保裔有母亲年纪八十四岁，皇帝派遣使者慰问，赐给银子五十两，册封为陈国太夫人，保裔的妻子已经去世，也追封为河东郡夫人。

保裔谨慎厚道喜好礼节，喜欢宾客，善于骑马射箭，射飞禽走兽没有不中的。曾经手握三十枝箭，拉满弓射出去，箭头与箭羽一支支相连接而坠落，人们都佩服他的高超技艺。屡经战阵，身上遭受七十处创伤。借贷公钱数十万犒劳军队，死后，他所亲近的吏属卖掉用具和供玩耍的东西来偿还，皇帝知道这事，于是再给以优厚的赏赐。

李若水字清卿，洺州曲周人，原名若冰。他以上舍生登第，调任元城县尉、平阳府司录。参加学官考试获第一名，任济南教授，被命为太学博士。蔡京晚年恢复相位，儿子蔡绦用事专权，李邦彦愤愤不平，打算以病辞谢离开朝廷。若水则说“：大臣以道德事奉君主，不可以就此停止，为什么不取决皇帝面前，使去留的大义，显露于天下呢？难道可默默托病而退去，使天下有尸位素餐的讥讽吗？”又说“：积弊已经很久，要求得治理是很难。建议裁损费用而国家用度不丰裕，减省科赋徭役而百姓财力还是困乏，权贵谦退而越是骄横，仕流泛滥而不能澄清。正应当置驿求贤，解榻待士，采纳他们的小小长处和远见卓识，以振兴治理之功。”共十多条，都很切中时病，李邦彦不高兴。

靖康元年(1126)，李若水任太学博士。开府仪同三司高俅死去，按照以前旧例，皇帝应当挂服举哀，李若水说“：高俅以幸臣的身份逾越等级跻身显位，败坏军政，致使金人长驱直入，他的罪恶应当与童贯等同。他得以保全脑袋而死，尚且应当追削官秩，表示被大家忘记；但官吏们循常习故，打算加以繁琐的礼仪，这不是可以用来平息公议的办法。”奏章一再呈上，才使朝廷停止了这种做法。

钦宗将要派遣使臣到金国去，讨论用赋税收入赎回三镇，诏令推举可堪出使重任的人，李若水名列选人之中。皇帝召见了他，赐给他今名，迁任著作佐郎。作为使臣，李若水在云中会见了粘罕。刚返归朝廷，金兵已经南下，又以徽猷阁学士的身份，辅佐冯氵解前往金国。方停留在中牟，守御黄河的军队互相惊慌以为金兵来了，左右侍臣商议从小路离开，冯氵解问若水：“怎么办？”若水回答说“：戍兵害怕敌人而溃散，怎么能仿效他们，今天恰好以死报国。”下令敢讲退却者斩首，这样大家才安定下来。

已经出行，累次上奏章，说和议必定不可以成功，应当告诫严加守备。到怀州，遇上金国馆伴使萧庆，把他挟持一起回朝。到京城门口，把萧庆拘留在冲虚观，只令萧庆、冯氵解进去。既而双方所议多不合，粘罕加紧攻打京城，李若水入朝见皇帝，告诉这一情况，皇帝命令何..前行。何..还朝，说他们二人想与太上皇徽宗相见，皇帝说：“我应当前往。”第二天皇帝临幸金兵军营，过了二夜才归。提拔若水任礼部尚书，李若水坚决辞谢。皇帝说“：学士与尚书同班，何必辞谢。”李若水不停地请求，改任吏部侍郎。

靖康二年(1127)，金人再次邀请皇帝出郊，皇帝很有难色，李若水认为不要有其他顾虑，随从前行。金人中途改变主意，逼迫钦宗换下皇袍，李若水抱住痛哭，骂金人是狗辈。金人把他拖出去，击坏他的脸，因气结倒在地上，众人都散去，留下铁骑数十人看守。粘罕下令说：“一定使李侍郎无恙。”李若水绝食，有人劝勉他说：“事情已经没有办法，你昨天虽然骂人，国相没有生气，今天归顺服从，明天就荣华富贵了。”若水感叹说：“天无二个太阳，我李若水难道有二个君主吗！”他的仆从也来劝慰说“：您父母年岁已高，如果稍稍屈服，希望能得到一个回去觐见的机会。”李若水大声呵斥说：“我不再顾及家里了！忠臣事奉君主，有死无二。但我亲孝老人，你回去后不要马上告诉他们，让兄弟慢慢告诉他们就行了。”

十天以后，粘罕召他商议事情，而且询问不肯拥立异姓为帝的情况。李若水说“：上皇为百姓着想，罪责自己内禅皇位，主上仁义孝道慈仁节俭，没有什么过错，怎么适宜轻议废立？”粘罕指责宋朝失信，李若水说：“如果以失信为过错，你是最失信的人。”历数粘罕失信的五件事说“：你是大猪和长蛇式的贪暴者，真是一个剧贼大盗，灭亡没有多少日子了。”粘罕命令把他推出去，李若水反而骂得越发厉害。到达郊坛下面，李若水对仆从谢宁说“：我为国家而死，这是职责，只是一起连累你们了！”又骂不绝口，监军的人打破他的嘴唇，他喷血痛骂更加不停，最后用刀裂颈断舌而死，享年三十五岁。

谢宁得到机会回朝，详细说李若水就义情形。宋高宗即皇帝位，下诏说：“若水忠义气节，无与伦比，我听说后，为之流涕哭泣。”特赠若水观文殿学士，谥号叫“忠愍”。李若水死后有从北方逃归的人说“：金人相互说‘，辽国灭亡，死于忠义的十多人，南朝只有李侍郎一人。’他临死前毫无恐怖之色，做歌诗而死，歌诗云‘：昂首责问苍天啊，苍天终于没有话说，忠臣以死效忠国家啊，死又有什么罪咎呢？’在场的人为之悲痛。”

杨震字子发，代州崞县人。因射箭骑马超群被任为安边巡检。河东军队出征臧底河，敌人据山为城寨，下瞰官军，各将合兵在城下，杨震率领壮士拔剑先登，斩敌首数百级，大军乘胜平定敌人，上奏杨震战功第一。

杨震跟随折可存讨伐方腊，从浙东转战到三界镇，斩首八千级。追袭到黄崖，贼军主帅吕师囊扼断头山之险拒守，放下石头大肆阻击，官军多日不能前进。折可存询问计策，杨震请求以轻兵沿着山背而上，凭借高处鼓噪发射箭矢石头，贼军惊慌逃走，不久又纵火自卫。杨震身披笨重的铠甲，与部下踏着大火突然进入，活捉吕师囊，并杀掉首领三十人，进官秩五等。战后任知麟州建宁砦。

起初，契丹灭亡，将领小鞠革录向西奔逃，招得杂羌共十余万人，攻破丰州，攻打麟府诸城廓。杨震父亲杨宗闵带领本道兵马多次击败鞠革录，俘获他的父母妻室儿女。靖康元年(1126)十月，太原陷落，鞠革录驱使幽蓟叛兵与西夏人、奚人围困建宁，直抵城墙对杨震说：“你父亲夺去了我的房子，击破了我的军队，乘人不备逮捕了我的骨肉，我偷生忍死到今天。如果你赶快举城投降，当会保全你的性命。”当时砦城中守兵不到百人，杨震与战士约定，斩敌首一级赏钱若干，官库用完了，既而用家人的衣服珠玉耳饰，官吏士兵为之感激自奋。过了十天，弓箭用尽人力疲乏，城不能守住，杨震与儿子居中、执中力战阵殁，全家都死，只有长子存中从征河北独独免死。第二年，杨宗闵也在长安死于王事。

杨震当时年四十四岁。建炎二年(1128)，朝廷诏令赠武经郎。杨存中显贵，向朝廷请求，谥号叫“恭毅”。

上一篇：列传·卷二百零四

下一篇：列传·卷二百零六

全   文：宋史

