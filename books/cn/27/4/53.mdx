---
---
---
title: 掌禹锡苏绅王洙（子钦臣）胥偃柳植聂冠卿冯元赵师民张锡张揆杨安国
---

掌禹锡，字唐卿，许州郾城人。中进士第，为道州司理参军。试身言书判第一，改大理寺丞，累迁尚书屯田员外郎、通判并州。擢知庐州，未行，丁度荐为侍御史，上疏请严备西羌。时议举兵，禹锡引周宣薄伐为得，汉武远讨为失；且建画增步卒，省骑兵。旧法，荐举边吏，贪赃皆同坐。禹锡奏谓："使贪使愚，用兵之法也。若举边吏必兼责士节，则莫敢荐矣。材武者孰从而进哉？"后遂更其法。

出提点河东刑狱。杜衍荐，召试，为集贤校理，改直集贤院兼崇文院检讨。历三司度支判官、判理欠司、同管勾国子监。历判司农、太常寺。数考试开封国学进士，命题皆奇奥，士子惮之，目为"难题掌公"。迁光禄卿，改直秘阁。英宗即位，自秘书监迁太子宾客。御中劾禹锡老病不任事，帝怜其博学多记，令召至中书，示以弹文。禹锡惶怖自请，遂以尚书工部侍郎致仕，卒。

禹锡矜慎畏法，居家勤俭，至自举几案。尝预修《皇祐方域图志》、《地理新书》，奏对帝前，王洙推其稽考有劳，赐三品服。及校正《类篇》、《神农本草》，载药石之名状为《图经》。喜命术，自推直生日，年庚寅，日乙酉，时壬午，当《易》之《归妹》、《困》、《震》初中末三卦。以世应飞伏纳五甲行轨析数推之，卦得二十五少分，三卦合七十五年约半，禄秩算数，尽于此矣。着《郡国手鉴》一卷，《周易集解》十卷。好储书，所记极博，然迂漫不能达其要。常乘驽马，衣冠污垢，言语举止多可笑，僚属或慢侮之，过闾巷，人指以为戏云。

苏绅，字仪甫，泉州晋江人。进士及第。历宜、复、安三州推官，改大理寺丞。母丧，寓扬州。州将盛度以文学自负，见其文，大惊，自以为不及，由是知名。再迁太常博士，举贤良方正科，擢尚书祠部员外郎、通判洪州，徙扬州。归，上十议，进直史馆，为开封府推官、三司盐铁判官。时众星西流，并代地大震，方春而雷，诏求直言，绅上疏极言时事。

安化蛮蒙光月率众寇宜州，败官军，杀钤辖张怀志等六人。绅上言曰：

国家比以西北二边为意，而鲜复留意南方，故有今日之患，诚不可不虑也。臣顷从事宜州，粗知本末。安化地幅员数百里，持兵之众，不过三四千人。然而敢肆侵扰，非特恃其险绝，亦由往者守将失计，而国家姑息之太过也。

向闻宜州吏民言，祥符中，蛮人骚动，朝廷兴兵讨伐。是时，唯安抚都监马玉勒兵深入，多杀所获。知桂州曹克明害其功，累移文止之，故玉志不得逞。蛮人畏伏其名，至今言者犹惜之。使当时领兵者皆如玉，则蛮当殄灭，无今日之患矣。至使乘隙蹂边，屠杀将吏，其损国威，无甚于此。朝廷傥不以此时加兵，则无以创艾将来，而震叠荒裔。彼六臣者，虽不善为驭，自致丧败，然衔冤负耻，当有以刷除。

臣观蛮情，所恃者地形险阨，据高临下，大军难以并进。然其壤土硗确，资蓄虚乏，刀耕火种，以为糇粮。其势可以缓图，不可以速取；可以计覆，不可以力争。今广东西教阅忠敢澄海、湖南北雄武等军，皆惯涉险阻。又所习兵器，与蛮人略同。请速发诣宜州策应，而以他兵代之。仍命转运使备数年军食，今秋、冬之交，岚气已息，进军据其出路，转粟补卒，为旷日持久之计。伺得便利，即图深入，可以倾荡巢穴，杜绝蹊迳。纵使奔迸林莽，亦且坏其室庐，焚其积聚，使进无钞略之获，退无攻守之备。然后谕以国恩，许以送款，而徙之内郡，收其土地，募民耕种，异时足以拓外夷为屏蔽也。

仍诏旁近诸蛮，谕以朝廷讨叛之意，毋得相为声援；如获首级，即优赏以金帛。计若出此，则不越一年，逆寇必就殄灭。况广西溪峒、荆湖、川峡蛮落甚多，大抵好为骚动。因此一役，必皆震詟，可保数十年无俶扰之虞矣。

朝廷施用其策，遣冯伸己守桂州经制之，蛮遂平。

又陈便宜八事：

一曰重爵赏。先王爵以褒德，禄以赏功，名以定流品，位以民才实。未有无德而据高爵，无功而食厚禄，非其人而受美名，非其才而在显位者。不妄与人官，非惜宠也，盖官非其人，则不肖者逞。不妄赏人，非爱财也，盖实非其人，则徼幸者众。非特如此而已，则又败国伤政，纳侮诒患。上干天气，下戾人心，灾异既兴，妖孽乃见。故汉世五侯同日封，天气赤黄，及丁、傅封而其变亦然。杨宣以为爵土过制，伤乱土气之祥也。

二曰慎选择。今内外之臣，序年迁改，以为官滥，而复有论述微效，援此希进者。朝臣则有升监司，使臣则有授横行。不问人材物望，可与不可，并甄禄之。不三数年，坐致清显。如此不止，则异日必以将相为赏矣。

三曰明荐举。今有位多援亲旧，或迫于权贵，甚非荐贤助国，为官择人之道。若要官阙人，宜如祖宗故事，取班簿亲择五品以上清望官，各令举一二人，述其才能德业，陛下与执政大臣，参验而擢之。试而有效，则先赏举者，否则黜责之。如此，则人人得以自劝。又选人条约太严。旧制，三人保者，得选京官，今则五人。旧转运使、提点刑狱率当三人，今止当一人。旧大两省官岁举五人，今才举三人；升朝官举三人，今则举一人。旧不以在任及所统属皆得奏举，今则须在任及统属方许论荐。驱驰下僚，未免有贤愚同滞之欢也。

四曰异服章。朝班中执技之人与丞郎清望同佩金鱼，内侍班行与学士同服金带，岂朝廷待贤才、加礼遇之意？宜加裁定，使采章有别，则人品定而朝仪正矣。

五曰适才宜。古者自黄、散而下，及隋之六品，唐之五品，皆吏部得专去留。今审官院、流内铨，则古之吏部；三班院，古之兵部。不问官职之闲剧，才能之长短，惟以资历深浅为先后，有司但主簿籍而已。欲贤不肖有别，不可得也。太宗皇帝始用赵普议，置考课院以分中书之权，今审官是也，其职任岂轻也哉？宜择主判官，付之以事权，责成其选事。若以为格例之设久，不可遽更。或有异才高行，许别论奏，如寇准判铨，荐选人钱若水等三人，并迁朝官为直馆。其非才亦许奏殿，如唐卢从愿为吏部，非才实者并令罢选，十不取一是也。

六曰择将帅。汉制边防有警，左右之臣，皆将帅也。唐室文臣，自员外、郎中以上，为刺史、团练、防御、观察、节度等使，皆是养将帅之道，岂尝限以文武？比年设武举，所得人不过授以三班官，使人监临，欲图其建功立事，何可得也？臣僚举换右职者，必人才弓马兼书算策略，亦责之太备。宜使有材武者居统领之任，有谋画者任边防之寄，士若素养之，不虑不为用也。

七曰辨忠邪。夫忠贤之嫉奸邪，谓之去恶，恶不去则害政而伤国。奸邪陷忠良，谓之蔽明，明不蔽，则无以稔其慝而肆其毒矣。忠邪之端，惟人主深辨之。自古称帝之圣者，莫如唐尧，然而四凶在朝，圮毁善类。好贤之甚者，莫如汉文，然而绛、灌在列，不容贤臣。愿监此而不使誉毁之说得行，爱憎之徒逞志，则忠贤进而邪慝消矣。

八曰修预备。国家承平，天下无事将八十载，民食宜足而不足，国用宜丰而未丰，甚可怪也。往者明道初，虫螟水旱，几遍天下。始之以饥馑，继之以疾疫，民之转流死亡，不可胜数。幸而比年稍稔，流亡稍复，而在位未尝留意于备预之道，莫若安民而厚利，富国而足食。欲民之安，则不之择守宰、明教化；欲民之利，则为之去兼并、禁游末。恤其疾苦，宽其徭役，则民安而利矣。欲国之富，则必崇节俭，敦质素，蠲浮费。欲食之足，则省官吏之冗，去兵释之蠹，绝奢靡之弊，塞凋伪之原，则国食足矣。民足于下，国富于上，虽有灾沴，不足忧也。

书奏，帝嘉纳之。进史馆修撰，擢知制诰，入翰林为学士。再迁尚书礼部郎中。

王素、欧阳修为谏官，数言事，绅忌之。会京师闵雨，绅请对，言："《洪范》五事，'言之不从，是谓不乂，厥咎僣，厥罚常旸。'盖言国之号令，不专于上，威福之柄，或移臣下，虚哗愤乱，故其咎僣。"又曰："庶位逾节兹谓僣。刑赏妄加，群阴不附，则阳气胜，故其罚常旸。今朝廷号令，有不一者，庶位有逾节而陵上者，刑赏有妄加于下者，下人有谋而僣上者。此而不思，虽祷于上下神祇，殆非天意。"绅意以指谏官。谏官亦言绅举御史马端非其人，改龙图阁学士、知扬州，复为翰林学士、史馆修撰、权判尚书省。

绅锐于进取，善中伤人。阴中王德用，其疏至有"宅枕乾冈，貌类艺祖"之语，帝恶之，匿其疏不下。遂出绅，以吏部郎中改侍读学士、集贤殿修撰、知河阳，徙河中。未行感疾，为医者药所误，犹力疾笞之，已而卒。

绅博学多知，喜言事。尝请罢连日视朝，复唐制朔望唤仗入阁，间开便殿，延对辅臣；宽制举科格，以收才杰；选命谏员，勿侵御史职事。赵元昊反，请诏边帅为入讨之计，且曰："以十年防守之费，为一岁攻取之资；不尔，则防守之备，不止于十年矣。"又曰："今边兵止备陕西，恐贼出不意窥河东，即麟、府不可不虑，宜稍移兵备之。鄜、延与原州、镇戎军，皆当贼冲，而兵屯从寡不均。或寇原州、镇戎军，则鄜、延能应援。陕西屯卒太多，永兴为关、陇根本，而戍者不及三千。宜留西戍之兵，壮关中形势，缓急便于调发。郡县备盗不谨，请增尉员，益弓手藉。"其论利害甚多。

绅与梁适同在两禁，人以为险诐，故语曰："草头木脚，陷人倒卓。"子颂，别有传。

王洙，字原叔，应天宋城人。少聪悟博学，记问过人。初举进士，与郭稹同保。人有告稹冒祖母禫，主司欲脱洙连坐之法，召谓曰："不保，可易也。"洙曰："保之，不愿易。"遂与稹俱罢。再举，中甲科，补舒城县尉。坐覆县民钟元杀妻不实免官

后调富川县主簿。晏殊留守南京，厚遇之，荐为府学教授。召为国子监说书，改直讲。校《史记》、《汉书》，擢史馆检讨、同知太常礼院，为天章阁侍讲。专读宝训、要言于迩英阁。累迁太常博士、同管勾国子监，预修《崇文总目》成，迁尚书工部员外郎。修《国朝会要》，加直龙图阁、权同判太常寺。坐赴进奏院赛神与女妓杂坐，为御史劾奏，黜知濠州，徙襄州。

会贝卒叛，州郡皆恟々，襄佐史请罢教阅士，不听。又请毋给真兵，洙曰："此正使人不安也。"命给库兵，教阅如常日，人无敢哗者。

徙徐州。时京东饥，朝廷议塞商胡，赋楗薪，输半而罢塞。洙命更其余为谷粟，诱愿输者以餔流民，因募其壮者为兵，得千余人，盗贼衰息。有司上其最，为京东第一，徙亳州。复为天章阁侍讲、史馆检讨。

帝将祀明堂，宋祁言："明堂制度久不讲，洙有《礼》学，愿得同具其仪。"诏还洙太常，再迁兵部员外郎，命撰《大飨明堂记》。除史馆修撰，迁知制诰。诏诸儒定雅乐，久未决。洙与胡瑗更造钟磬，而无形制容受之别。皇祐五年，有事于南郊，劝上用新药，既而议者多非之，卒不复用。

夏竦卒，赐谥文献。洙当草制，封还其目曰："臣下不当与僖祖同谥。"因言："前有司谥王溥为文献，章得象为文宪，字虽异而音同，皆当改。"于是太常更谥竦文庄，而溥、得象皆易谥。

尝使契丹，至靴淀。契丹令刘六符来伴宴，且言耶律防善画，向持礼南朝，写圣容以归，欲持至馆中。洙曰："此非瞻拜之地也。"六符言恐未得其真，欲遣防再往传绘，洙力拒之。

尝言天下田税不均，请用郭谘、孙琳千步开方法，颁州县以均其税。贵妃张氏薨，治丧皇仪殿，追册温成皇后。洙钩摭非礼，阴与内侍石全彬附会时事。陈执中、刘沆在中书，喜其助己，擢洙为翰林学士。既而温成即园立庙，且欲用乐，诏礼院议。礼官论未一，洙令礼直官填印纸，上议请用乐，朝廷从其说。礼官吴充、鞠直卿移文开封府，治礼直官擅发印纸罪。知府蔡襄释不问，而谏官范镇疏礼院议园陵前后不一，请诘所以。御史继论之不已，宰相意充等风言者，皆罢斥。

既而洙以兄子尧臣参知政事，改侍读学士兼侍讲学士。罢一学士，换二学士且兼讲读，前此未尝有也。是岁，京东、河北秋大稔。洙言："近年边籴，增虚价数倍，虽复稍延日月之期，而终偿以实钱及山泽之物，以致三司财用之蹙。请借内藏库禁钱，乘时和籴京东、河北之粟，以供边食，可以坐纾便籴之急。"又言："近时选谏官、御史，凡执政之臣尝所荐者，皆不与选。且士之饬身励行，稍为大臣所知，反置而不用，甚可惜也。"及得疾逾月，帝遣使问："疾少间否，能起侍经席乎？"时不能起矣。

洙泛览传记，至图纬、方技、阴阳、五行、算数、音律、诂训、篆隶之学，无所不通。及卒赐谥曰文，御史吴中复言官不应得谥，乃止。预修《集韵》、《祖宗故事》、《三朝经武圣略》、《乡兵制度》，着《易传》十卷、杂文千有余篇。子钦臣。

钦臣字仲至，清亮有志操，以文贽欧阳修，修器重之。用荫入官，文彦博荐试学士院，赐进士及第。历陕西转运副使。元祐初，为工部员外郎。奉使高丽，还，进太仆少卿，迁秘书少监。开封尹钱勰入对，哲宗言："此阅书诏，殊不满人意，谁可为学士者？"勰以钦臣对。哲宗曰："章惇不喜。"乃以勰为学士，钦臣领开封。改集贤殿修撰、知和州。徙饶州，斥提举太平观。徽宗立，复待制、知成德军。卒，年六十七。

钦臣平生为文至多，所交尽名士，惟嗜古，藏书数万卷，手自雠正，世称善本。

胥偃，字安道，潭州长沙人。少力学，河东柳开见其所为文曰："异日必得名天下。"举进士甲科，授大理评事、通判湖、舒二州，直集贤院、同判吏部南曹、知太常礼院，再迁太常丞、知开封县。

与御史高升试府进士，既封弥卷首，辄发视，择有名者居上。降秘书省着作佐郎、监光化军酒。起通判邓州，复太常丞。林特知许州，辟通判州事，徙知汉阳军。还判三司度支勾院、修起居注。累迁商书刑部员外郎，遂知制诰，迁工部郎中，入翰林为学士，权知开封府。

忻州地震，偃以为："地震，阴之盛。今朝廷政令，不专上出，而后宫外戚，恩泽日蕃，此阳不胜阴之效也。宜选将练师，以防边塞。"赵元昊朝贡不至，偃曰："遽讨之，太暴。宜遣使问其不臣状，待其辞屈而后加兵。则其不直者在彼，而王师之出有名矣。"又奏："戍兵代还，宜如祖宗制，阅其艺后殿次进之。"

会有卫卒赂库吏求拣冬衣，坐系者三十余人。时八月，霜雪暴至。偃推《洪范》"急，恒寒若"之咎，请从未减，奏可。西塞用兵，士卒妻子留京师者犯法当死，帝不忍用刑，或欲以毒置饮食中，令得善死。偃极言其不可，帝亦悔而止。宦人程智诚与三班使臣冯文显八人抵罪，帝使赦智诚三人，而文显五人坐如法。偃曰："恤近遗远，非政也，况同罪异罚乎？"诏并释之。未几，卒。

偃未仕时，家有良田数十顷，既贵，悉以予族人。初，天下职田，无日月之限，而赴官者多以前后为断。偃请水陆田各限以月，因着为令。尝与谢绛受诏试中书吏，而大臣有以简属偃者，偃不敢发视，亟焚之。欧阳修始见偃，偃爱其文，召置门下，妻以女。偃纠察刑狱，范仲淹尹京，偃数纠其立异不循法者。修方善仲淹，因与偃有隙。

子元衡，有学行，能自立，为尚书都官员外郎，并其子茂谌咸早卒。偃妻，直史馆刁约之妹。与元衡妇韩、茂谌妇谢皆寡居丹阳，闺门有法，江、淮人至今称之。

柳植，字子春，真州人。少贫，自奋为学，从祖开颇器之。举进士甲科，为大理评事、通判滁州。迁着作郎、直集贤院、知秀州。除三司度支判官，出知宣州。擢修起居注、知制诰。求知苏州，徙杭州，累迁尚书工部员外、郎中。召还，为翰林学士，迁谏议大夫、御史中丞。既而以疾辞，改侍读学士、知邓州。迁给事中、移颍州。

先是，张海、郭邈山叛京西，攻掠县镇，而光化卒邵兴亦率其徒作乱，逐官吏，取库兵而去。时植领京西安抚使，坐贼发部中不能察，降右谏议大夫、知黄州。久之，复其官。坐荐张得一落职，未几，复其职如故。历知寿、亳、蔡、扬四州，分司西京，遂致仕。累迁吏部侍郎，卒。

植平居畏慎，寡言笑，所至官舍，蔬果不辄采，家无长物，时称其廉。

聂冠卿，字长孺，歙州新安人。五世祖师道，杨行密版奏，号问政先生，鸿胪卿。冠卿举进士，授连州军事推官。杨亿爱其文章，于是大臣交荐，召试学士院，校勘馆阁书籍。迁大理寺丞，为集贤校理、通判蕲州。坐尝校《十代兴亡论》谬误落职。

再迁太常博士，复集贤校理。言："天下旬奏狱，虽笞、杖并覆，而徒、流不系狱者乃不以闻，非所以矜慎刑罚之意。请自今罢覆笞、杖罪，自徒以上虽不系狱，亦奏覆。"从之。判登闻鼓院，历开封府判官、三司盐铁度支判官，同修起居注。累迁尚书工部郎中。

初，翰林侍讲学士冯元修大乐，命冠卿检新阅事迹。又预选《景祐广乐记》，特迁刑部郎中、直集贤院。以兵部郎中、知制诰判太常礼院，纠察刑狱。奉使契丹，其主谓曰："君家先世奉道，子孙固有昌者。"尝观所着《蕲春集》，词极清丽，因自击球纵饮，命冠卿赋诗，礼遇甚厚。还，同知通进银台司、审刑院，入翰林为学士。母亡，起复，判昭文馆。未几，兼侍读学士。

冠卿每进读《左氏春秋》，必引尊王黜霸之义以讽。一日，坠笏上前，帝悯冠卿丧毁羸瘠，既退，赐禁中汤剂。未几，告归葬亲，至扬州卒。诏以其弟太常博士世卿通判宣州。初，世卿监延丰仓，掘地得古砖，有隶书字，半漫灭。其可辨者云："公先世饵霞栖云，高尚不仕，累石于江滨。"又云："昭王大丞相聂。"又云："水龙夜号，夕鸡骇飞。其年九月十二日卒，年五十有五。"冠卿始见而恶之，至是，校所卒岁月及其享年，无少异者。

冠卿嗜学好古，手未尝释卷，尤工诗，有《蕲春集》十卷。

论曰：学士大夫异于众人者，以操行修尔。《诗》曰："靡不有初，鲜克有终。"君子不可不慎也。禹锡迂陋，不知止足之戒，取讥当世。绅急进喜倾。洙阿谀附会，晚节污变，卒忘平生之学。偃之恬正，植之廉介，冠卿之雅尚，其列侍从，庶亡愧焉。

冯元，字道宗。高祖禧，唐末官广州，以术数仕刘氏。传三世至父邴，广南平，入朝为保章正。元幼从崔颐正、孙奭为《五经》大义，与乐安孙质、吴陆参、谯夏侯圭善，群居讲学，或达旦不寝，号"四友"。进士中第，授江阴尉。

时诏流内铨取明经者补学官，元自荐通《五经》。谢泌笑曰："古治一经，或至皓首，子尚少，能尽通邪？"对曰："达者一以贯之。"更问疑义，辨析无滞。补国子监讲书，迁大理评事，擢崇文院检讨兼国子监直讲。王旦闻其名，尝令说《论语》、《老子》，群子弟侍听，因荐之。

真宗试进士殿中，召元讲《易》。元进说曰："地天为《泰》者，以天地之气交也。君道至尊，臣道至卑，惟上下相与，则可以辅相天地，财成万化。"帝悦。未几，迁太子中允、直龙图阁，诏预内朝，直龙图阁预内朝自此始。

天禧初，数与查道、李虚己、李行简入讲《易》于宣和门北阁。迁太常丞兼判礼部、吏部南曹。皇子为寿春郡王，王旦又荐元宜讲经资善堂。帝以元少，更用崔遵度。会遵度卒，擢左正言兼太子右谕德。

仁宗即位，迁户部员外郎，为直学士兼侍讲。与孙奭以经术并进讲论，自是仁宗益响学。历会灵观副使、知通进银台司、判登闻检院、同判国子监。故事，国子监多宿儒典领，后颇用公卿子弟，任均管库。及奭、元并命，士议悦服。同知贡举，进龙图阁学士，预修《三朝正史》。为翰林学士、判都省三班院、史馆修撰、判流内铨兼群牧使，四迁给事中。

明道元年，当监护宸妃葬事。及帝亲政，追册宸妃为庄懿皇后，改葬永定陵。既发圹而流泉沮洳，言者以监护不职，罢翰林学士、知河阳。王曾为言元东朝旧臣，不宜以细故弃外。即召为翰林侍讲学士，迁礼部侍郎、知审官院，复判礼院、国子监。上《金华五箴》，赐书褒答。修《景祐广乐记》，书成，迁户部侍郎。足疾气駮，属李淑、宋祁为铭志。卒，赠本部尚书，谥章靖。

元性简厚，不治声名，非庆吊未尝过谒二府。执亲丧，自括发至祥练，皆案礼变服，不为世俗斋荐，遇祭日，与门生对坐，诵说《孝经》而已。多识古今台阁品式之事，尤精《易》。

初，七岁，方读《易》，每夜梦异人，以绀莲华与元吞之，且曰："善读此，后必贵显。"元且老，率三日一诵《易》。无子，以兄之子譓为后。

赵师民，字周翰，青州临淄人。九岁能属文，举进士第，孙奭辟兖州说书，领诸城主簿。师民学问精博，奭自以为不及。夏竦尤所奇重，称为"盛德君子"，论其文行，愿回两子恩，授以京秩。除齐州推官、青州教授，更天平军节度推官。

年五十来京师，近臣张观、宋郊、王尧臣、庞籍、韩琦、明镐列荐，为国子监直讲，兼润、冀二王宫教授。改着作佐郎、宗正寺主簿，加崇文院检讨、崇政殿说书，迁宗正丞。

会赵元昊反，罢进讲。师民上书陈十五事：一曰咨辅相，二曰命将帅，三曰柬侍从，四曰择守宰，五曰治军旅，六曰修边防，七曰求谏诤，八曰延讲诵，九曰革贡举，十曰久官政，十一曰谨财用，十二曰不遗年，十三曰容诽谤，十四曰除忌讳，十五曰慎出令。因献《劝讲箴》。明年春，帝遂御迎阳门，召近臣观图画，复命讲读经史。师民见朝廷厌兵，屈意以招元昊，内不能平。乃上言请任方面，以图报效。迁天章章阁侍讲、同知贡举，进待制、同判宗正寺。

尝讲《诗》"如彼泉流"，曰："水之初出，喻王政之发。顺行则通，通故清洁；逆乱则壅，壅故浊败。贤人用，则王政通而世清平；邪人进，则王泽壅而世浊败。幽王失道，用邪绌正，正不胜邪，虽有善人，不能为治，亦将相牵而沦于污浊也。"帝曰："水何以喻政？"对曰："水者，顺行而润下，利万物，故以喻政，此于比兴，义最大。"

后讲《论语》，问"修文德"，曰："文者，经天纬地之总称。君人之道，抚之以仁，制之以义，接之以礼，讲之以信，皆是。"帝曰："然其所先者，无若信也。"曰："信者，天下之大本，仁义礼乐，皆必由之，此实至道之要。"复问"钻燧改火"，曰："古之圣王，举动必顺天时，所以四时变，火随木色。近世渐务苟简，以为非治具而遂废之，至其万事皆不如古。"又问："子夏、子张所言交道孰胜？"曰："圣哲之道，含覆广大，与天地参。善者有以进德，恶者俾之改行。子张之言为优。"

他日读《汉记》，问长安城，众莫能知，共推师民。因陈自古都雍年世，旧址所在，若画诸掌。帝悦曰："何其所记如此！"在经筵十余年，甚见器异。尝盛夏属疾家居，帝飞白书团扇为"和平"字，赐以寄意。

累请补郡，除龙图阁直学士、知耀州。帝自写诗宠行，目以"儒林旧德"。将行，上疏曰：

近睹太阳食于正朔，此虽阴阳之事，亦虑是天意欲以感动圣心。臣非瞽史，不知天道，但率愚意言之。其月在亥，亥为水，水为正阴。其日在丙，丙为正阳。月掩日，阴侵阳，下蔽上之象也。《诗》曰："十月之交，朔日辛卯。"又曰："彼月而微，此日而微。"谓以阴奸阳，失其叙也。又曰："百川沸腾，山冢崒崩。高岸为谷，深谷为陵。"谓下陵上，侵其权也。又曰："皇父卿士，番惟司徒。家伯维宰，中允膳夫。聚子内史，蹶维趣马，楀维师氏。"谓大小之臣，有不得其人者也。宗周之间，时王失德。今而引喻，盖事有所譬，固当不讳。

凡天之示象，由人君有失，不然，则下蔽其上。古人君之失，不过暴虐怠慢，奢侈纵放，不师古始。舍是，何失道之有？今圣心慈仁恭勤，俭约自检，动循典礼，如此自非下蒙上、邪挠正，使主恩不下究，而谁之咎欤？望陛下朝夕咨于丞弼心膂之臣，洎左右近侍耳目之官。其忠而纯者，与之慎柬内外百执事及州县牧宰，使主恩究于下，不为群邪所蔽塞，则亿兆之幸也。

三迁刑部郎中，复领宗正，卒。

师民淳静刚敏，举止凝重。幼丧父，哀感，不畜婢妾，年四十四始婚。志尚清远，专以读书为事。性极慈恕，勤于吏治，政有惠爱。尝奏蠲陕西旱租。又欲论榷酤诸敝，会仁宗不豫而止。常患近世官失其守，作《正官名》，议多不载。有集三十卷。子彦若，试中书舍人。

张锡，字贶之，其先京兆人。曾祖山甫，尝从唐僖宗入蜀，蜀平，徙家汉阳。锡进士甲科，为试秘书省校书郎、知南昌县。迁着作郎、知新州。初建学于州，自是人始知学。再迁太常博士、监染院。诏选能吏治畿县，乃以锡知东明。始至，令其下曰："吾所治者三：恃力、恃富、恃赎者，吾所先也。"岁中以治迹闻。枢密直学士李及荐为监察御史。丁谓贬崖州，议还内地。锡疏谓："奸邪弄国，本与天下共弃之；今复还，是违天下意。"由是止徙雷州。

王清昭应宫灾，连系甚众。锡言："天灾反以罪人，恐重天怒，愿修德以应之。"会论者众，狱遂解。迁殿中侍御史，权三司盐铁判官，出为荆湖北路转运使，改尚书兵部员外郎，还判度支勾院，为京东转运使。淄、青、齐、濮、郓诸州人冒耕河壖地，数起争讼。锡命籍其地，收租绢岁二十余万，讼者亦息。判盐铁勾院，为河北转运使，改江、淮制置发运使，召兼侍御史知杂事、判大理寺、权知谏院，安抚利、夔路。历度支、盐铁副使。丧母，起复，擢天章阁待制、知河中府，累迁右司郎中，以龙图阁直学士知滑州，迁右谏议大夫、知审官院。进翰林侍读学士、判太常寺、国子监。卒，赠尚书工部侍郎。

锡淳重清约，虽贵，奉养如少贱时。读书老而弥笃。初，举广文馆进士，考官任随以为第一，及随死，无子，锡屡赒其家。

张揆字贯之，其先范阳人，后徙齐州。擢进士第，历北海县尉，改大理寺丞。以疾解官，十年不出户。读《易》，因通扬雄《太玄经》。陈执中安抚京东，荐揆经明行淳，召为国子监直讲，徙诸王府侍讲。以尚书度支员外郎直史馆、荆王府记室参军。府罢，权三司户部判官。上所着《太玄集解》数万言。诏对迩英阁，令揲耆，得断首，且言："断首准《易》之《》，盖以阳刚决阴柔，君子进、小人退之象。"仁宗悦。擢天章阁待制兼侍读，累迁右谏议大夫，进龙图阁直学士、给事中、判太常寺。一日，进读汉《马后传》。至服大练、抑止外家，因言："今妃族太盛，不可不裁损，使保其家。"帝嘉纳之。诏改王溥谥，有议欲为文忠者，揆曰："溥，周之宰相，国亡不能死，安得为忠？"乃谥为文康。加翰林侍读学士、知审刑院，出知齐州。卒，赠尚书礼部侍郎。

揆性刚狷少容，阔于世务，然好读书，老而不倦。与弟掞相友爱，掞，为龙图阁直学士。

杨安国字君倚，密州安丘人。父光辅，居马耆山，学者多从受经，州守王博文荐为太学助教。孙奭知兖州，又荐为太常寺奉礼郎，州学讲书。既而奭与冯元荐安国为国子监直讲，并召光辅至。仁宗命说《尚书》，光辅曰："尧、舜之事，远而未易行，愿讲《无逸》一篇。"时年七十余矣，而论说明畅。帝悦，欲留为学官，固辞，以国子监丞老于家。

安国《五经》及第，为枝江县尉，后迁大理寺丞。光辅教授兖州，请监兖州酒税，徙监益州粮料院，入为国子监直讲，景祐初，置崇政殿说书，安国以国子博士预选。久之，进天章阁侍讲、直龙图阁，遂为天章阁待制、龙图阁直学士，皆兼侍讲。进翰林侍讲学士，历判尚书刑部、太常寺，纠察在京刑狱，累迁给事中。年七十余，卒，赠尚书礼部侍郎。

安国讲说，一以注疏为主，无他发明，引喻鄙俚，世或传以为笑。尤喜纬书及注疏所引纬书，则尊之与经等。在经筵二十七年，仁宗称其行义淳质，以比先朝崔遵度。

尝讲《易》至《鼎卦》，帝问："九四象如何？"安国对："九四上承至尊，上应初爻，行重非据，故折足覆餗。亦犹任得其人，则虽重可胜，非其人，必有颠覆之患。"帝称善。又尝讲《周官》至"大荒大札，则薄征缓刑"，因进言曰："古所谓缓刑，乃贳过误之民尔。今众持兵仗取民廪食，一切宽之，恐无以禁奸。"帝曰："不然，天下皆吾赤子，迫于饿莩。至起为盗。州县既不能振恤，乃捕而杀之。不亦甚乎。"尝请书《无逸篇》于迩英阁之后屏，帝曰："朕不欲背圣人之言，"，命蔡襄书《无逸》、王洙书《孝经》四章列置左右。

论曰：冯元质直博雅，有古君子之风，欧阳修称师民醇儒硕学，在仁宗时，并繇宿望，先后执经劝讲，庶有所补益矣。张锡清慎敛晦，晚始见知。揆及安国父子俱侍经幄，考求其说，亡过人者。夫博习修洁之士，潜德隐行，不闻于世者多矣。由是言之，士遇不遇，岂非命哉！

关键词：宋史,列传

解释翻译[挑错/完善]

掌禹锡，字唐卿，许州郾城人。考取进士，任道州司理参军。参加修身立言书法的考核被评为第一名，改任大理寺丞，积功升任尚书屯田员外郎、并州通判。后被提升为庐州刺史，还未赴任，丁度又推荐他做了侍御史，他上疏请求严防西羌。当时正议论出兵，掌禹锡借引历史说周宣王近讨是正确的，汉武帝远攻匈奴是失策；并献计增加步兵，裁减骑兵。旧法律规定，推荐边疆守将，如果被推荐者贪赃犯法，推荐者也会连坐治罪。掌禹锡上奏说“：使用贪心的人还是用愚蠢的人，那是用兵的方法。如果推荐守边官吏还必须负责他的品节，则没人敢推荐了。那些有才干本领的人又怎么出来为国效力呢？”后来朝廷便修改了这一法律。

后调出朝廷，任提点河东刑狱。因杜衍推荐，被召回朝受考核，任集贤校理，改任直集贤院兼崇文院检讨。历任三司度支判官、判理欠司、同管勾国子监。又历任判司农、判太常寺。多次主持开封府国学进士考试，他的命题都离奇古奥，书生们都害怕他，称他叫“难题掌公”。后升职任光禄卿，改做直秘阁。宋英宗即位后，他从秘书监升做太子宾客。御史弹劾掌禹锡年老多病不能胜任事情，皇帝怜惜他博学多记，下令召他至中书，拿弹劾的奏文给他看。掌禹锡惶恐不安，自己请求辞职，于是以尚书工部侍郎身份退休，后去世。

掌禹锡谨小慎微畏惧法律，平时在家勤俭，甚至自己动手搬几案。曾参加修撰《皇..方域图志》、《地理新书》，在向皇帝汇报时，王洙称赞他在稽查考实方面很有功，他因此被赏赐三品官服。在校正《类篇》、《神农本草》时，他又记载药石的名称形状编著成《图经》。喜欢算命术，自己推算生辰八字，出生年是庚寅，日是乙酉，时辰是壬午，命属《周易》中的《归妹》、《困》、《震》初中末三个卦。用世应飞伏纳五甲行轨析数的方法推算，每一卦得二十五年多一点，三卦合计为七十五年半，自己的官职寿命，都在这个数。著作有《郡国手鉴》一卷，《周易集解》十卷。喜藏书，他所记忆的书中内容极为广博，但迂腐散乱不能抓住要点。常乘劣马，衣服污垢不净，言谈举止多可笑，同事下属有时怠慢侮辱他，过街巷时，人们指着他戏论取乐。

王洙，字原叔，应天府宋城人。少年时聪明博学，学问记忆超过常人。初次考进士时，与郭稹同为一人保荐。有人控告郭稹谎称已为祖母服完丧，负责保荐的人想将王洙从连坐中解脱出来，召见王洙对他说：“我不再保荐你了，你可以换一个保荐人。”王洙说：“你仍保荐我，我不愿换人。”结果与郭稹都被取消参试资格。后再次参加考试，考取进士甲科，补任舒城县尉。因审查县民钟元杀妻一案有不实的错误被罢免职务。

后调任富川县主簿。晏殊留守南京时，对王洙非常礼遇，推荐他做府学教授。后被召到京城任国子监说书，不久改任国子监直讲。校订《史记》、《汉书》，升任史馆检讨、同知太常礼院，后任天章阁侍讲，专门在迩英阁阅读皇帝的宝训、要言。积功升任太常博士、同管勾国子监，参加《崇文总目》修撰，书成后升尚书工部员外郎。修撰《国朝会要》，加级任直龙图阁、权同判太常寺。因犯在赴进奏院赛神会时与妓女混坐在一起的错误，被御史上奏弹劾，降职调出朝廷，做濠州知州，后调任襄州知州。

这时正好贝州士兵叛乱，各州郡也都骚乱不安，襄州佐史请求停止训练检阅士兵，王洙不听。他又请求不给真兵，王洙说“：这样反而会使人不安。”于是下令发派守府库的士兵，照常训练检阅，人们便再没有敢哗乱的了。

调任徐州知州。当时京东饥荒，而朝廷讨论决定禁止经商的胡人，并收柴草充税，但仅送了一半柴草作税时，朝廷又取消禁令。王洙下令将剩余一半用谷粟来交纳，引导愿意输送粮食的人来饣甫养流民，并招募身体强壮的流民当兵，得到一千多人，盗贼也因此衰败平息。官吏上报他的最佳政绩，被认为是京东第一名，调任亳州知州。后又做天章阁侍讲、史馆检讨。

皇帝将要在明堂举行祭祀，宋祁说：“明堂制度很久没人讲，王洙深通《礼》学，希望能与他共同准备祭典的礼仪。”皇帝下诏将王洙调回太常寺，再迁兵部员外郎，命他撰写《大飨明堂记》。后受任史馆修撰，升任知制诰。朝廷下令儒家学者制定雅乐，很久没有决定。王洙与胡瑗新制钟磬，而两人所造的竟在形制容量上都完全相同无异。皇..五年(1053)，朝廷在南郊举行典礼，王洙劝皇上使用新造的乐器，后来很多人都反对，终于没有再用新乐器。

夏竦去世，赐谥号“文献”。王洙在草拟制文时，将名称封住退还给皇上说：“臣民不应与僖祖皇帝用同样的谥号。”并进一步说：“从前官吏将王溥谥为‘文献’，将章得象谥为‘文宪’，后者字虽异但音相同，两人的谥号都应改正。”于是太常重新给夏竦谥为“文庄”，而且王溥、章得象都更改谥号。

曾出使契丹，到达革华淀。契丹命刘六符来备宴，且说耶律防善长绘画，从前到宋朝访问时，曾画了皇帝的圣像带回来，要拿着这画到王洙所住馆中来。王洙说“：这里不是瞻仰拜见皇上圣像的地方。”刘六符又说他怕这张画像没有画出皇帝的真貌，要派遣耶律防再次前往宋朝为皇帝画一张带回，王洙极力拒绝他。

王洙曾说全国田税不均衡，请朝廷用郭谘、孙琳提出的千步开方法，颁布各州县来平均田税。贵妃张氏去世，在皇仪殿治丧，追册封她为温成皇后。王洙对皇后丧礼的稽考取舍不符合礼制，暗中与内侍宦官石全彬附会当时的事。陈执中、刘沆在中书省，喜欢他帮助了自己，便提拔他为翰林学士。后来在温成皇后的陵园中建立她的庙，而且要用乐队，令礼院议定。礼官的议论不统一，王洙便令礼直官们填写官府印发的专用笺，送上议论结果请求用乐队，朝廷听从这一说法。礼官吴充、鞠直卿传送公文给开封府，要求治礼直官擅自发放官方专用笺的罪。知府蔡襄为他开脱不加过问，但谏官范镇又上疏对礼院议论皇后园陵前后不一致的原因进行质问。御史接着也批评议论个不停，宰相怀疑吴充等讽刺议论的对象，将他们全都罢免排斥出朝廷。

后来王洙因为哥哥的儿子王尧臣做了参知政事，被改任侍读学士兼侍讲学士。被罢免去一个学士头衔，却换来两个学士头衔而且是侍讲和侍读学士。这是前所未有的。这一年，京东河北一带秋谷大丰收。王洙上奏说“：近来边区籴进粮食，增报虚价数倍，虽后来又稍微延缓交送粮食的日期，但最终还是用实钱以及山川湖泽物产来偿还，因而导致政府财用紧蹙。请求借用内藏库的禁用钱，趁现在这个好时候以平价买进京东、河北地区的粟，用来供给边区，就可以轻易地缓解方便边境的籴买粮食之急。”又说“：近一时期选任谏官、御史，凡是被执政大臣曾推荐过的，都不能入选。而那些能够磨砺自己行为、加强修养的读书士子，稍被大臣赏识，也反被闲置不任用，很可惜。”在他得病一个多月后，皇帝遣使者问候说：“病好了些吗，能起来侍奉经席吗？”这时他已不能起床了。

王洙博览群书，甚至对图纬、方技、阴阳、五行、算数、音律、训诂、篆隶等学问，都无所不通。到去世，被赐谥号叫“文”，御史吴中复说王洙的官级不应得谥号，于是停止。参加修撰《集韵》、《祖宗故事》、《三朝经武圣略》、《乡兵制度》，著有《易传》十卷、杂文一千多篇。他的儿子叫王钦臣。

上一篇：列传·卷五十二

下一篇：列传·卷五十四

全   文：宋史

