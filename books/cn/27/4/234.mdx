---
---
---
title: ◎叛臣上
---

○张邦昌刘豫苗傅（刘正彦附）杜充吴曦

宋失其政，金人乘之，俘其人民，迁其宝器，效辽故事，立其臣为君，冠屦易位，莫甚斯时。高宗南渡，国势弗振，悍仆狂奴，欺主衰败，易动于恶。兵虽凶器，尤忌残忍，将用忍人，先无仁心，视背君亲犹反掌耳。世将之子使握重兵，居之厄塞之地，岂非召乱之道乎？大义昭明，旋踵殄灭，盖天道也。扶纲常，遏乱略，作《叛臣传》。

张邦昌，字子能，永静军东光人也。举进士，累官大司成，以训导失职，贬提举崇福宫，知光、汝二州。政和末，由知洪州改礼部侍郎。首请取崇宁、大观以来瑞应尤殊者增制旗物，从之。宣和元年，除尚书右丞，转左丞，迁中书侍郎。钦宗即位，拜少宰。

金人犯京师，朝廷议割三镇，俾康王及邦昌为质于金以求成。会姚平仲夜斫金人营，斡离不怒责邦昌，邦昌对以非出朝廷意。俄进太宰兼门下侍郎。既而康王还，金人复质肃王以行，仍命邦昌为河北路割地使。

初，邦昌力主和议，不意身自为质，及行，乃要钦宗署御批无变割地议，不许；又请以玺书付河北，亦不许。时粘罕兵又来侵，上书者攻邦昌私敌，社稷之贼也。遂黜邦昌为观文殿大学士、中太一宫使，罢割地议。其冬，金人陷京师，帝再出郊，留青城。

明年春，吴幵、莫俦自金营持文书来，令推异姓堪为人主者从军前备礼册命。留守孙傅等不奉命，表请立赵氏。金人怒，复遣幵、俦促之，劫傅等召百官杂议。众莫敢出声，相视久之，计无所出，乃曰："今日当勉强应命，举在军前者一人。"适尚书员外郎宋齐愈至自外，众问金人意所主，齐愈书"张邦昌"三字示之，遂定议，以邦昌治国事。孙傅、张叔夜不署状，金人执之置军中。

王时雍时为留守，再集百官诣秘书省，至即闭省门，以兵环之，俾范琼谕众以立邦昌，众意唯唯。有太学生难之，琼恐沮众，厉声折之，遣归学舍。时雍先署状，以率百官。御史中丞秦桧不书，抗言请立赵氏宗室，且言邦昌当上皇时，专事宴游，党附权奸，蠹国乱政，社稷倾危实由邦昌。金人怒，执桧。幵、俦持状赴军前。

邦昌入居尚书省，金人趣劝进，邦昌始欲引决，或曰："相公不前死城外，今欲涂炭一城耶？"适金人奉册宝至，邦昌北向拜舞受册，即伪位，僣号大楚，拟都金陵。遂升文德殿，设位御床西受贺，遣閤门传令勿拜，时雍率百官遽拜，邦昌但东面拱立。

外统制官、宣赞舍人吴革耻屈节异姓，首率内亲事官数百人，皆先杀其妻孥，焚所居，谋举义金水门外。范琼诈与合谋，令悉弃兵仗，乃从后袭杀百余人，捕革并其子皆杀之，又擒斩十余人。

是日，风霾，日晕无光。百官惨沮，邦昌亦变色。唯时雍、幵、俦、琼等欣然鼓舞，若以为有佐命功云。即以时雍权知枢密院事领尚书省，幵权同知枢密院事，俦权签书枢密院事，吕好问权领门下省，徐秉哲权领中书省。下令曰："比缘朝廷多故，百官有司皆失其职。自今各遵法度，御史台觉察以闻。"见百官称"予"，手诏曰"手书"。独时雍每言事邦昌前，辄称"臣启陛下"，邦昌斥之；劝邦昌坐紫宸、垂拱殿，吕好问争之，乃止。邦昌以嗣位之初，宜推恩四方，以道阻先赦京城，选郎官为四方密谕使。

金人将退师，邦昌诣金营祖别，服柘袍，张红盖，所过设香案，起居悉如常仪，时雍、秉哲、幵、俦皆从行，士庶观者无不感怆。二帝北迁，邦昌率百官遥辞于南薰门，众恸哭，有仆绝者。

金师既还，邦昌降手书赦天下。吕好问谓邦昌曰："人情归公者、劫于金人之威耳，金人既去，能复有今日乎？康王居外久，众所归心，曷不推戴之？"又谓曰："为今计者，当迎元祐皇后，请康王早正大位，庶获保全。"监察御史马伸亦请奉迎康王。邦昌从之。王时雍曰："夫骑虎者势不得下，所宜熟虑，他日噬脐，悔无及已。"徐秉哲从旁赞之，邦昌弗听，乃册元祐皇后曰宋太后，入御延福宫。遣蒋师愈赍书于康王自陈："所以勉循金人推戴者，欲权宜一时以纾国难也，敢有他乎？"王询师愈等，具知所由，乃报书邦昌。邦昌寻遣谢克家献大宋受命宝，复降手书请元祐皇后垂帘听政，以俟复辟。书既下，中外大说。太后始御内东门小殿，垂帘听政。邦昌以太宰退处内东门资善堂。寻遣使奉乘舆服御物至南京，既而邦昌亦至，伏地恸哭请死，王抚慰之。

王即皇帝位，相李纲，徙邦昌太保、奉国军节度使，封同安郡王。纲上书极论："邦昌久典机政，擢冠宰司。国破而资之以为利，君辱而攘之以为荣。异姓建邦四十余日，逮金人之既退，方降赦以收恩。是宜肆诸市朝，以为乱臣贼子之戒。"时黄潜善犹左右之。纲又力言："邦昌已僣逆，岂可留之朝廷，使道路目为故天子哉？"高宗乃降御批曰："邦昌僣逆，理合诛夷，原其初心，出于迫胁，可特与免贷，责授昭化军节度副使、潭州安置。"

初，邦昌僣居内庭，华国靖恭夫人李氏数以果实奉邦昌，邦昌亦厚答之。一夕，邦昌被酒，李氏拥之曰："大家，事已至此，尚何言？"因以赭色半臂加邦昌身，掖入福宁殿，夜饰养女陈氏以进。及邦昌还东府，李氏私送之，语斥乘舆。帝闻，下李氏狱，词服。诏数邦昌罪，赐死潭州，李氏杖脊配车营务。时雍、秉哲、幵、俦等先已远窜，至是，并诛时雍。

刘豫，字彦游，景州阜城人也。世业农，至豫始举进士，元符中登第。豫少时无行，尝盗同舍生白盂、纱衣。政和二年，召拜殿中侍御史，为言者所击，帝不欲发其宿丑，诏勿问。未几，豫累章言礼制局事，帝曰："刘豫河北种田叟，安识礼制？"黜豫两浙察访。宣和六年，判国子监，除河北提刑。

金人南侵，豫弃官避乱仪真。豫善中书侍郎张悫，建炎二年正月，用悫荐除知济南府。时盗起山东，豫不愿行，请易东南一郡，执政恶之，不许，豫忿而去。是冬，金人攻济南，豫遣子麟出战，敌纵兵围之数重，郡倅张柬益兵来援，金人乃解去。因遣人啖豫以利，豫惩前忿，遂畜反谋，杀其将关胜，率百姓降金，百姓不从，豫缒城纳款。三年三月，兀术闻高宗渡江，乃徙豫知东平府，充京东西、淮南等路安抚使，节制大名开德府、濮滨博棣德沧等州，以麟知济南府，界旧河以南，俾豫统之。

四年七月丁卯，金人遣大同尹高庆裔、知制诰韩昉册豫为皇帝，国号大齐，都大名府。先是，北京顺豫门生瑞禾，济南渔者得鳣，豫以为己受命之符，遣麟持重宝赂金左监军挞辣求僣号。挞辣许之，遣使即豫所部咨军民所宜立，众未及对，豫乡人张浃越次请立豫，议遂决，乃命庆裔、昉备玺绶宝册以立之。九月戊申，豫即伪位，赦境内，奉金正朔，称天会八年。以张孝纯为丞相，李孝扬为左丞，张柬为右丞，李俦为监察御史，郑亿年为工部侍郎，王琼为汴京留守，子麟为太中大夫、提领诸路兵马兼知济南府。孝纯始坚守太原，颇怀忠义，高宗以王衣雅厚孝纯，俾衣招之，会粘罕遣人自云中送归豫，遂失节于贼。

豫还东平，升为东京。改东京为汴京，降南京为归德府。以弟益为北京留守，寻改汴京留守。复降淮宁、颍昌、顺昌、兴仁府悉为州。自以生景州，守济南，节制东平，僣位大名，乃起四郡丁壮数千人，号"云从子弟"。下伪诏求直言。十月，册其母翟氏为皇太后，妾钱氏为皇后。钱氏，宣和内人也，习宫掖事，豫欲有所取则，故立之。十一月，改明年元阜昌。

方豫未僣号时，数遣人说东京副留守上官悟，及赂悟左右乔思恭与共说悟令降金，悟并斩之。又招知楚州赵立，立不发书，斩其使。复遣立友人刘偲以榜旗诱之，且曰："吾君之故人也。"立曰："我知有君父，不知有故人。"烧杀偲。博州判官刘长孺以书劝豫反正，豫囚之十旬，不屈；欲官之，不受。豫大索宋宗室，承务郎阎琦匿之，豫杖死琦。召迪功郎王宠，不至。文林郎李喆、尉氏令姚邦基皆弃官去。朝奉郎赵俊书甲子不书僣年，豫亦无如之何。洪皓久陷于金，粘罕劝皓仕豫，不从，窜皓冷山。处士尹惇闻豫召，逃山谷间，走蜀中。国信副使宋汝为以吕颐浩书勉豫忠义，豫曰："独不见张邦昌乎？业已然，尚何言哉！"沧州进士邢希载上豫书乞通宋朝，豫杀希载。

是月，豫立陈东、欧阳澈庙于归德，如唐张巡、许远双庙制。

绍兴元年五月，张俊讨李成败之，成逃归豫。雄州大侩王友直尝抵豫书招李成，谓刘光世、吕颐浩非中兴将相才，后为人所诉，诏鞫而刑之。六月，豫以麟为兵马大总管、尚书左丞相。置招受司于宿州，诱宋逋逃。金人既立豫，以旧河为界，恐两河民之陷没者逃归，下令大索，或转鬻诸国，或系送云中，实防豫也。十月，豫入寇，遣其将王世冲以蕃、汉兵攻庐州，守臣王亨诱斩世冲，大败其众。十一月，帅臣叶梦得招降豫将王才。伪秦凤帅郭振入寇，王彦、关师古败之。伪知海州薛安靖及通判李汇以州来归。

二年二月，知商州董先以商、虢二州叛附于豫。襄阳镇抚使桑仲上疏请正豫罪。朝廷寻命仲兼节制应援京城军马，量度事势，复豫所陷郡。仍命河南翟兴、荆南解潜、金房王彦、德安陈规、蕲黄孔彦舟、庐寿王亨相为应援，毋失事机。三月，仲为其将霍明所杀，高宗闻之，授仲二子将仕郎。河南镇抚使翟兴屯伊阳山，豫患之，使人招兴，许以王爵。兴焚伪诏并戮其使。豫乃阴结兴麾下杨伟图之。伟杀兴，持兴首降豫。

四月丙寅，豫迁都汴。因奉祖考于宋太庙，尊其祖曰徽祖毅文皇帝，父为衍祖睿仁皇帝。亲巡郊社。是日，暴风卷旗，屋瓦皆震，士民大恐。豫曲赦汴人，与民约曰："自今不肆赦，不用宦官，不度僧道。文武杂用，不限资格。"时河、淮、陕西、山东皆驻北军，麟籍乡兵十余万为皇子府十三军。分置河南、汴京淘沙官，两京冢墓发掘殆尽。赋敛烦苛，民不聊生。

五月，豫闻桑仲死，遣人招随州李道、邓州李横，皆不受，执其使以闻。六月，蕲、黄镇抚使孔彦舟叛降豫，其将陈彦明率众千余来归。直徽猷阁凌唐佐、尚书郎李亘、国信副使宋汝为留伪庭，久谋疏豫虚实蜡书以闻，事泄，豫杀唐佐，亘亦遇害。豫以知东平府李邺为尚书右丞，河南镇抚司都统制董先为大总管府先锋将。十二月，襄阳镇抚使李横败豫兵于扬石，乘胜趣汝州，伪守彭玘以城降。豫遣刘夔与金帅撒离曷侵蜀。执进士薛筇送豫，筇勉豫："早图反正，庶或全宗，孰与他日并妻子磔东市？"豫怒，欲兵之，赖张孝纯获免。

三年正月庚申，李横破颍顺军，伪守兰和降。壬戌，败豫兵于长葛。甲子，横引兵至颍昌府，伪安抚赵弼固守，急攻下之，弼遁，复颍昌。二月，河南镇抚司统制官李吉败豫将梁进于伊阳台，殪之。三月，豫闻横入颍昌，求援于金人。粘罕遣兀术赴之，豫亦遣将李成率师二万逆战于京城西北之牟驼冈。横败绩，复陷颍昌。横军本群盗，恃勇无律，胜则争取子女金帛，故及于败。四月，陷虢州。镇抚司统制官谢皋指腹示贼曰："此吾赤心也！"自剖心以死。皋，开封人。是月，明州守将徐文以所部海舟六十艘、官军四千余人浮海抵盐城，输款于豫。文言沿海无备，二浙可袭取。豫大喜，以文知莱州，益海舰二十，俾寇通、泰间。

五月，朝廷遣韩肖胄、胡松年使伪齐。豫欲以臣礼见，肖胄无以应，松年曰："均为宋臣。"遂长揖不拜，豫不能屈。因问主上如何，松年曰："圣主万寿。"复问帝意所向，松年曰："必欲复故疆耳。"豫有惭色。

时豫悉有梁、卫之地，翟琮屯伊阳之凤牛山，不能孤立，突围奔襄阳。九月，杨政遣川陕将官吴胜破豫兵于莲花城。十月己亥，贼将李成陷邓州，以齐安守之；癸卯，陷襄阳，李横奔荆南，知随州李道弃城走。成据襄阳，以王嵩知随州。甲辰，陷郢州，守臣李简遁，豫以荆超知州事。贼将王彦先自亳引兵至寿春，将窥江南。刘光世驻军建康，扼马家渡，遣郦琼领所部驻无为军，为濠、寿声援，贼乃还。

十二月，金人遣李永寿、王翊来报聘。永寿等骄倨，请还豫俘及西北士民之流寓者，复要画江以益豫。监广州盐税吴伸上书请讨豫，谓"金人虽强，实不足虑，贼豫虽微，实为可忧。今敌使在廷，宜阳许而阴图之，乘其不疑，可一战擒也。"

四年正月，翰林学士綦崇礼言："豫父子倚重金人，且永寿等从豫所来，画江之请必出于豫。观其奸谋，在窥吾境土。恐既通使，人情必解弛，宜戒将帅愈益置守。纵和议成，亦未可驰备。"既而朝廷遣章谊使金，至云中。粘罕答书约毋驻军淮南，谊不屈，还过汴，豫欲留之，以计获免。熙河路马步军总管关师古与豫兵战于左要岭，败绩，遂降贼。洮、岷之地尽归豫矣。

二月，豫策进士。五月，知寿春府罗兴叛降豫。舒、蕲等州制置使岳飞复襄阳，李成遁，寻复唐州。六月，复随州，磔伪守王嵩于襄阳市。七月，复邓州，语在《飞传》。豫闻岳飞取襄、邓，遂乞师于金人。伪奉议郎罗诱上南征策，豫大喜。夺民舟五百载战具，以徐文为前军，声言攻定海。九月，豫下伪诏，有"混一六合"之言，遣子麟入寇，及诱金人宗辅、挞辣、兀术分道南侵，步兵自楚、承进，骑兵由泗趋滁。复遣伪知枢密院卢纬请师于金主，金主集诸将议，粘罕、希尹难之，独宗辅以为可。乃以宗辅权左副元帅，挞辣权右副元帅，调渤海汉军五万应豫。以兀术尝渡江，习知险易，俾将前军。豫以麟领东南道行台尚书令。朝廷震恐。或劝帝他幸，赵鼎曰："战而不捷，去未晚也。"张俊曰："避将安之？"遂决意亲征。壬申，豫兵与金人分道渡淮，楚州守臣樊序弃城走，淮东宣抚使韩世忠自承州退保镇江。

十月丙子朔，诏张俊援世忠，刘光世移军建康。世忠复还扬州。起张浚为侍读。戊子，韩世忠战于大仪，己丑，解元战于承州，皆捷。丙申，豫露榜有窥江之言。戊戌，帝发临安。十一月壬子，下诏讨豫，始暴豫罪恶，士气大振，欲济江决战。赵鼎曰："退固不可，渡江亦非策。豫犹不亲来，至尊岂可与逆雏决胜负哉？"淮西将王师晟、张琦合兵复南寿春府，执伪知州王靖。十二月壬辰，岳飞遣将牛皋、徐庆败金人于庐州。庚子，金人退师，遣使告麟，麟弃辎重宵遁，语在《世忠传》。

五年正月，淮西将郦琼复光州，伪守许约降。闰二月，豫将商元攻信阳军，知军事舒继明死之。七月，豫废明堂为讲武殿，暴风连日。八月，陷光州。十月，豫令民鬻子依商税法许贯陌而收其算。豫献《海道图》及战船木样于金主亶。

六年正月，豫聚兵淮阳，韩世忠引兵急围之。贼守将连举六烽，兀术与刘猊合兵来援，皆为世忠所败。六月，筑刘龙城以窥淮西，王师晟破之，执华知刚，俘其众而还。九月，豫罢沿海互市。张孝纯谓豫曰："闻南人久治舟，一旦乘风北济，将不利于我。"豫惧，故罢之。

豫闻帝亲征，告急于金主亶，领三省事宗磐曰："先帝立豫者，欲豫辟疆保境，我得按兵息民也。今豫进不能取，退不能守，兵连祸结，休息无期。从之则豫收其利，而我实受弊，奈何许之！"金主报豫自行，姑遣兀术提兵黎阳以观衅。

豫于是以麟领东南道行台尚书令，李邺行台右丞，冯长宁行台户部，许清臣兵马大总管，李成、孔彦舟、关师古为将，籍民兵三十万，分三道入寇。麟总中路兵，由寿春犯庐州；猊率东路兵，取紫荆山出涡口以犯定远；西兵趋光州寇六安，彦舟统之。十月，猊兵阻韩世忠不得前，还顺昌。麟兵从淮西系三浮桥以济，贼众十万次濠、寿间。江东安抚使张俊拒战，诏并以淮西属俊，命殿帅杨沂中至泗州与俊合，比至濠而刘光世已弃合肥矣。张浚遣人星驰采石谕光世曰："敢济者斩。"光世不得已还庐州，与沂中相应。统制王德、郦琼出安丰，遇贼三将军皆败之。猊众数万过定远，欲趋宣化犯建康。沂中遇猊兵于越家坊，破之；又遇于藕塘，大破之。猊遁，麟闻亦拔砦走，麟兵有自书乡贯姓名而缢者，豫由此失人心。金人闻麟等败，诘豫罪状，始有废豫意矣。豫觉，请立麟为太子，以觇其意。金人乃答豫曰："徐当遣人咨访河南百姓。"

七年春，豫策进士。遣谍纵火淮甸，燔刘光世帑藏。二月，又焚镇江。豫自麟败，意沮气夺。中原遗民，日望王师。三月，帝进驻建康。八月，统制郦琼执吕祉，以兵三万叛降豫，寻杀祉。豫闻琼降大喜，御文德殿见之，授琼静难军节度使、知拱州。琼劝豫入寇，豫复乞师金人，且言琼欲自效。金人恐豫兵众难制，欲以计除之，乃佯言琼降恐诈，命散其兵。

金人业已废豫，而豫日益请兵，遂以女真万户束拔为元帅府左都监屯太原，渤海万户大挞不也为右都监屯河间。于是尚书省奏豫治国无状，当废。十一月丙午，废豫为蜀王。

初，金主先令挞辣、兀术伪称南侵至汴，绐麟出至武城，麾骑翼而擒之，因驰至城中。豫方射讲武殿，兀术从三骑突入东华门，下马执其手，偕至宣德门，强乘以羸马，露刃夹之，囚于金明池。翼日，集百官宣诏责豫，以铁骑数千围宫门，遣小校巡闾巷间，扬言曰："自今不佥汝为军，不取汝免行钱，为汝敲杀貌事人，请汝旧主少帝来此。"由是人心稍安。置行台尚书省于汴，以张孝纯权行台左丞相。伪丞相张昂知孟州，李邺知代州，李成、孔彦舟、郦琼、关师古各予一郡。以女真胡沙虎为汴京留守，李俦副之。诸军悉令归农，听宫人出嫁。得金一百二十余万两、银一千六百余万两、米九十余万斛、绢二百七十万匹、钱九千八百七十余万缗。

豫求哀，挞辣曰："昔赵氏少帝出京，百姓然顶炼臂，号泣之声闻于远迩。今汝废，无一人怜汝者，何不自责也。"豫语塞，迫之行，愿居相州韩琦宅，许之。后并其子麟徙于临潢，封豫为曹王，赐田以居之。绍兴十三年六月卒，是年金皇统三年也。豫僣号凡八年，废时年六十五。先是，齐地数见怪异，有枭鸣于后苑，龙撼宣德门灭"宣德"二字，有星陨于平原镇。识者谓祸不出百日，豫怒杀之。未几果废。

初，伪麟府路经略使折可求以事抵云中，左监军撒离曷密谕可求代豫。后挞辣有归疆之议，恐可求望，鸩杀之。

豫之僣逆也，马定国进《君臣名分论》，祝简献《迁都》、《国马赋》，语多指斥；又如许清臣毁景灵宫，孟邦雄发永安陵，跖犬吠尧，盖无责焉。

苗傅，上党人。大父授，父履。授在元丰中为殿前都指挥使。康王建元帅府，信德守臣梁扬祖以兵万人至，傅与张俊、杨沂中、田师中皆隶麾下。隆祐太后南渡，傅为统制官，以所部八千人扈卫，驻于杭州。

有刘正彦者，不知何许人。父法，政和间为熙河路经略使，死王事。正彦由阁门祗候易文资至朝奉大夫，后以事责降。会法部曲王渊为御营都统制，正彦归之。渊以法故，荐正彦于朝，复为武德大夫、知濠州，擢御营右军副都统制，渊分精兵三千与之。以平丁进功，进武功大夫、威州刺史。初，正彦讨进，请刘晏偕行。晏本严陵人，陷辽登第，宣和中率众来归。正彦用晏计易旗帜为疑兵，遂降进。晏自通直郎迁朝请郎，正彦耻己赏薄而晏获峻迁，由是〈垂夬〉望，乃散所赐金帛与将士，寻被命从六宫、皇子至杭州。

建炎三年二月壬戌，高宗从王渊议，由镇江幸杭州。时诸大将如刘光世、张俊、杨沂中、韩世忠分守要害，扈卫者独苗傅。

先是，王渊装大船十数，自维扬来杭，杭人相谓曰："船所载，皆渊平陈通时杀夺富民家财也。"内侍省押班康履颇用事，威福由己出；其徒夺民居，肆为暴横。傅等恨之，曰："天子颠沛至此，犹敢尔耶！"其党张逵复激怒诸军曰："能杀渊及内侍，则人人可审，朝廷岂能遍罪哉！"

三月辛巳，拜王渊同签书枢密院事。初，渊建幸杭州议，内侍实左右之。及渊躐跻枢筦，众谓荐由内侍。傅自负宿将，疾渊骤贵。正彦虽由渊进，渊檄取所予兵，亦怨之。于是傅积不能平，与王世修、张逵、王钧甫、马柔吉等谋作乱。钧甫等皆燕人，所将号"赤心军。"傅部分既定，乃绐渊以临安县有盗，意欲使渊出其兵于外。

康履得黄卷小文书，有两统制作"田"、"金"字署卷末，田乃苗，金乃刘也。于是颇泄贼谋，以告渊，渊伏兵天竺。明日，贼党亦伏兵城北桥下，俟渊退朝，诬以结宦官谋反，正彦手杀渊，以兵围履第，分捕内官，凡无须者尽杀之，揭渊首，引兵犯阙。中军统制吴湛守宫门，潜与傅通，导其党入奏曰："苗傅不负国，止为天下除害。"

知杭州康允之闻变，率从官扣阍，请帝御楼，百官皆从。殿帅王元大呼圣驾来，傅见黄屋，犹山呼而拜。帝凭阑呼二贼问故，傅厉声曰："陛下信任中官，军士有功者不赏，私内侍者即得美官。黄潜善、汪伯彦误国，犹未远窜。王渊遇敌不战，因友康履得除枢密。臣立功多，止作遥郡团练。已斩渊首，更乞斩康履、蓝珪、曾择以谢三军。"帝谕以当流海岛，可与军士归营，且曰："已除傅承宣使、御营都统制，正彦观察使、御营副都统制。"

贼不退。帝问百官计安出，浙西安抚司主管机宜文字时希孟曰："祸由中官，不悉除之，祸未已也。"帝曰："朕左右可无给使耶？"军器监叶宗谔曰："陛下何惜康履。"遂命吴湛捕履，得于清漏阁承尘中。傅即楼下腰斩履。

傅犹肆恶言，谓"帝不当即大位，渊圣来归，何以处也？"帝使朱胜非缒楼下曲谕之。傅请隆祐太后同听政及遣使与金议和。帝许诺，即下诏请太后垂帘。贼闻诏不拜，曰："自有皇太子可立。"张逵曰："今日之事，当为百姓社稷计。"时希孟曰："宜率百官死社稷，否则从三军之请。"通判杭州事章谊叱之曰："何可从三军邪！"帝徐谓胜非曰："朕当退避，须太后命。"胜非谓不可。颜岐曰："得太后亲谕之，则无词矣。"

时寒甚，门无帘帏，帝坐一竹椅。既请太后，即起立楹侧。太后御肩舆出立楼前，二贼拜曰："今日百姓无辜，肝脑涂地，望太后主张。"太后曰："道君皇帝任蔡京、王黼，更祖宗法，童贯起边衅，所以致金人之祸。今皇帝圣孝，无失德，止为黄潜善、汪伯彦所误，已加窜逐，统制独不知邪？"傅曰："臣等定议，必欲立皇子。"后曰："今强敌在外，使吾一妇人帘前抱三岁儿，何以令天下？"正彦等号泣固请，因呼其众曰："太后既不允，吾当受戮。"遂作解衣状，后谕止之。傅曰："事久不决，恐三军生变。"顾谓胜非曰："相公何无一言？"胜非不能答。适颜岐至自帝前，奏曰："皇帝令臣奏知太后，已决意从傅请矣，乞太后宣谕。"后犹不许，傅等语益不逊。

太后还入门，帝遣人奏禅位，胜非泣曰："臣义当死，乞下诘二凶。"帝屏左右语曰："当为后图，事不成，死未晚。"胜非曰："王钧甫，贼腹心也，适语臣曰：'二将忠有余，学不足。'此可为后图耳。"

是日，帝幸显忠寺。甲申，太后垂帘，降赦，号帝为睿圣仁孝皇帝，以显忠寺为睿圣宫，留内侍十五人，余悉编置。

丙戌，赦至平江府，张浚知有变，不拜。丁亥，至江宁，制置吕颐浩遗浚书，痛述事变。浚乃举兵。戊子，御营前军统制张浚至平江，浚谕以起兵，俊泣奉命。

初，胜非奏，垂帘当二臣同对，今属时艰，乞许独对。恐贼疑，乃日引其徒一人与俱。傅入对，后劳勉之。贼喜，无所疑，故臣僚入对，得谋复辟。

胜非深结王世修，将处以从官，俾通二凶。

傅欲改元，正彦欲迁都建康，太后谓胜非曰："二事如俱不允，恐贼有他变。"己丑，改元明受。张浚遗书二凶，奖其忠义以慰安之。庚寅，百官朝睿圣宫。以傅为武当军节度使。

辛卯，张浚遣进士冯轓赴行在，请帝亲总要务。复抵书马柔吉、王钧甫宜早反正，以解天下之惑。

浚既遣轓，即檄诸路，约吕颐浩、刘光世会平江。傅以堂帖趣张浚赴秦州，命赵哲领俊军，哲不从；改命陈思恭，思恭亦不从。

壬辰，以谏议大夫郑瑴为御史中丞。贼以武功大夫王彦为御营司统制，瑴面折二凶，彦佯狂，即日致仕。

癸巳，韩世忠引兵至常熟。辛道宗谓张浚曰："贼万一邀驾入海，何以为计！"浚乃声言防遏海寇，奏道宗为节制司参议官，措置海船以避贼。

甲午，贬曾择、蓝珪于岭南，傅追斩择。贼欲以所部代禁卫守睿圣宫，又欲邀帝幸徽、越，张澄、胜非曲谕止之。

冯轓说二凶反正，傅按剑瞋目视轓，正彦解之，曰："须张侍郎来，乃可。"即遣归朝官赵休与轓共招浚。

乙未，吕颐浩勤王兵至丹阳，刘光世引所部来会。丙申，韩世忠兵至平江，即欲进兵。浚曰："已遣冯轓甘言诱贼矣。投鼠忌器，不可太亟。"

贼遣张彦、王德声言防淮，德伺彦醉，并其军，自采石济江归刘光世，彦寻为人所杀。戊戌，浚以世忠兵少，分张俊兵二千益之，发平江。

冯轓至平江，浚复遣入责贼以大义，谕以祸福，期虽死无悔。傅等初闻浚集兵，未之信，及得浚书，始悟见讨。奏请诛浚以令天下。诏责浚黄州团练副使，郴州安置。郑瑴上疏谓浚不当责，密遣所亲谢向变姓名告浚宜持重缓进，贼当自遁，浚然之。

是日，贼遣苗瑀、马柔吉将赤心队及王渊旧部曲驻临平，以拒勤王之师。冯轓至临平，见马柔吉，同缒入城。诘朝，与傅等议，傅曰："尔尚敢来邪？"欲拘轓。浚逆知之，谬为书遗轓，言客自杭来，知二公于朝廷初无异心，殊悔前书失于轻易。贼得浚遗轓书，大喜，乃释轓。

壬寅，浚得谪命，恐将士解体，绐曰："趣召之命也。"是日，吕颐浩至平江，与浚对泣曰："事不谐，不过赤族。"乃命幕客李承造草檄告四方讨贼。贼闻勤王之兵大集，即呼冯轓、胜非议复辟。癸卯，张俊发平江，刘光世继之。贼亦遣兵三千屯湖州小林。丙午，颐浩、浚以大兵发平江。诏以浚为知枢密院事。

丁未，胜非召二凶至都堂议复辟，率百官三上表以请。夏四月戊申朔，帝还宫，都人大说。帝御前殿，诏尊太后曰隆祐皇太后，立嗣君为皇太子。辛酉，徙傅淮西制置使，正彦副之。庚戌，诏复建炎号。

是日，颐浩、浚军次临平，苗翊、马柔吉以兵阻河。韩世忠率先锋力战，俊、光世乘之，翊败走。勤王兵进北关。二凶诣都堂，趣得所赐铁券，引精兵二千，夜开涌金门遁。辛亥，颐浩、浚引勤王兵入城。世忠手执王世修以属吏。

苗傅犯富阳，统制官乔仲福追击之。癸丑，犯桐庐。甲寅，斩吴湛。时希孟编管吉阳军。丙辰，傅等至白沙渡，所过燔桥以阻官军。丁巳，犯寿昌县，黥民充军。庚申，犯衢州，守臣胡唐老拒却之。丙寅，犯常山。世忠请任讨贼。丁卯，以世忠为江、浙制置使，自衢、信追击贼。戊辰，贼犯玉山县。辛未，贼屯沙溪镇。统制巨师古自江东讨贼还，与乔仲福、王德会信州。贼闻之，还屯衢、信间。

五月戊寅朔，世忠发杭州。庚辰，贼党张翼斩钧甫及柔吉父子首以降，江、浙制置使周望受之以闻。贼寇浦城县，夹溪而屯，据险设伏，以邀官军，统制官马彦溥死之。贼乘胜犯中军，世忠瞋目大呼，挥兵直前，正彦堕马，生禽之。贼将江池杀孟皋、禽苗翊降，众悉解甲。张逵收余兵入崇安，乔仲福追杀之。

傅弃军变姓名夜遁建阳，土豪詹标觉之，执送世忠，槛车赴行在。壬寅，诏班师。

秋七月辛巳，世忠军还，俘傅、正彦以献，磔于建康市。张逵、苗瑀及傅二子俱已前死。诏释余党。

杜充，字公美，相人也。喜功名，性残忍好杀，而短于谋略。绍圣间，登进士第，累迁考功郎、光禄少卿，出知沧州。靖康初，加集英殿修撰，复知沧州。时金人南侵，郡中侨寓皆燕人来归者，充虑为敌内应，杀之无噍类。

建炎元年，进天章阁待制、北京留守，迁枢密直学士。提刑郭永尝画三策以献充，充不省。永诮之曰："人有志而无才，好名而无实，骄蹇自用而得声誉，以此当大任，鲜克有终矣。"二年，宗泽卒，充代为留守兼开封尹。三年，以户部尚书兼侍读召，未至，改资政殿学士，节制淮南、京东西路，依前京城留守，寻知宣武军节度使。

七月，以同知枢密院召还，至，即拜尚书右仆射、同平章事、御营使。初，宗泽要结豪杰，图迎二帝。泽卒，充短于抚御，人心疑阻，两河忠义之士往往皆引去，留守判官宗颖尝疏其失。朝廷谓充有威望，可属大事，吕颐浩、张浚亦荐之，故有是命。时诸路各拥重兵，率骄蹇不用命。张俊方白事，谒未入，俊遽前，充怒戮其使，诸将稍稍忄习服。

高宗将幸浙西，命韩世忠屯太平，王〈王燮〉屯常州。以充为江、淮宣抚使，留建康，使尽护诸将。光世、世忠惮充严急，不乐属充。诏移光世江州、世忠常州。时江、浙倚充为重，而充日事诛杀，无制敌之方，识者寒心。

金人窥江，充遣裨将王民、张超分守诸渡，乘高据岸，以神臂弓射却之。金人复逼〈石冏〉砂，时以轻舟薄南岸，官军奋击，或沉其舟。一日当昼，金人对江列阵而佯退，众信之，守益懈。敌谍知无备，夜乃乘数十舟横江直济，众不能御，敌遂登岸。充亟命统制官陈淬尽领岳飞诸裨校合二万人邀击于马家渡，约王〈王燮〉俱进。敌气锐甚，淬战没，〈王燮〉引兵遁，充军溃。

金人陷建康，充渡江保真州。充尝痛绳诸将，诸将衔之，伺其败，众将甘心焉。充不敢归，乃北约泗州刘位、徐州赵立，欲合兵邀敌归路。诏遣内侍任源赐亲札激厉，俾为后图。源至常州，道阻未得进，募健士先达上意，充诡词自饬以报源。

充居真州长芦寺，守臣向子忞劝充由通、泰入浙，欲与偕行，充畜异志，不听。始，京畿提刑凌唐佐在南京，守臣孟庾归朝，以府事委之，唐佐遂降于金为所用。唐佐雅善充，以书招之。完颜宗弼复遣人说充曰："若降，当封以中原，如张邦昌故事。"充遂叛降金。事闻，高宗谓辅臣曰："朕待充不薄，何乃至是哉？"下制削充爵，徙其子嵩、岩、{山昆}、婿韩汝惟于广州。

是冬，充至云中，粘罕薄之，久之，命知相州。充猜阻肆威，同列多不协。绍兴二年，其孙自徙所间走归充，其副胡景山诬充阴通朝廷。粘罕下充吏，炮掠备至，不服，释之，因问充曰："汝欲复归南朝邪？"充曰："元帅敢归，充不敢也。"粘罕哂之。七年，命充为燕京三司使。八年，同签书燕京行台尚书省事。九年，迁行台右丞相。十一年，和议成而充死矣。

吴曦，信王璘之孙，节度挺之中子。以祖任补右承奉郎。淳熙五年，换武德郎，除中郎将，后省言其太骤，改武翼郎。累迁高州刺史。绍熙四年，挺卒，起复濠州团练使。庆元元年冬，由建康军马都统制除知兴州兼利西路安抚使。四年，宪圣园陵成，以劳迁武宁军承宣使。六年，光宗攒陵成，迁太尉。

会韩侂胄谋开边，曦潜畜异志，因附侂胄求还蜀。枢密何澹觉其意，力沮之。陈自强纳曦厚赂，阴赞侂胄，遂命曦兴州驻紥御前诸军都统制，兼知兴州、利州西路安抚使。从政郎朱不弃上侂胄书，谓曦不可主西师，侂胄不报。曦至镇，谮副都统制王大节，罢之，更不除副帅，而兵权悉归于曦。开禧二年，朝廷议出师，诏曦为四川宣抚副使，仍知兴州，听便宜行事。自绍兴末，王人出总蜀赋，移牒宣司，势均礼敌。而侂胄以总计隶宣司，副使得节制按劾，而财赋之权又归于曦。未几，兼陕西、河东招抚使。

曦与从弟晛及徐景望、赵富、米修之、董镇共为反谋，阴遣客姚淮源献关外阶、成、和、凤四州于金，求封为蜀王。侂胄日夜望曦进兵，曦阳为持重，按兵河池不进，潜为金人地以困王师，侂胄不之觉。会正使程松至，曦不庭参，松不敢诘；曦复多摘取松卫兵，松亦不悟。

金人犯西和，王喜、鲁翼拒之。战方急，曦传令退保黑谷，军遂溃。乃焚河池，退壁青野原。曦时已布腹心于金，将士未之知，犹力战，敌人窃笑之。曦退壁鱼关，招集忠义，厚赐以收众心。兴元都统制毋思以重兵守大散关，曦因撤蓦关之戍，敌由版闸谷绕出思后，思遁。金遂陷大散关，曦退屯罝口。举人陈国饰投匦上书，言曦必叛，侂胄不省。

十二月，兴州见两日相摩。金遣吴端持诏书、金印至罝口，封曦蜀王，曦密受之。李好义败金人于七方关，曦不上其捷，还兴州。是夜，天赤如血，光烛地如昼。翌日，曦召幕属谕意，谓东南失守，车驾幸四明，今宜从权济事，众失色。王翼、杨骙之抗言曰："如此，则相公八十年忠孝门户，一朝扫地矣！"曦曰："吾意已决。"即诣甲仗库，集兵将官语故，禄禧、褚青、王喜、王大中等皆称贺听命。曦北向受印。遣徐景望为四川都转运使、褚青为左右军统制，趋益昌，夺总领所仓库。程松闻变，弃兴元去。

三年正月，曦遣将利吉引金兵入凤州，以四郡付之，表铁山为界。曦乘黄屋左纛，僣王位于兴州，即治所为行宫，称是月为元年。使人告其伯母赵氏，赵怒绝之。叔母刘昼夜号泣，骂不绝口，曦扶出之。族子僎为兴元统制，见伪檄，色甚不平。

曦既僣位，议行削发左衽之令。遣董镇至成都治宫殿，将徙居之。曦所统军七万并程松军三万，分隶十统帅。遣禄祁、房大勋戍万州，泛舟下嘉陵江，声言约金人夹攻襄阳。祁寻至夔，遣兵扼巫山得胜、罗护等砦，以遏王师。侂胄闻曦反，不知所为，或劝不如因而封之，侂胄纳其说。吴晛为曦谋，宜收用蜀名士以系民心。于是陈咸自髡其发，史次秦涂其目，杨震仲饮药卒，王翊、家拱辰皆不受伪命，杨修年、詹久中、家大酉、李道传、邓性善、杨泰之悉弃官去。薛九龄谋举义兵。

兴州合江仓官杨巨源倡义讨逆，未有以发，遂与随军转运安丙共谋诛曦。会李好义与兄好古、李贵等皆有谋，交相结纳。二月甲戌夜，漏尽，巨源、好义首率勇敢七十人斧门以入。李贵即曦室斩其首，裂其尸。丙分遣将士收其二子及叔父柄、弟晫、从弟晛、贼党姚淮源、李珪、郭仲、米修之、郭澄等皆诛之。时吴端犹卧后阁，亦伏诛。徐景望、赵富、吴晓、董镇、郭荣、禄禧等皆在外，遣人就诛之。函曦首献于朝。

诏曦妻子处死，亲昆弟除名勒停，吴璘子孙并徙出蜀，吴玠子孙免连坐，通主璘祀。曦败时年四十六。

关键词：宋史,列传

解释翻译[挑错/完善]

张邦昌字子能，永静军东光人。举进士，连续升任为大司成，因训导失职，贬为崇福宫提举，知光、汝二州。政和(1111～1117)末，由知洪州改为礼部侍郎。第一个请求把崇宁、大观以来出现的特殊的祥瑞感应制成旗帜、器物，被采纳。宣和元年(1119)，任尚书右丞，转为左丞，升为中书侍郎。钦宗即位后，升为少宰。

金人进犯京师，宋廷议割三镇，派康王及张邦昌去金营为人质以求议和。恰好姚平仲夜袭金营，斡离不怒责张邦昌，张邦昌以袭金营不是朝廷的意思做答。不久张邦昌升为太宰兼门下侍郎。不久，康王回来，金人又以肃王为人质，仍命张邦昌为河北路割地使。

先前，张邦昌力主和议，不料自己成为人质，等动身时，就请求钦宗亲署御批不改变割地和议的决定，没答应他；又请求给河北发诏书，也没答应。此时粘罕的兵马又来侵略，上书者攻击张邦昌私通金人，是社稷之贼。于是，贬张邦昌为观文殿大学士、中太一宫使，罢去割地求和之议。当年冬，金人攻陷京师，皇上又出城与金议和，留在青城。

第二年春，吴千干、莫俦从金营带着文书回来，让推举异姓堪当皇帝的人到金营接受册封。留守孙傅等不听从命令，上表请求立赵氏。金人怒，又派吴千干、莫俦来督促，胁迫孙傅等召集百官商议。众人不敢说什么，相视很久，无计可施，就说“：今日应勉强听命，应付过去，推举在金营中的一人。”正好尚书员外郎宋齐愈从金营回来，众人问金人的意向，宋齐愈写“张邦昌”三字给大家看，于是就决定推举张邦昌。孙傅、张叔夜不在推举书上签名，被金人抓到营中。

王时雍当时任留守，又把百官召集到秘书省，百官到后就关上省门，用兵把守，让范琼告诉大家立张邦昌为帝，众人只唯唯称是。有太学生提出异议，范琼恐他惑众，就厉声训斥他，让他回学舍。王时雍先在推举书上签名，给百官做榜样。御史中丞秦桧不签名，力争立赵氏宗室，并说张邦昌在徽宗时，专事安逸游乐，党附权奸，蠹国乱政，社稷倾危实是张邦昌所致。金人怒，抓秦桧。吴千干、莫俦拿着推举状到金营。

张邦昌回来主持尚书省，金人劝他称帝，张邦昌开始想推辞，有人说“：相公不先死在城外，现在想使全城受涂炭吗？”正赶上金人带着册宝来，张邦昌向北拜舞后接受了册命，即伪皇帝位，僭号大楚，准备定都金陵。于是登上文德殿，在西面设御位接受朝贺，让..门官传令不要跪拜，王时雍率百官竟跪拜，张邦昌只是面朝东恭敬地站着。

外统制官、宣赞舍人吴革以屈节异姓为耻，首先率内亲事官数百人，都先杀了自己的妻子儿女，烧毁宅第，计划在金水门外举事。范琼假装与他合谋，让大家丢弃武器，竟从背后袭杀了百余人，捕获了吴革和他的儿子，并杀了他们，又杀了十余人。

当天，狂风大作，遮天蔽日，太阳昏暗无光。百官凄惨颓丧，张邦昌也惊恐失色。只有王时雍、吴千干、莫俦、范琼等欢欣鼓舞，他们认为有佐命之功。张邦昌当即命王时雍权知枢密院事领尚书省，吴千干同知枢密院事，莫俦权签书枢密院事，吕好问权领门下省，徐哲权领中书省。下令说：“近来因朝廷多变故，百官和各部门都失去其职能，从今起要各自恢复职能，依法度办事。御史台监察上报。”张邦昌见百官时自称“予”，手诏称“手书”。只有王时雍每次在张邦昌面前说事时，往往称“臣启陛下”，张邦昌斥责他；又劝张邦昌坐紫宸、垂拱殿，吕好问争辩后，才停止。张邦昌刚即位，应推恩四方，因道路阻隔，先在京城大赦，选郎官为四方密谕使。

金人将退兵，张邦昌到金营去送别，他身穿皇袍，张红色伞盖，在金人所过之地设香案，言行举止都和平常一样，王时雍、徐秉哲、吴千干、莫俦都跟着他，观看的人无不感伤。二帝被金掠走北去，张邦昌率百官在南薰门遥辞二帝，众人痛哭，有倒地而死的人。

金军已退，张邦昌降手书大赦天下。吕好问对张邦昌说：“人情归你，那是迫于金人的威势，金人已离去，能再有今日的光景吗？康王久居在外，是众心所归，何不推戴他呢？”又说：“为今之计，应当迎回元佑皇后，请康王早登帝位，大概还可保全官位性命。”监察御史马伸也请求迎康王即位，张邦昌同意。王时雍说：“骑虎难下，应深思熟虑，否则，他日遭吞噬，悔之晚矣。”徐秉哲也在旁边表示赞同，张邦昌不听，于是，册封元佑皇后为太后，迎入延福宫。派蒋师愈带书信到康王那自述说：“我所以同意金人的推戴，是出于权宜之计，以纾国难，怎敢怀有他图？”康王询问蒋师愈等，就知道了一切，于是给张邦昌写了回书。张邦昌随即派谢克家献上大宋受命宝，又降手书请元佑皇后垂帘听政，等康王即位。手书下后，朝廷内外的人十分高兴。宋太后开始在内东门小殿垂帘听政。张邦昌以太宰的身份居于内东门资善堂。不久，又派使者带着乘舆服御去南京，很快张邦昌也到，他跪地痛哭请死，康王慰抚他。

康王即位，以李纲为宰相，张邦昌转为太保、奉国军节度使，被封为同安郡王。李纲上书论奏：“张邦昌久任机务，位高权重，却趁国家破亡之机为己谋利，君主受辱之时窃位求荣。以异姓建国四十多天，等金人退去，才降赦来笼络人心。这种人应枭首示众，作为对乱臣贼子的惩戒。”当时黄潜善也帮助李纲。李纲又说“：张邦昌已是僭逆，怎能留在朝廷，使人们把他看成是先前的天子呢？”高宗就降御批说：“张邦昌僭逆，理应诛杀，但考察他的本意，是出于威胁，可特别给予宽恕，贬为昭化军节度副使，安置于潭州。”

起初，张邦昌入主皇宫，华国靖恭夫人李氏多次给张邦昌送果品，张邦昌也对她特别厚待。一天晚上，张邦昌醉酒，李氏扶着他说“：陛下，事已至此，还说什么？”于是把胳膊搭在张邦昌身上，扶他进了福宁殿，晚上，把自己的养女陈氏打扮好送给张邦昌。等张邦昌退位回东府，李氏偷偷送他，并责备皇上。皇上听说后，把李氏投入狱中，她服罪。下诏列举张邦昌的罪状，赐死于潭州。李氏处以杖脊后发配到车务营。王时雍、徐秉哲、吴千干、莫俦等早已流放到远方，这时，又杀了王时雍。

刘豫字彦游，景州阜城人。世代务农，到刘豫时才考进士，元符(1098～1100)中考中进士。刘豫小时候缺乏教养和德行，曾偷同学的白金盂、纱衣。政和二年(1112)，被任命为殿中侍御史，被言者攻击，皇上不想揭发他过去的丑行，下诏不要追究。不久，刘豫多次上书讲礼制局的事，皇上说：“刘豫是河北的种田人，怎懂礼制？”贬刘豫为两浙察访。宣和六年(1124)，判国子监，拜官为河北提刑。

金人南侵，刘豫弃官到仪真避乱。刘豫与中书侍郎张悫交好，建炎二年(1128)正月，因张悫的推荐刘豫被任为济南知府。当时山东盗贼蜂起，刘豫不愿去，请求改任东南部某郡，执政讨厌他，不许，刘豫气愤地上任去了。当年冬，金人攻济南，刘豫派儿子刘麟出战，敌人重重包围了济南，副长官张柬增兵来援，敌兵才撤。金趁机派人以利劝诱刘豫，刘豫想起先前的忿恨，于是蓄谋反叛，杀他的部将关胜，率百姓降金，百姓不从，刘豫献城投降。建炎三年(1129)三月，兀术听说高宗已渡过长江，就派刘豫知东平府，任京东西、淮南等路安抚使，节制大名、开德府、濮、滨、博、棣、德、沧等州，刘麟为济南知府，黄河以南，由刘豫统领。

建炎四年(1130)七月二十七日，金派大同尹高庆裔、知制诰韩窻册封刘豫为皇帝，国号大齐，建都大名府。先前，北京顺豫门长出瑞禾，济南渔民捕到鳝鱼，刘豫认为这是自己登帝位的符瑞，就派刘麟带重礼贿赂金左监军挞懒，请求封他为帝。挞懒应允，派使到刘豫所部询问军民应立谁为帝，众人未来得及回答，刘豫的同乡张浃超越次序答话，请求立刘豫，于是就决定立他，命高庆裔、韩日方备好玺绶宝册来册封他。九月初九，刘豫即位为伪皇帝，大赦境内，遵用金的年号，称天会八年。以张孝纯为丞相，李孝扬为左丞，张柬为右丞，李俦为监察御史，郑亿年为工部侍郎，王琼为汴京留守，他的儿子刘麟为太中大夫、提领诸路兵马兼知济南府。张孝纯开始时坚守太原，十分忠义，高宗因王衣与张孝纯是至交，就让他去招抚张孝纯，正巧粘罕派人从云中送他归属刘豫，于是失节于叛贼。

刘豫回东平，升东平为东京，改东京为汴京，降南京为归德府。以弟刘益为北京留守，不久又改为汴京留守。又降淮宁、颍昌、兴仁府皆为州。因他生于景州，任过济南知府，节制东平，僭位于大名，就招募以上四郡的丁壮数千人，号称“云从子弟”。下伪诏求直言。十月，封他的母亲翟氏为皇太后，妾钱氏为皇后。钱氏，是宣和时的宫人，熟悉宫中之事，刘豫想仿照宫中各种规制，故立她为后。十一月，改明年年号为阜昌。

在刘豫未僭号时，多次派人劝说东京副留守上官悟，并贿赂上官悟的亲信乔思恭一起劝上官悟降金，上官悟把他们都杀了。又招降楚州知州赵立，赵立不看他的书信就斩了他的使者。又派赵立的朋友刘..用写着大字的旗来诱降，并说“：我是你的老朋友啊。”赵立说“：我知有君父，不知有老朋友。”把刘..烧死。博州判官刘长孺写信劝刘豫反正，刘豫囚他一百天，他都不屈服；又给他官做，他也不接受。刘豫大肆搜索宋宗室，承务郎阎琦把宋宗室藏起来，被刘豫杖死。征召迪功郎王宠，王宠不到。文林郎李吉吉、尉氏令姚邦基都弃官而去。朝奉郎赵俊以甲子纪年而不写刘豫年号，刘豫也拿他没办法。洪皓身陷金朝已很久，粘罕劝他去为刘豫做官，他不答应，被流放到皓冷山。隐士尹..听说刘豫召他，逃到山谷间，远走蜀中。国信副使宋汝为用吕颐浩的书信劝勉刘豫要以忠义为本，刘豫说：“没见张邦昌吗？已经如此，还说什么！”沧州进士邢希载上书刘豫请求与宋通好，被杀。

当月，刘豫在归德为陈东、欧阳澈立庙，是唐代张巡、许远那样的双庙制。

绍兴元年(1131)五月，张俊讨伐并打败李成，李成逃归刘豫。雄州的大侩王友直曾致书刘豫让他招抚李成，说刘光世、吕颐浩不是国家中兴的将相之才，后被人告发，下诏审问他并用刑法惩处他。六月，刘豫以刘麟为兵马大总管、尚书左丞相。在宿州设招受司，诱惑宋逃亡者。金人册立刘豫，以黄河为界，恐怕两河地区陷没敌伪境的人民逃归，下令大搜捕，有的被卖到别国，有的押送到云中，实际是防刘豫。十月，刘豫侵宋，派部将王世冲率蕃、汉兵攻庐州，庐州守臣王亨诱斩王世冲，大败他的军队。十一月，帅臣叶梦得招降刘豫部将王才。伪秦凤帅郭振入寇，王彦、关师古把他打败。伪知海州薛安靖及通判李汇献州降宋。

绍兴二年(1132)二月，知商州董先献商、虢二州叛附刘豫。襄阳镇抚使桑仲上疏治刘豫罪。朝廷即命桑仲兼任节制应援京城军马，审时度势，收复被刘豫攻占的州郡。仍命河南翟兴，荆南解潜，金、房二州的王彦，德安陈规，蕲、黄二州的孔彦舟，庐、寿二州的王亨互为应援，毋失事机。三月，桑仲被他的部将霍明杀死，高宗听后，授官给桑仲的两个儿子为将仕郎。河南镇抚使翟兴屯驻在伊阳山，刘豫认为是祸患，派人招降他，并答应封他王爵。翟兴烧了伪诏并杀了伪使。刘豫就暗中勾结翟兴的部下杨伟谋取翟兴。杨伟杀翟兴，拿着翟兴的头投降刘豫。

四月初五，刘豫迁都汴京。于是就把祖先的灵位奉于宋太庙，尊他的祖父为徽祖毅文皇帝，父为衍祖睿仁皇帝。亲自祭祀天地。当天，暴风卷旗，屋瓦震动，士民恐惧。刘豫在汴京大赦，与百姓相约说“：自今起不滥赦，不用宦官，不度僧道。文武杂用，不限资格。”当时河、淮、陕西、山东都驻扎着金兵，刘麟招乡兵十余万为皇子府十三军。在河南、汴京分别设淘沙官，使这两京的冢墓被发掘殆尽。赋敛烦苛，民不聊生。

五月，刘豫听说桑仲死，派人招降随州李道、邓州李横，都不受降，抓刘豫的使臣报告朝廷。六月，蕲、黄镇抚使孔彦舟叛附刘豫，他的部将陈颜明率千余人归宋。直徽猷阁凌唐佐、尚书郎李亘、国信副使宋汝为留在伪朝廷，早就谋划把刘豫的虚实写成蜡书报告给朝廷，事泄露，刘豫杀了凌唐佐，李亘也遇害。刘豫以知东平府李邺为尚书右丞、河南镇抚司都统制董先为大总管府先锋将。十二月，襄阳镇抚使李横在扬石打败刘豫兵马，乘胜奔汝州，伪守彭王己献城投降。刘豫派刘夔与金帅撒离曷侵蜀。抓住进士薛筇送给刘豫，劝他：“应早图反正，或可保全宗族，何必日后作为乱臣贼子与妻子儿女枭首示众呢？”刘豫怒，想用兵器杀伤他，全赖张孝纯说情，方才获免。

绍兴三年(1133)正月初四，李横攻破颍顺军，伪守将兰和投降。初六，在长葛打败刘豫兵马。初八，李横率兵到颍昌府，伪安抚赵弼固守城池，李横猛攻，赵弼逃走，收复了颍昌。三月，河南镇抚司统制官李吉在伊阳台打败刘豫部将梁进，梁进被杀。三月，刘豫听说李横攻占颍昌，向金求援。粘罕派兀术来援，刘豫也派李成率二万人在京城西北的牟驼冈截击宋军。李横战败，颍昌又失陷。李横的军队本是一群盗贼，勇敢但无军纪，战胜时就争抢子女金帛，因此失败。四月，虢州失陷。镇抚司统制官谢皋指着自己的腹部对敌人说：“这就是我的赤心！”自己剖腹而死。谢皋，开封人。当月，明州守将徐文率领所部海船六十艘、官军四千多人从海上到达盐城，投降了刘豫。徐文说宋沿海没防备，可袭取二浙。刘豫大喜，以徐文知莱州，增加二十艘海舰，让他在通、泰间袭扰宋军。

五月，朝廷派韩肖胄、胡松年出使伪齐。刘豫想以召见臣下的礼节见他们，韩肖胄没说什么，胡松年说：“我们都是宋臣。”就拱手作揖而不跪拜，刘豫不能使他们屈服。于是问皇上怎么样，胡松年说：“圣主万寿。”又问皇上的意向，胡松年说：“一定要收复故疆。”刘豫有愧色。

此时刘豫完全占有梁、卫之地，翟琮驻屯在伊阳的凤牛山，孤军无援，就突围到襄阳。九月，杨政派川陕将官吴胜在莲花城打败刘豫军队。十月十八日，贼将李成攻陷邓州，由齐安守卫；二十二日，攻陷襄阳，李横逃奔荆南，知随州李道弃城逃走。李成占据襄阳，以王嵩知随州。二十三日，攻陷郢州，守臣李简逃跑，刘豫命荆超知郢州。贼将王彦先从亳州率兵到寿春，将进兵江南。刘光世驻军建康，扼守马家渡，派郦琼率所部驻在无为军，为濠、寿声援，敌兵才退。

十二月，金派李永寿、王翊来报聘。李永寿等放纵傲慢，请求放回刘豫的俘虏和西北人民流寓在江南的，又要割江北的土地给刘豫。监广州盐税吴伸上书请求讨伐刘豫，说：“金人虽强大，实际不值得忧虑，叛贼刘豫虽弱小，实在可忧。现在敌人使臣在朝廷，应明里答应他们的条件而暗中谋取他们，趁他们不怀疑，可一战而擒获刘豫。”

绍兴四年(1134)正月，翰林学士綦崇礼说“：刘豫父子倚重金人，且李永寿等是从刘豫那来，画江为界一定是刘豫的主意。看他的奸谋，是在窥伺我国疆土。恐怕已通使，人情定会懈怠，应告诫将帅更要严守边防。即使和议成，亦不可放松防御。”不久，朝廷派章谊使金。到云中，粘罕答书中不让宋驻军淮南，章谊没屈从，回来时路过汴京，刘豫想留他，他用计谋才脱身。熙河路马步军总管关师古在左要岭与刘豫军交战失败，于是投降刘豫。洮、岷地区全被刘豫占领。

二月，刘豫策进士。五月，知寿春府罗兴叛降刘豫。舒、蕲等州制置使岳飞收复襄阳，李成逃走，很快又收复唐州。六月，收复随州，在襄阳把随州伪守王嵩斩首。七月，收复邓州。《岳飞传》中有记载。刘豫听说岳飞攻取了襄、邓，就向金求援。伪奉议郎罗诱上奏南征策，刘豫大喜。刘豫抢民船五百条装战具，以徐文为先锋，声称攻定海。九月，刘豫下伪诏，有“混一六合”的话，派他的儿子刘麟侵宋，并诱金人宗辅、挞辣、兀术分道南侵，步兵由楚、承进兵，骑兵由泗州奔滁州。又派伪知枢密院卢纬向金主请兵，金主召诸将商议，粘罕、希尹反对，只宗辅认为可以。于是以宗辅权左副元帅，挞懒权右副元帅，调渤海、汉军五万支援刘豫。因兀术曾渡过长江，熟悉地形，让他为前锋。刘豫以刘麟领东南道行台尚书令。朝廷震恐。有的劝皇上到别处，赵鼎说：“与敌交战不胜，再走也不晚。”张俊说“：到哪儿去避敌？”就决定亲征。二十六日，刘豫军和金军分道渡淮，楚州守臣樊序弃城逃走，淮东宣抚使韩世忠自承州退保镇江。

十月初一，诏命张浚增援韩世忠，刘光世移军建康。韩世忠又回扬州。起用张浚为侍读，十三日，韩世忠战于大仪，十四日，解元战于承州，都取胜。二十一日，刘豫的告示中有窥伺江南的话。二十三日，皇上从临安出发。十一月初七，下诏讨刘豫，才列举刘豫的罪恶，宋士气大振，想渡江与敌决战。赵鼎说：“退却本不可以，渡江也非良策。刘豫尚且不亲来，陛下怎能同逆雏决胜负呢？”淮西将领王师晟、张琦合兵收复南寿春府，捉住伪知州王靖。十二月十八日，岳飞派部将牛皋、徐庆在庐州打败金兵。二十六日，金退兵，派使告知刘麟，刘麟丢掉辎重晚上逃走。《韩世忠传》中有记载。

绍兴五年(1135)正月，淮西将郦琼收复光州，伪守许约投降。闰二月，刘豫派商元攻信阳军，知军事舒继明杀死商元。七月，刘豫废明堂为讲武殿，暴风连日不停。八月，攻陷光州。十月，刘豫下令百姓卖子依商税法纳税，即按卖多少钱而收税。刘豫献《海道图》及战船模型给金主完颜..。

绍兴六年(1136)正月，刘豫在淮阳聚兵，韩世忠率军赶快围攻。敌守将连续六次举烽火报警，兀术和刘猊合兵来援，都被韩世忠打败。六月，刘豫筑刘龙城观察淮西动静，被王师晟攻破，捉华知刚，俘获他的部众而回。九月，刘豫罢沿海互市。张孝纯对刘豫说“：听说南人久在造船，一旦乘风北来，将于我不利。”刘豫恐惧，因此罢互市。

刘豫听说皇上亲征，向金主完颜..告急，领三省事宗磐说：“先帝立刘豫，是希望刘豫辟疆保境，我能按兵息民。现在刘豫进不能取，退不能守，兵连祸结，休息无期。发援兵是刘豫得利，而实际是我受弊，怎能答应他？”金主答复刘豫让他自行其事，暂派兀术率兵在黎阳见机行事。

于是刘豫以刘麟领东南道行台尚书令，李邺为行台右丞，冯长宁为行台户部，许清臣为兵马大总管，李成、孔彦舟、关师古为将，组织三十万民兵，分三路侵宋，刘麟总领中路兵，由寿春进犯庐州，刘猊率东路兵，取道紫荆山出涡口进犯定远；西路兵奔光州进犯六安，由孔彦舟统领。十月，刘猊军被韩世忠阻止不能前进，回到顺昌。刘麟军从淮西架三座浮桥过淮，贼众十万驻扎在濠、寿之间。江东安抚使张俊拒敌，诏命淮西宋军皆听张俊调遣，命殿帅杨沂中去泗州与张俊会合，等杨沂中到濠州时，刘光世已放弃合肥。张俊派人星夜赶往采石对刘光世说“：有敢渡过江南者斩。”刘光世不得已回到庐州，与杨沂中相呼应。统制王德、郦琼从安丰出兵，遇敌人三将军并打败他们。刘猊军数万人过定远，想奔宣化进犯建康。杨沂中在越家坊与刘猊军相遇，打败敌军；又在藕塘相遇，大败敌军。刘猊逃，刘麟听说后亦拔砦逃走，刘麟军中有自己写好乡贯姓名而自缢的士卒，刘豫因此而失掉人心。金人听说刘麟等失败，责问刘豫的罪状，开始有废刘豫之意。刘豫觉察到此事，就请立刘麟为太子，来窥测金人的意图。金人答刘豫说“：慢慢来，应派人去询问，征求河南百姓的意见。”

绍兴七年(1137)春，刘豫策进士，派间谍在淮甸放火，烧了刘光世的仓库。二月，又烧镇江。刘豫自刘麟败后，意沮气丧。中原地区刘豫统治下的百姓，天天盼宋军。三月，皇上进驻建康。八月，统制郦琼抓住吕祉，率三万兵叛降刘豫，不久杀了吕祉。刘豫听说郦琼投降十分高兴，在文德殿接见他，授给他静难军节度使的官衔，知洪州。郦琼劝刘豫侵宋，刘豫再次向金请求援兵，并说郦琼想亲自效力。金人怕刘豫兵多难以控制，想用计除掉他，于是谎称郦琼投降恐怕有诈，命刘豫解散郦琼的军队。

金人已经废刘豫，而刘豫还向金人日益请兵，金就以女真万户束拔为元帅府左都监屯兵太原，以渤海万户大挞不也为右都监屯河间。于是尚书省弹奏刘豫治国没有成绩，应当废掉。十一月十八日，金废刘豫为蜀王。

先前，金主先令挞懒、兀术伪称南侵到汴，骗出刘麟到武城，指挥骑兵从两侧包围并擒获刘麟，于是又奔入城中。刘豫正在讲武殿射箭，兀术率三名骑兵突入东华门，下马抓住他的手，一起到宣德门，强迫他骑上羸马，两边人露出利刃挟持他，被囚于金明池。第二天，召集百官宣诏责备刘豫，用数千铁骑兵围宫门，派小校在大街小巷巡逻，扬言说：“从今起不签发你们当兵，不收取你们的免行钱，替你们击杀貌似猛兽的人，请你们的旧主少帝来此。”于是人心才稍微安定。在汴设行台尚书省，以张孝纯权行台左丞相。伪丞相张昂为孟州知州，李邺知代州，李成、孔彦舟、郦琼、关师古也各为一郡长官。以女真人胡沙虎为汴京留守，李俦为副留守。各军都令兵士归农，宫人可以出嫁。得到金一百二十余万两、银一千六百余万两、米九十余万斛、绢二百七十万匹，钱九千八百七十余万缗。

刘豫求哀，挞懒说：“从前赵氏少帝离开京城，百姓有自焚赴死的，号泣之声远近都能听到。现今你被废，没有一人可怜你，你怎不自责呢？”刘豫无以回答，强迫他走，他表示愿住在相州韩琦宅第，允许。后来，他和他的儿子刘麟一起被迁到临潢，金封刘豫为曹王，赐田使他居住。绍兴十三年(1143)六月去世，这年是金皇统三年。刘豫僭号共八年，被废时六十五岁。先前，齐地多次出现怪事，有枭在后苑鸣叫，有龙摇撼宣德门毁了“宣德”二字，有星在平原镇陨落。有见识的人认为不出百日定有灾祸，刘豫怒杀了他。不久，刘豫果真被废。

当初，伪麟府路经略使折可求因事到云中，左监军撒离曷密告以折可求代刘豫。后来，挞懒有归疆之议，怕折可求失望，就鸩杀了他。

刘豫僭逆，马定国进《君臣名分论》，祝简献《迁都》、《国马赋》，言语中对朝廷都多有指斥；又如许清臣毁坏景灵宫，孟邦雄掘永安陵，这是跖狗吠尧，各为其主，就不责罚了。

吴曦，是信王吴瞞的孙子，节度使吴挺的次子。因祖辈的功劳吴曦被补官为右承奉郎。淳熙五年(1178)，改换为武德郎，任命为中郎将，后因台谏官说他升迁得太快，改为武翼郎。吴曦历迁高州刺史。绍熙四年(1193)，吴挺去世，吴曦守丧未满三年，朝廷重新起用他为濠州团练使。庆元元年(1195)冬，他由建康军马都统制被任命为兴州知州兼利西路安抚使。庆元四年，光宗园陵修成，吴曦因功升为武宁军承宣使。庆元六年，光宗的陵寝修好，吴曦被升为太尉。

正巧韩..胄谋求北伐，吴曦暗怀异志，趁机依附韩..胄请求返还蜀地。枢密何澹觉察到他的意图，极力加以阻挠。陈自强接受吴曦的厚赂，暗中支持韩..胄，于是吴曦被任命为兴州驻答刂御前诸军都统制，兼任兴州知州、利州西路安抚使。从政郎朱不弃上书韩..胄说吴曦不应统帅西北军队，韩..胄没做答复。吴曦到兴州，诬陷副都统制王大节，王大节被罢职，宋廷没再任命副帅，使兵权都由吴曦掌握。开禧二年(1206)，朝廷议论出师北伐，诏命吴曦为四川宣抚副使，仍为兴州知州，允许他见机行事。从绍兴末年开始，由宗室亲王总领蜀地财赋，有关文书交到宣抚司，使总领财赋者与宣抚司势均力敌，互相牵制。而韩..胄使财赋隶属宣抚司，宣抚副使可以节制核查，又使吴曦握有财权。不久，吴曦又兼任陕西、河东招抚使。

吴曦与他堂弟吴日见及徐景望、赵富、米修之、董镇共同谋反，暗中派门客姚淮源把关外阶、成、和、凤四州献给金国，请求金国封吴曦为蜀王。韩..胄日夜盼望吴曦进兵，吴曦表面上持重，在河池按兵不动，暗中帮金兵围困宋军，韩..胄没察觉。正巧四川宣抚使程松到河池，吴曦不到官府以礼相迎，程松不敢责问；吴曦又撤掉程松的许多卫兵，程松也没醒悟。

金兵进犯西和，王喜、鲁翼拒敌。战事正紧，吴曦命他们退保黑谷，宋军因而溃败。吴曦焚毁城池，退到青野原。此时吴曦安排心腹之人与金人联系，将士们还不知道，仍然同金兵力战，敌人暗自发笑。吴曦退到鱼关，招集忠义之人，给他们厚赏以收买人心。兴元都统制毋思用重兵把守大散关，吴曦就撤去蓦关的守军，金人从版闸谷绕到毋思的后方，毋思逃走。于是金兵攻陷大散关，吴曦退到..口。举人陈国饰上书，说吴曦必会反叛，韩..胄不觉察。

十二月，兴州出现两个太阳。金国派吴端带着诏书、金印到..口，封吴曦为蜀王，吴曦秘密接受。李好义在七方关打败金军，吴曦不向朝廷奏捷，回到兴州。当晚，天色血红，光线和白天一样。第二天，吴曦召幕僚表明心意，说东南方已失守，皇上到了四明，现在应见机行事，众人大惊失色。王翼、杨马癸之反驳说“：如果你称蜀王，那么你家八十年的忠孝名节，一下都扫地殆尽啦！”吴曦说：“我已决意称王。”立即到武器库，召集兵将说明缘故，禄禧、褚青、王喜、王大中等都向他祝贺，表示听命。吴曦面向北方接受王印。他派徐景望为四川都转运使、褚青为左右军统制，赶奔益昌，夺取总领所的仓库。程松听说吴曦叛宋，丢弃兴元逃走。

开禧三年正月，吴曦派将官利吉接金兵进凤州，把阶、成、和、凤四州割给金国，以铁山为国界。吴曦乘坐天子车，在兴州称蜀王，以治所为行宫，称该年为元年。派人告诉他的伯母赵氏，赵氏愤怒地和他绝亲。他的婶母刘氏日夜号泣，骂不绝口，吴曦把她扶出去了。同族人吴亻巽为兴元统制，看见吴曦的檄文，神色很不平静，十分愤怒。

吴曦僭位后，讨论实行削发左衽的命令。他派董镇到成都修宫殿，准备迁居到成都。吴曦所率的七万兵和程松的三万兵，分别隶属于十个统帅。他派禄祁、房大勋戍守万州，泛舟沿嘉陵江而下，声称与金人相约夹攻襄阳。禄祁很快到达夔州，派兵扼守巫山的得胜、罗护等寨，以阻挡宋军。韩..胄听说吴曦反叛后，不知所措，有人劝韩..胄不如趁势就封吴曦为王，韩..胄采纳了这种说法。吴日见替吴曦谋划，让吴曦召用蜀中名人以收买民心。于是陈咸自己剃发，史次秦涂抹自己的眼睛，杨震仲服毒自尽，王翊、家拱辰都不接受吴曦的任命，杨修年、詹久中、家大酉、李道传、邓性善、杨泰之都弃官离去。薛九龄谋划起兵讨伐吴曦。

兴州合江仓官杨巨源倡议讨伐吴曦，还没起兵，就与随军转运官安丙共同谋划诛杀吴曦。恰好李好义与他哥哥李好古、李贵等都有讨伐吴曦的计划，他们互相支持。二月廿八日晚，杨巨源、李好义首先率七十名勇士用斧头劈门冲入伪宫。李贵到吴曦居室中砍掉他的头，肢解他的尸体。安丙分别派遣将士抓获吴曦的两个儿子和他的叔父吴柄、弟弟吴日卓、堂弟吴日见、死党姚淮源、李王圭、郭仲、米修之、郭澄等，并杀掉他们。此时吴端还在后殿睡觉，也被杀。徐景望、赵富、吴晓、董镇、郭荣、禄禧等都在城外，也派人去诛杀他们。吴曦的人头被放入匣中献给朝廷。

皇上诏命处死吴曦妻子，他的亲兄弟都除去名籍，取消原有的资格和官职，吴王..的子孙都被迁出蜀地，吴王介的子孙免于连坐，不受处罚，负责祭祀吴王..。吴曦败亡时四十六岁。

上一篇：列传·卷二百三十三

下一篇：列传·卷二百三十五

全   文：宋史

