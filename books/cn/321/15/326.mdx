---
---
---
title: 钱唐怀古词
---




傅按察者，忘其名，钱唐怀古，尝作一词云：“静中看，记昔日湖山隐隐，宛若虎踞龙蟠。下襄樊，指挥湘汉，鞭云骑，围绕江干。势不成三，时当混一，过唐之数不为难。陈桥驿，孤儿寡妇，久假当还。挂征帆，龙舟催发，紫宸初卷朝班。禁庭空，土花晕碧，辇路悄，诃喝声干。纵余得西湖风景，花柳亦凋残。去国三千，游仙一梦，依然天淡夕阳闲。昨宵也，一轮明月，还照临安。”盖《鸭头绿》调也。