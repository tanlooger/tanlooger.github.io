---
---
---
title: 寒号虫
---




五台山有鸟，名寒号虫，四足，有肉翅，不能飞，其粪即五灵脂。当盛暑时，文采绚烂，乃自鸣曰“凤凰不如我”。比至深冬严寒之际，毛羽脱落，索然如 雏，遂自鸣曰“得过且过”。嗟夫！世之人中无所守者，率不甘湛涪乡里，必振拔自豪，求尺寸名，诧九族侪类，则便志满意得，出肆入扬，以为天下无复我加矣。及乎稍遇贬抑，遽若丧家之狗，垂首帖耳，摇尾乞怜，惟恐人不我恤，视寒号虫何异哉，是可哀已。