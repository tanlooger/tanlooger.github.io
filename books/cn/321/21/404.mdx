---
---
---
title: 碧珠示谶
---




文宗潜邸金陵日，岁当戊辰，适太平兴国寺铸大钟，为金数万斤，方在冶，上至其所，取相嵌碧珠指环默祝曰：“若天命在躬，此当不坏。”即投液中。钟成，其款有曰“皇帝万岁”，珠宛然在其上，若故识之，而坚固完好，光采明发，不以灼毁。万目惊睹，欢叹如一。及登大宝，方与近侍言向时祝天之谶。

�固然矣。