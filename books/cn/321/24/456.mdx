---
---
---
title: 道士寿函
---




会稽阳明洞天，在秦望山后，禹庙之西南，云即古禹穴，越之胜境也。诸峰环耸盘郁，空曲中有东岳行祠及老子宫。余尝宿留其间。一老道士者，朱颜鹤发，延至其室，室横一空棺，云已十余年矣，未能即弃浮世而入此匣也。其后兵攻越城，游骑四出，道士乃沐浴冠佩，绝粒饮，与众永诀，卧于其中，七日不死。军至，发棺，挈之出。兵退，乃入城，一病而卒，向之棺不可得矣，岂非分定欤？