---
---
---
title: 邓山房
---




平江会道观主邓山房道枢，绵州人，在宋季为道士，时斋法已精，际遇理、度两朝。一日，谢后遣巨珰召至内后门，泣降德音，且令其责军令状，使无泄，然后谓曰：“吾昨夜梦见济王怒甚，以为吾且将兵由独松关入，灭汝社稷矣。吾此梦颇可怪，汝可就南高峰顶，为誉心章，哀告上帝。”已而黄头先锋斩关而来。宋亡后，邓遂筑今观。