---
---
---
title: 银锭字号
---




银锭上字号，扬州元宝，乃至元十三年，大兵平宋，回至扬州，丞相伯颜号令搜检将士行李，所得撒花银子，销铸作锭，每重五十两，归朝献纳。世祖大会皇子、王孙、驸马、国戚，从而颁赐。或用货卖，所以民间有此锭也。后朝廷亦自铸。至元十四年者，重四十九两，十五年者，重四十八两。辽阳元宝，乃至元二十三年、二十四年征辽东所得银子而铸者。