---
---
---
title: 降真香
---




道家者流，为人典行醮事，曰高功。其有行业精白者，则必移檄南岳魏夫人，请借仙鹤，或二只，或四只。青鸾导卫，翔鹜澄空，昭扬道妙，往往亲见之。偶读《本草》有云：“降真香出黔南，拌和诸杂香，烧烟直上天，召鹤，得盘旋于上。”注：“按仙传云：烧之或引鹤降。醮星辰，烧之甚，为第一度箓，烧之，功力极验。”若然，则鹤之来，香所致也，非欤？