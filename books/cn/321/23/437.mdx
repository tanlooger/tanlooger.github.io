---
---
---
title: 讥省台
---




集庆失守，行御史台移置绍兴路，前御史大夫纳璘再任。时浙省丞相达失帖木儿得便宜行事，民间颇言其贪。后又以大夫子安安判行枢密院，护台治，大夫之政，一听决于院判。有人作诗云：“旧省新丞相，新台旧大夫。大夫听子语，丞相爱金珠。”又有人大书于台之门曰：“苞苴贿赂尚公行，天下承平恐未能。二十四官徒獬廌，越王台上望金陵。”