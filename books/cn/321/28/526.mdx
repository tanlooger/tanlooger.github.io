---
---
---
title: 废家子孙诗
---




秀之斜塘，有故宋大姓居焉。家富饶，田连阡陌，宗族虽盛衍，而子孙多不肖，祖父财产，废败罄尽。郡人金方所，谈辞滑稽，为赋诵好嫚戏，因摭其事，成近体一律云：“兴废从来固有之，尔家忒煞欠扶持。诸坟掘见黄泉骨，两观番成白地皮。宅眷皆为撑目兔，舍人总作缩头龟。强奴猾干欺凌主，说与人家子弟知。”夫兔撑目望月而孕，则妇女之不夫而妊也。其家有道观二所。语虽鄙俚，然为人后者见此，宁不知惧也哉。