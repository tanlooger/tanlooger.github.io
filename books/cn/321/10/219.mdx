---
---
---
title: 御史五常
---




周景远先生，驰名能文，为南台御史时，分治过浙省，每日与朋友往复。其书吏不乐，似有举刺之意，大书壁上曰：“御史某日访某人，某日某人来访。”御史忽见之，呼谓曰：“我尝又访某人，汝乃失记，何也？第补书之。”因复谓曰：“人之所以读书为士君子者，正欲为五常主张也。使我今日谢绝故旧，是为御史而无一常。宁不为御史，不可灭人理。”吏赧服而退。