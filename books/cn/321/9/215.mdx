---
---
---
title: 姓名考
---




庄绰《鸡肋编》云：太史公作《伯夷传》，但云“伯夷、叔齐，孤竹君之二子也。”而《论语音注》引《春秋少阳篇》，谓伯夷姓墨，名允，一名元，字公信。叔齐名智，字公达。夷、齐，谥也。陆德明取之。不知《少阳篇》何人所著，今世犹有此书否？吾衍《闲居录》云：孤竹君，姓墨，音眉。 名台，音怡。 初见《孔丛子》注。中子名伯辽，见周昙《咏史诗》注。伯，当作仲。若如吾说，则伯夷、叔齐似又是名，非谥矣。