---
---
---
title: 抗疏谏伐宋
---




何公巨川者，京师长春宫道士也。会世皇将取宋，乃上疏抗言宋未有可伐之罪，遂命副国信使翰林学士郝文忠公经使江南，殁于真州。至正间，诏追赠二品官。有人作诗悼之云：“奇才不泄神仙事，抗疏曾干世祖知。每恨南邦本无罪，空留北使欲何为。忠魂久掩孤城馆，褒诏新镌二品碑。地上若逢奸似道，为言故国黍离离。”