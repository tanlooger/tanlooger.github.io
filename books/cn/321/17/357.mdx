---
---
---
title: 江浙省地分
---




江浙行省，建治所于杭。陆路赴都，三千九百二十四里。若水程，则四千四百四十里。东至大海，四百九里，顺风海洋七日七夜可到日本国。西至鄱阳湖，接连江西省南康路界，一千三百四十五里。南至汀州路，接连广东潮州界，二千四百二十里。北至扬子江，接连淮南省扬州界，七百二十里。东到大海，四百九里。西到江西省南康路，一千七百五里。南到广东潮州路，二千五百一十里。北到淮南省扬州路，七百六十五里。东南到漳州路海岸，二千四百九十九里。西南到江西省建昌路，一千五百九十里。东北到松江海岸，五百二十二里。西北到池州路，接连河南省安庆路，一千三百四十二里。此四至八到也。今割福建道立行省，则又不同矣。