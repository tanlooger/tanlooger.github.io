---
---
---
title: 归妇吟
---




吉之永丰刘氏女，天兵南下日，为东平王郎中宥所虏。后王闻其父母兄弟舅姑夫子咸在，因放之归，且作《归妇吟》以送之，诗曰：“烈火都将玉石焚，死生契阔忆中分。信音一绝思青鸟，泪眼双穿望白云。残日鹡鸰还有难，北风鸿雁正离群。新诗送尔还家去，重续当年织锦文。”吁，固虽刘氏有莫大之幸，而王亦仁人者矣！