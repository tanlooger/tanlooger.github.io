---
---
---
title: 后德
---




今上皇后弘吉剌氏，名伯颜忽都，武帝宣懿惠圣皇后之侄，毓德王孛罗帖木儿女，后至元二年丁丑三月立。性节俭，不妒忌，动以礼法自持。第三皇后奇氏素有宠，居兴圣西宫，帝希幸东内。左右以为言，后无几微怨望意。尝从帝时巡上京，次中道，帝遣内官传旨欲临幸，辞曰：“暮夜非至尊往来之时。”内官往来再三，竟拒不纳，帝益贤之。居坤德殿，终日端坐，未尝妄逾户阈。至元二十五年乙巳八月丁未崩，年四十二。