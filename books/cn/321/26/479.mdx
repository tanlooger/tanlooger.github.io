---
---
---
title: 卢橘
---




世人多用卢橘以称枇杷。按司马相如《游猎赋》云：“卢橘夏熟，黄柑橙楱，枇杷橪而善切。 柿。”夫卢橘与枇杷并列，则卢橘非枇杷明矣。郭璞注：“蜀中有给客橙，冬夏花实相继，通岁食之，谓即卢橘也。”意者橙橘惟熟于冬，而卢橘夏亦熟，故举以为重欤？《唐三体诗》裴庾注云：《广州记》：卢橘皮厚，大如柑，酢多，至夏熟，土人呼为壶橘，又曰卢橘。