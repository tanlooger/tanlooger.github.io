---
---
---
title: 端本堂
---




皇太子方在端本堂读书，近侍之尝以飞放从者，辄臂鹰至廊庑间，喧呼驰逐，以惑乱之，将勾引出游为乐。太子授业毕，徐令左右戒之曰：“此读书之所，先生长者在前，汝辈安敢亵狎如此？急引去，毋召责也。”众皆惊惧而退。右二事，乃贡尚书师泰授经宣文阁下日所目见者。至正丙申间，避地云间，每谈朝廷典故，因及此。