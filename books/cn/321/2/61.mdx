---
---
---
title: 萧先生
---




萧贞敏公 ，字维斗，京兆人。早岁□（此处原文为框）吏于府。一日□（此处原文为框），呈牍尹前，尹偶坠笔，目公拾之，公阳为不解，而止白所议公事。如此者三。公曰：“某所言者王事也，拾笔责在皂隶，非吏所任。”尹怒，公即辞退，隐居十五年，惟以读书为志，从公游者，屦交户外。平章咸宁王野仙闻其贤，荐之于世祖。征不至，授陕西儒学提举。继而成宗、武宗、仁宗累征，授国子司业、集贤直学士，未赴。改集贤侍讲，又以太子右谕德征，始至京师。授集贤学士、国子祭酒。寻复得告还山。年七十七，以寿终。谥贞敏。