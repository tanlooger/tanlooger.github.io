---
---
---
title: 奎章政要
---




文宗之御奎章日，学士虞集、博士柯九思常侍从，以讨论法书名画为事。时授经郎揭徯斯亦在列，比之集、九思之承宠眷者则稍疏。因潜著一书曰《奎章政要》以进，二人不知也。万几之暇，每赐披览。及晏朝，有画“授经郎献书图”行于世，厥有深意存焉。句曲外史张雨题诗曰：“侍书爱题博士画，日日退朝书满床。奎章阁中观政要，无人知有授经郎。”盖柯作画，虞必题，故云。