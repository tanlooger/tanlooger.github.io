---
---
---
title: 回回石头
---




回回石头，种类不一，其价亦不一。大德间，本土巨商中卖红剌一块于官，重一两三钱，估直中统钞一十四万锭，用嵌帽顶上。自后累朝皇帝相承宝重，凡正旦及天寿节大朝贺时则服用之。呼曰剌，亦方言也。今问得其种类之名，具记于后：

红石头四种，同出一坑，俱无白水。

剌淡红色，娇。 　避者达深红色，石薄方娇。 　昔剌泥黑红色。 　苦木兰红黑黄不正之色，块虽大，石至低者。

绿石头三种，同出一坑。

助把避上等暗深绿色。 　助木剌中等明绿色。 　撒卜泥下等带石，浅绿色。

鸦鹘

红亚姑上有白水。 　马思艮底带石，无光，二种，同坑。 　青亚姑上等深青色。 　你蓝中等浅青色。 　屋扑你蓝下等如冰样，带石，浑青色。 　黄亚姑　白亚姑

猫睛

猫睛中含活光一缕。 　走水石新坑出者，似猫睛而无光。

甸子

你舍卜的即回回甸子，文理细。 　乞里马泥即河西甸子，文理粗。 　荆州石即襄阳甸子，色变。