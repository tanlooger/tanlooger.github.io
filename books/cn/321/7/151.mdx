---
---
---
title: 雇仆役
---




许鲁斋先生在中书日，命牙侩雇一仆役，特选一能应对闲礼节者进，却之，曰：“特欲老实耳。”他日，领一蓬首垢面愚呆之人来，遂用之。侩请问其故，先生曰：“谚云：马骑上等马，牛用中等牛，人使下等人。马上等能致远，牛中等良善，人下等易驯。若其聪明过我，则我反为所使矣。假如司马温公家一仆，三十年止称君实秀才，苏子瞻学士来谒，闻而教之，明日，改称大参相公，公惊问，以实告，公曰：‘好一仆，被苏东坡教坏了。’这便是样子。”