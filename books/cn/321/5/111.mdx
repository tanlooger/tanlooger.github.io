---
---
---
title: 先辈谦让
---




武林钱思复先生惟善尝言：年十六七时，以诗见息斋李公于州桥寓居。既拜公，公答拜，命坐，辞之再，公曰：“仲尼之席，童子隅坐。”因不敢辞。徐永之先生为江浙提举日，客往访之者，无间亲疏贵贱，必送之于门外，客或请纳步，则曰：“不可，妇人送迎不逾阈。”右二事，可见前辈诸老谦恭退抑，汲引后进，待人接物者如此。