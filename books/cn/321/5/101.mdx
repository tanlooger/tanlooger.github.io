---
---
---
title: 题跋
---




刘须溪先生会孟《题苏李泣别图》云：“事已矣，泣何为？苏武节，李陵诗。噫！”冯海粟先生子振《题杨妃病齿图》云：“华清宫，一齿痛；马嵬坡，一身痛；渔阳鼙鼓动地来，天下痛。”陈伯敷先生绎曾《题杨妃上马娇图》云：“此索《清平调》词赴沉香亭时耶？抑闻渔阳鼙鼓声赴马嵬坡时耶？上马固相似，情状大不同，观者当审诸。”余观三先生之跋语，痛快严峻，抑扬感伤，使后世之为人君而荒于色，为人臣而失其节者，见之宁不知惧乎？