---
---
---
title: 邓中斋
---




邓光荐先生剡，号中斋，庐陵人。宋亡，以义行著。其所赋《鹧鸪诗》曰：“行不得也哥哥！瘦妻弱子羸 驮，天长地阔多网罗。南音渐少北语多，肉飞不起可奈何。行不得也哥哥！”其意可见矣。又有赞文丞相像曰：“目煌煌兮，疏星晓寒。气英英兮，晴雷殷山。头碎柱兮璧完，血化碧兮心丹。呜呼，孰谓斯人，不在世间！”