---
---
---
title: 汪水云
---




汪元量先生大有，号水云。天兵平杭日，诗曰：“西塞山边日落处，北关门外雨来天。南人堕泪北人笑，臣甫低头拜杜鹃。”又曰：“钱塘江上雨初干，风入端门阵阵酸。万马乱嘶临警跸，三宫洒泪湿铃鸾。童儿剩遣追徐福，疠鬼终当灭贺兰。若说和亲能活国，婵娟应是嫁呼韩。”此语尤悲哽。先生诗有《水云集》。