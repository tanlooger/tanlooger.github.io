---
---
---
title: 浙江潮
---




明年正月甲申，丞相伯颜驻军皋亭山，宋奉表及国玺以降，遣千户囊加歹等入城慰谕，令居民门首各贴“好投拜”三字。及闻益王、广王如婺州，即命分兵屯守诸门。范文虎安营浙江沙浒。太皇太后望祝曰：“海若有灵，当使波涛大作，一洗而空之。”潮汐三日不至，军马晏然。文虎，吕文焕婿，安庆守臣，降于我者。