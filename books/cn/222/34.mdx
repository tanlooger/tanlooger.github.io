---
---
---
title: 后记
---




余漂泊沪上，春秋五易矣。百无聊赖之中，念及荀卿怀才不遇，贤士穷厄，幸斯文不丧，得彪炳千秋。然其文古奥，不便流布，虽经历代学者考校注释，其疑难费解处犹多；近世有多种译作问世，其误解不当之处竟又比比皆是，窃为荀卿抱恨焉。

拙著若于《荀子》诠解有涓埃之助，首当归功于上海古籍出版社之鼎力支持。次则蒙钱振民友以及复旦大学图书馆特藏部诸君热情为我提供各种图书资料、本书责任编辑王维堤先生之认真审读，读拙著者亦当永念其德。

余才疏学浅，虽苦心经营，企为荀卿知音，然心有余而力不足，书中谬误不当之处恐尚在所难免。学术乃天下公器，区区不才，何敢自以为是？为免贻误后学，谨望海内外方家多多赐教，以便再版时修正。

张觉记于五角场铁屋

1994年1月13日