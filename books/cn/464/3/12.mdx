---
---
---
title: 开元乐
---







心事数茎白发，生涯一片青山。空山有雪相待，野路无人自还。

【校勘】

唐圭璋笺：“此词见《苏东坡集》，邵本有之。”

【附】

水调歌头感南唐故宫括后主词白朴

南郊旧坛在，北渡昔人空；残阳澹澹无语，零落故王宫。前日雕阑玉砌，今日遗台老树，尚想霸图雄。谁谓埋金地，都属卖柴翁？慨悲歌，怀故国，又东风。不堪往事多少，回首梦魂同。借问春花秋月，几换朱颜绿鬓，荏苒岁华终。莫上小楼上，愁满月明中。