---
---
---
title: 和七月还江陵夜行途中
---



癸酉八月游兰亭步彭泽前韵





永和当日事，悉付与苍冥。惠风三月好，诸子一方情。林间无次叙，坐石尽披荆。曲水随鞵靸，幽兰遍地生。酒气通泉味，轻岚带月明。白云无意出，秋水上溪平。放浪形骸外，何心更远征。山前百亩秫，任我独耔耕。右军多感慨，尚为生死萦。修禊非吾意，犹争千古名。

【评】

感慨系之，一笔抹杀。