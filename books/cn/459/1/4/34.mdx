---
---
---
title: 赋得风入四蹄轻二首
---







神骏非行地，惊帆因得名。四蹄同钹，一去似流星。急过不流影，奔腾但有声。飒然千里路，何必预期程。





其二


马骤在风前，蹄轻碎暮烟。途长须委辔，行急欲投鞭¹。燕掠桃花地，鹯翻冰雪天²。飕飕随响去，一跃过檀渊。

【校】

¹行急欲投鞭 手稿本原作“行急怎加鞭”，复改如今文。

²鹯翻 手稿本原作“鹯驱”，复改如今文。