---
---
---
title: 云林阁三首
---







屋旁多瓦砾，用以筑高台。江右一拳石，松花石，大父携自江右署中。溪西几树梅。凉生知樾暗，香到识兰开。松雪遗琴在，高县壁上雷¹。

【校】

¹高县 手稿本作“空具”。

【评】

幽远。





其二


倪迂在，云林浪得名。鼎彝贡使拜，洟唾主人惊。石卧苍霞老，草横空翠生。琅嬛真福地，南面有书城。

【评】

写来洵成福地。





其三


北牖桐阴下，床前积典 坟。纱窗轻似雾，薄幔净如云。瓶史安花草，炉灰种夕薰。卧来犹在手，秋水一编文。

【评】

字字幽倩。