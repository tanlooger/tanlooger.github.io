---
---
---
title: 甲午年定图余以无田出籍二首
---



甲午年定图余以无田出籍二首¹





今朝会计后，不复是编民。国破家同丧，身轻气益伸。怒呼不及我，往役是何人。世事今如此，微臣敢不贫？

【校】

¹自甲午年定图以迄江西九仙山，五言律诗三十八首，诗粃俱无，据手稿本补入。





其二


荒朝十载后，犹自作顽民。家俟匈奴灭，腰同靖节伸。有星今是客，无籍尚成人。数亩庐山土，柴桑未是贫。