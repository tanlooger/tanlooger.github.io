---
---
---
title: 项王祠二首
---



山阴项里





龙门编本纪，明予继亡秦。天意存三户，兵书敌万人。英雄成草创，象魏寄松垠。榆社多灵爽，千秋重岁禋。

【评】

“兵书”二句：霸气逼人。





其二


古今成败事，力到即为名。无楚 秦难灭，禽刘 项亦成。马留壮士志，草拍美人情。我亦忧秦疟，藏形在越峥。

【评】

不以成败论英雄，西楚霸王定当掀髯九原矣。