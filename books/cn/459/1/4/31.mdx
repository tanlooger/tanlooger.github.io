---
---
---
title: 怀子威九弟二首
---



怀子威九弟二首¹

时有刘何实学使之变





入幕寻常事，难于自立身。摄刍先具珀，投芥必须针。意气能无合，文章自有真。威名堪振远，反赖捉刀人。

【校】

¹怀子威 手稿本作“怀赠子威”，第一首原作：“闻君幕山左，拔士尽知名。开帐却生见，捉刀使者惊。存亡阅世态，生死见交情。事后皆留想，待人只一诚。”后全改如今文，即“入幕寻常事”云云。





其二


杜甫投严武，知君非素心。灵光有妙赋，蜀道得佳吟。既挟风霜笔，还辞暮夜金。道交能有几，到处识山阴。