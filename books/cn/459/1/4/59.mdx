---
---
---
title: 仲叔遗榇床朽堕地往殡宫哭之二首
---







誓墓山东去，文孙尚未还。防崩惟有泣，弓堕莫能攀。四大体投地，不周头触山。故宫离黍恨，鬼哭在城湾。





其二


廿年还暴露，厉鬼自生嗔。白骨应残朽¹，青磷自灭明²。只因狐作祟，遂与蚁相亲。岂是天纲墓³，独呼人添灯⁴。

【校】

¹应残 手稿本原作“疑残”，复改如今文。

²自灭 手稿本原作“恐灭”，复改如今文。

³天纲墓 手稿本原作“张良墓”，复改如今文。

⁴独呼人添灯 手稿本原作“惟留黄石蹲”，复改如今文。