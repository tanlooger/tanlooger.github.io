---
---
---
title: 野老哭十首
---



野老哭十首¹





【校】

¹野老哭十首 仅存二首。





哭孝陵


钟山一抔土，不复是皇明。石马空流汗，铜驼尽带荆¹。清明无麦饭，夜壑少帷灯²。开国原深虑，年年增戍兵。

【校】

¹尽带 手稿本原作“自带”，复改如今文。

²“清明”二句 手稿本原作“既无盂内饭，复少几前灯”，复改如今文。





哭书籍


藏书凡五世，失去不崇朝。藉甲须成秩，装烟只扯条。秦碑无半字，劫火不留苕。数箧留黉院，白头又一烧。