---
---
---
title: 甲午初度是日饿二首
---



甲午初度是日饿二首¹





饿亦寻常事，尤于是日奇。既无方朔米，焉得洛生醨？痡仆辞亲友，小儿剪藿葵。一贫真至此，回想反开颐。

【校】

¹甲午 手稿本作“甲辰”。

【评】

饿得韵，但觉此腹果然。





其二


闭门愁客至，剥啄使人惊。谋妇谁藏酒，呼僮自刈荆。茗来稍解渴，琴在可移情。翻恨偷生久，多余十一春。

【评】

凄凄恻恻，到底铮铮。