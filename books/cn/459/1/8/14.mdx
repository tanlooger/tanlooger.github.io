---
---
---
title: 伍相国祠二首
---







突兀吴山云雾迷，潮来潮去大江西。两山吞吐成婚嫁，万马奔腾应鼓鼙。清浊溷淆天覆地，玄黄错杂血连泥。旌幢幡盖威灵远，檄到娥江取候齐。





其二


从来潮汐有神威，鬼气阴森白日微。隔岸越山遗恨在，到江吴地故都非。钱塘一臂鞭雷走，龛 赭双颐噀雪飞。灯火满江风雨急，素车白马相君归。