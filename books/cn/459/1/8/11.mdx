---
---
---
title: 于少保祠二首
---







平生有力济危川，百二山河去复旋。宗泽死心援北狩，李纲痛哭止南迁。渑池立子还无日，社稷呼君别有天。复辟南宫岂是夺？借公一死取貂蝉。





其二


社稷存亡股掌中，反因罪案见精忠。以君孤注忧王旦，分我杯羹归太公。但使庐陵存外邸，自知冕服返桐宫。属镂赐死非君意，曾道于谦实有功。