---
---
---
title: 周戬老七十九岁
---







七十年来结发友，屈指吾侪不多有。少时佻傝渭阳家，见君弱冠赘吾舅。聆君诙笑读君文，燕 许居然称大手。杖履追随五十年，转眼之间成白首。喜君健饭似廉颇，矍铄精神尚抖擞。墐户仇池养寿元，青莲合丹松酿酒。人言八十如四十，今年刚是三十九。梦叶非熊政及时，伫看安车载君后。