---
---
---
title: 毅孺弟作石匮书歌答之
---







古来作史无完人，穷愁淹蹇与非刑。石匮书成穷彻骨，谁人致米周吾贫¹？皇明史宬遭劫火，思宗实录不能补。老人闻见只寻常，如何续得廿一史？曾见心史意周密，藏之眢井锢以锡。南狐字字挟风霜，明予世人供指摘。敢与龙门争胜场？文非国策即公羊。地名官职皆非古，枉却聱牙付子长。白水真人天一隅，中兴有日定还车。班彪只许完前汉，范晔还成后汉书。

【校】

¹谁人 手稿本作“谁肯”。