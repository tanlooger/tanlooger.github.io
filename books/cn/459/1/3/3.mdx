---
---
---
title: 木寓龙
---



有序





先君子有木寓龙，生于辽海，形如蹴浪，命岱赋之，因用东坡木假山诗韵。

曾闻万年树化牛，祖龙驱之卧沧洲。风涛漱击几千秋，嵚崎磊砢波不流。质成金石堪雕，毒龙蟠据称大酋。棱层喷薄势何似？峭壁惊湍打石尤。不屑学山乃学海，河伯为尔传箕裘。奇峰乱射九鼎沸¹，釜中蹴浪犹添酒。愿挟支机问星女，何时再犯昆仑丘？

【校】

¹九鼎 手稿本作“如鼎”。

【评】

奇矫无前，作此等诗，吾恐陶庵笔变化学龙而去。