---
---
---
title: 癸卯六月鲁云谷鱼兰盛开茶话终日赋谢
---







子昂画马身作马，云谷种花身作花。见花色笑通花语，冷暖燥湿无纤差。花有痨伤叶有病，垣见一方谁能遮？种花种种发花怪¹，近以鱼名其家。鱼在闽本亦贵，到吾越中只几叉。东坡扫尽青苗迹，兰之贱种曰青苗。非种锄去如淘沙。培法既精本日茂，小盆盛发十九葩。美人澹借新桐色，西子轻蒙縠雾纱。光自艳生邀月映，香来花里倩风加。客到狂呼未曾有，主人见惯徒嗟呀²。竹炉铛沸客试饮，素瓷静递莫纷呶。色同玉带涧边水，香是初春日铸茶。

【校】

¹花怪 手稿本作“光怪”。

²徒嗟呀 手稿本作“弗矜夸”。

【评】

王 谢弟子，自然大家。