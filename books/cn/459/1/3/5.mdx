---
---
---
title: 闵汶水茶
---







十载茶淫徒苦刻，说向余人人不识。床头一卷陆羽经，彼用彼法多差忒。今来白下得异人，汶水老子称水阨。烧鼎烹天尚取渣，劈开混沌寻香色。山咀土嚼烟霞，不信古人信胸臆。细细钻研七十年，草木有身藏不得。茶性孤危取者难，如行栈道耐其仄。刚柔燥湿必身亲，下气随之敢喘息？到得当炉啜一瓯，多少深心兼大力。余知领略复贪饕，常恐人天灭福德。痛痒说与过来人，老子开颐不敢匿。逃形空谷已有年，谁知此客能做贼？

【评】

自此茶经可废。非湛心此中者，不能道只字。