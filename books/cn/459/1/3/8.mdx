---
---
---
title: 读陆放翁剑南集
---







宣和老臣万首诗，字字不忘靖康耻。但见郁郁与芊芊，忠愤之气浮于纸。沆瀣堕地几百斛，盥漱星辰摇岳渎。崧高本不见崎岖，只有烟云无草木。诗人遭乱称作手，杜老 天宝 剑门走。笔意苍茫伯仲间，有其博洽无其厚。哀泉注壑声咽逼，宝刀出土光尚涩。二帝欲归不得归，如魇如呓说不出。

【评】

通篇元气蓬勃。