---
---
---
title: 丙午长至为赵我法七十三初度
---







我法离家已七年，晋 赵 燕 韩都历遍。归来七十才三龄，初度日为添一线。廉颇善□□如前¹，马援攀鞍能出战。但恨世无平原君，毛遂囊锥空自荐。曳杖纠纠似执戈，开眸烂烂如岩电。斗酒倾垒百首诗，捧砚脱靴何足羡。衣带黄河扇面天，万里奔驰同驿传。人言矍铄成是翁，篯铿八百犹不倦。一线为君添一筹，还看沧桑经几变。

【校】

¹廉颇善 下脱二字，以文意揣之，疑为“饭亦”。