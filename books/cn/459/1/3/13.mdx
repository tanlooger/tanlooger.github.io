---
---
---
title: 柳麻子说书
---







向年潦倒在秦淮，亲见名公集白下。仲谦竹器叔远犀，波臣写照简叔画。昆白弦子士元灯，张卯串戏杂彭大。及见泰州 柳先生，诸公诸技皆可罢。先生古貌伟衣冠，舌底喑呜兼叱咤。劈开混沌取须眉，嚼碎虚空寻笑骂。张华应对建章宫，万户千门无一差。详人所略略人详，笑有真笑怕真怕。勾勒水浒更神奇，耐庵咋指贯中吓。夏起层冰冬起雷，天雨血兮鬼哭夜。先生满腹是文情，刻画雕镂夺造化。眼前活立太史公，口内龙门如水泻。

【评】

马迁奇笔写鸿门。写得活活。

“劈开”二句：二语神奇，吾有以评宗老此诗。