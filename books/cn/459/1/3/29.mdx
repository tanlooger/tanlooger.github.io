---
---
---
title: 谢周戬伯删定石匮书
---



谢周戬伯删定石匮书¹





在昔人言一字师，多君笔削更兼之。删繁就简非容易，班马异同只在斯。余怪明人作明史，有褒无贬斯已矣。余蓄霜断君秋严，丘明既耻某亦耻。君在越中称长者，弱不胜衣辞则寡。一当是是与非非，其间毫发不肯假。家传碑铭甚琐屑，荐绅先生不可说。得君删定遂雅驯，肘后刀圭能点铁。少小与君笔墨同，廿年鹿鹿事雕虫。今朝又共修明史，应是分身太史公。

【校】

¹谢周戬伯删定石匮书，以迄戊申正月晦日金乳生（有题无诗），七言古诗十三首，诗粃本俱无，据手稿本补入。