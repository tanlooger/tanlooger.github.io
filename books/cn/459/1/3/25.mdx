---
---
---
title: 延津剑
---







干将入土原不死，斗间望气芙蓉紫。丰城狱底不及泉，如何直接天河水。司空既败三能折，二剑一去雌雄合。汆入深潭见睡龙，颔下腥臊吐涎沫。大禹治水淮之淝，获得水怪支无祈。至今一睡不能醒，试听鼻息如轰雷。吾思龙性不易驯，鳞爪一动波涛惊。有时目开如闪电，黄河倒注昆仑崩。是剑是龙无二物，出匣仍是干将形。

【评】

光茫触斗。