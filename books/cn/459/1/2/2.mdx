---
---
---
title: 子贡手植楷
---







孔林多异木，问名不能解。云是门人携，奇种遍四海。楷为子贡植，干朽根不毁。石碣志其旁，根株尚蓓蕾。楷族多子孙，萧疏满林霭。大者为棋枰，小者作拄拐。留名在曲阜，三千年不改。轻薄大夫松，乃辱秦寮寀。端木命名时，其意自有在。惟不受秦官，真堪为世楷。

【评】

忽出“楷”字一义，更觉奇想空突。