---
---
---
title: 种鱼
---







山人不得饱，乃读致富书。致富多奇术，其一在种鱼。买鲵得千尾，畜之于水滁。畜之未十日，乃曰需草苴。典衣盈一箧，买舟如壳蠡。万钱募一老，头秃背且佝。日食一升饭，酌酒满其盂。打草不盈担，强半是菱蕖。赛神期五日，牲醪一祭。未曾见寸息，已罄我所储。夏粮遂不足，山厨竟断炊。霪雨绵百日，水涝欲上渠。独宿听檐溜，夜长目正盱。我昔无陂泽，鱼税不到余。高斋只听雁，一卧自纡徐。谁信陶朱术，烦我多起居。夜半陡然省，开围纵所如。

【评】

一团真气，乃见英雄无资身之策。