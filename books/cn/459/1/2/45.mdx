---
---
---
title: 吊倪文贞废宅
---



吊倪文贞废宅¹





骑箕归天府，攀髯去故乡。国事已如此，臣家敢不亡？青蒿埋碧血，衰草没荒塘。板荡承天运²，流离见侠肠³。有魂追旧主，无语问穹苍。碎是平泉石，幻为白玉堂。灭门成义烈，画墁毁文章。应作笑旧主，肯留瓦砾场？惟嗔陶靖节⁴，犹自守柴桑。

【校】

¹吊倪文贞废宅 原题作“吊倪鸿宝先生废宅”，复改今题。又题下原有小注“和沈天石韵”，复删去。

²板荡 手稿本原作“残劫”，复改如今文。

³流离 手稿本原作“掀翻”，复改如今文。

⁴嗔 手稿本原作“惭”，复改如今文。