---
---
---
title: 窆石歌
---



窆石歌¹





留此四千年，荒山一顽石。闻有双玉珪，苍凉闭月日。血皴在肤理，摩挲见筋泐。呵护则龙蛇，烟云其饮食。中藏故神奇²，外貌反璞立。所储金简书，千秋犹什袭³。此下有衣冠，何时得开出？

【校】

¹窆石歌 手稿本上有“禹陵”二字。

²神 手稿本作“自”。

³千秋犹什袭 手稿本句下原有“嗟我受髡钳，日日对之泣”，复删去。