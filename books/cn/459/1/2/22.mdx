---
---
---
title: 社集凤嬉堂
---







中国一孔子，何言居九夷？余读论语谶，方知随凤嬉。孔日固不暇，凤隙亦无余。恨当春秋时，治反在四裔。不嬉不成凤，何所览德辉？饮啄在山麓，凤孤不自疑。凤亦有声气，不与雀俱。欲识凤何德，勿为饮食欺。陶潜瓶内粟，竹实亦何殊？仇池有菊水，他泉总不如。饮食诚不愧，悠哉可乐饥¹。

【校】

¹“饮食”二句 手稿本下原有四句：“庄言正告凤，不嬉尚何之。凤德如孔子，犹然讥接舆。”复删。

【评】

“凤孤”句：大见骨力。