---
---
---
title: 鲁云谷医痘
---







记与云谷游，余年尚少小。草卉艳秋深，雪芽报春早。往返二十年，知之尚不了。一旦提药囊，乃复精医道。医道有所师，担山二张老。痘疹得仙传，起名在襁褓。水既辨淄 渑，药复分根杪。处则为野花，出则为本草。为余医幼儿，奇功同再造。一团血肉中，经络自分晓。肺腑似能言，与君为向导。用药如用兵，巢穴恣攻讨。刻日落瘢痂，皮毛净于澡。秦人爱小儿，扁鹊有奇抱。愿以广其传，小儿皆寿考。

【评】

“痘疹”四句：疏疏叙去，自尔玄胜。