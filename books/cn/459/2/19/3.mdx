---
---
---
title: 令德颂
---







翳我福人，必有令德。凡在乡邦，受其世泽。昆季姻亲，解衣推食。贫户监门，疗饥拯溺。救拔颠危，衽席金革。笃好缁衣，授餐授室。放雀放麑，不纲不弋。错节盘根，芟除荆棘。乐善好施，国人矜式。乃产凤毛，金玉其质。允文允武，簪缨采笔。夺锦虎闱，传胪北极。鲲化眉山，先辙后轼。甲第绵绵，遐龄千亿。

【评】

“放雀放麑”四句：此处说贤，子孙都从积德上来，乃推本之论，不是艳羡格言。