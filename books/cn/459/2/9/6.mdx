---
---
---
title: 司农笏
---







唐司农段秀实，谋诛朱泚，适泚召李忠臣、源休、姚令言及秀实等，议称帝事。秀实勃然起，夺源休象笏，前唾泚而大骂曰：“狂贼，吾恨不斩汝万段！岂从汝反耶？”因以笏击泚，中其额，溅血洒地，泚党杀之。

有舞象，触禄山。有弄猴，击朱泚。禽兽耳，亦为主。段秀实，勃然起。夺象笏，扑狂兕。破贼头，出脑子。血迸流，污当贮。笏下如轰雷，恨不万段汝。姚、李皆唐臣，附贼真无耻。禽兽且不如，夫颡亦有泚。

【评】

“有舞象”二句：文山当日引及此，便是正气歌。