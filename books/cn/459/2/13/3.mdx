---
---
---
title: 跋王文聚隶书兰亭帖
---







黄山谷曰：“世人但学兰亭面，欲换凡骨无金丹。”盖讥世之临摹禊帖，皆仅得面庞，而未得其精髓也。余友王文聚，为右军四十二代孙，楷法既精，复长汉隶，乃以蔡中郎石经笔法，为兰亭开一生面，银钩铁勒¹，古劲无比。若论其秀颖之气，则仍是黄庭经、笔阵图所夺舍投胎者也。譬之祖父相貌，其子孙肥痴羸瘦，或有不同，而至审其骨格规模，未有不相肖者也。昔人云：“公侯之家，必复其祖。”则文聚另具肉身，犹思剔骨还父。

【校】

¹铁勒 文粃作“铁画”。

【评】

“譬之祖父相貌”三句：是真可与论书，刻舟求剑，陋矣！