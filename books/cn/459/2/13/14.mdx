---
---
---
title: 跋谑庵五帖
---







天下之有意为好者未必好，而古来之妙书妙画，皆以无心落笔，骤然得之。如王右军之兰亭记、颜鲁公之争坐帖，皆是其草稿，后虽摹仿再三，不能到其初本。今观谑庵五帖，皆陆癯庵见其醉中属草，就手攫得之者也。纬止珍爱，亦如萧翼赚出兰亭，掩藏疾走。试展卷开看，亦见山花能遍地发否？

【评】

“就手攫得之者也”：不是教人攫，正力写王帖之妙。