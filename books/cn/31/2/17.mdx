---
---
---
title: 卷四十一·志第十七·地理二
---

 ◎地理二

○山东山西

山东《禹贡》青、兖二州地。元直隶中书省，又分置山东东西道宣慰司属焉。洪武元年四月置山东等处行中书省。三年十二月置青州都卫。八年十月改都卫为山东都指挥使司。九年六月改行中书省为承宣布政使司。领府六，属州十五，县八十九。南至郯城，北至无棣，西至定陶，东至海。距南京一千八百五十里，京师九百里。洪武二十六年编户七十五万三千八百九十四，口五百二十五万五千八百七十六。弘治四年，户七十七万五百五十五，口六百七十五万九千六百七十五。万历六年，户一百三十七万二千二百六，口五百六十六万四千九十九。

济南府太祖吴元年为府。领州四，县二十六：

历城

章丘

邹平

淄川

长山

新城

齐河

齐东

济阳

禹城

临邑

长清

肥城

青城

陵

泰安州洪武初来属，以州治奉符县省入。北距府百八十里。领县二：

新泰

莱芜

德州洪武元年降为陵县，属济宁府。二年七月改属德州。七年七月省陵县，移德州治焉。东南距府二百八十里。领县二：

德平

平原

武定州洪武初，州县俱废。六年六月复置州，改名乐安。宣德元年八月改为武定州。西南距府二百四十里。领县四：

阳信

海丰

乐陵

商河

滨州洪武初，以州治渤海县省入。西南距府三百五十里。领县三：

利津

沾化

蒲台

兖州府洪武十八年升为兖州府。领州四，县二十三。东北距布政司三百五十里。

滋阳

曲阜

宁阳

邹

泗水

滕

峄

金乡

鱼台

单

城武

济宁州太祖吴元年为济宁府。十八年降为州，以州治任城县省入。东距府六十里。领县三：

嘉祥

钜野

郓城

东平州太祖吴元年为府。七年十一月降为州，属济宁府，以州治须城县省入。十八年改属。东南距府百五十里。领县五：

汶上

东阿

平阴

阳谷

寿张

曹州正统十年十二月以曹县之黄河北旧土城置。东北距府三百里。领县二：

曹

定陶

沂州洪武元年属济宁府。五年属济南府。七年十二月属青州府。十八年来属。西距府五百六十里。领县二：

郯城

费

东昌府洪武初为府。领州三，县十五。东距布政司二百九十里。

聊城

堂邑

博平

茌平

莘

清平

冠

临清州洪武二年七月改属。弘治二年升为州。东南距府百二十里。领县二：

丘

馆陶

高唐州洪武初，以州治高唐县省入，来属。西南距府百二十里。领县三：

恩

夏津

武城

濮州洪武二年以州治鄄城县省入，来属。东北距府二百里。领县三：

范

观城

朝城

青州府太祖吴元年为青州府。领州一，县十三。西距布政司三百二十里。

益都

临淄

博兴

高苑

乐安

寿光

昌乐

临朐

安丘

诸城

蒙阴

莒州洪武初，以州治莒县省入。北距府二百里。领县二：

沂水

日照

莱州府洪武元年升为府。六年降为州。九年五月复升为府。领州二，县五。西距布政司六百四十里。

掖

平度州洪武二十二年正月改置。北距府百里。领县二：

濰

昌邑

胶州洪武初，以州治胶西县省入。九年来属。北距府二百二十里。领县二：

高密

即墨

登州府洪武元年属莱州府。六年直隶山东行省。九年五月升为府。领州一，县七。西距布政司一千零五十里。

蓬莱

黄

福山

栖霞

招远

莱阳

宁海州洪武初，以州治牟平县省入，属莱州府。九年改属。西距府二百二十里。领县一：

文登

辽东都指挥使司洪武四年七月置定辽都卫。六年六月置辽阳府、县。八年十月改都卫为辽东都指挥使司。治定辽中卫，领卫二十五，州二。十年，府县俱罢。东至鸭绿江，西至山海关，南至旅顺海口，北至开原。由海道至山东布政司，二千一百五十里。距南京一千四百里，京师一千七百里。

定辽中卫洪武四年罢。六年复置。十年复罢。十七年置卫。

定辽左卫、定辽右卫俱洪武六年十一月置。

定辽前卫洪武八年二月置。

定辽后卫本辽东卫，洪武四年二月置。八年二月改。九年十月徙治辽阳城北，寻复。

东宁卫本东宁、南京、海洋、草河、女直五千户所，洪武十三年置。十九年七月改置。

自在州永乐七年置於三万卫城，寻徙。

以上五卫一州，同治都司城内。

海州卫本海州，洪武初，置於旧澄州城。九年置卫。二十八年四月，州废。东北距都司百二十里。

盖州卫洪武四年废。五年六月复置。九年十月置卫。二十八年四月，州复废。北距都司二百四十里。

复州卫本复州，洪武五年六月置於旧复州城。十四年九月置卫。二十八年四月，州废。北距都司四百二十里。

金州卫本金州，洪武五年六月置於旧金州。八年四月置卫。二十八年四月，州废。北距都司六百里。

广宁卫江武初废。二十三年五月置卫。东距都司四百二十里。

广宁中卫、广宁左卫俱洪武二十六年正月置。二十八年四月废。三十五年十一月复置。

广宁右卫本治大凌河堡，洪武二十六年正月置。二十八年四月废。三十五年十一月复置。

以上三卫，俱在广宁卫城。

广宁前卫、广宁后卫俱洪武二十六年正月置。后俱废。

义州卫洪武初，州废。二十年八月置卫。东南距都司五百四十里。

广宁后屯卫洪武二十六年正月置於旧懿州。永乐八年徙治义州卫城。

广宁中屯卫洪武初，州废。二十四年九月置卫。东南距都司六百里。

广宁左屯卫洪武二十四年九月置於辽河西，后徙广宁中屯卫城。

广宁右屯卫洪武二十六年正月置於十三山堡。二十七年迁於旧闾阳县之临海乡。东南距都司五百四十里。

广宁前屯卫洪武初，属永平府。七年七月，州废。二十六年正月置卫。东距都司九百六十里。

宁远卫宣德五年正月分广宁前屯、中屯二卫地置，治汤池。东距都司七百七十里。

沈阳中卫洪武初废。三十一年闰五月置卫。南距都司百二十里。

沈阳左卫、沈阳右卫俱洪武中置。建文初废。洪武三十五年七月复置，后仍废。

沈阳中屯卫洪武三十一年闰五月置。建文中废。洪武三十五年十一月复置，属北平都司，后属后军都督府，寄治北直河间县。

铁岭卫洪武二十一年三月以古铁岭城置。二十六年四月迁於古嚚州之地，即今治也。南距都司二百四十里。

三万卫洪武初废。二十年十二月置三万卫於故城西，兼置兀者野人乞例迷女直军民府。二十一年，府罢，徙卫於开元城。南距都司三百三十里。

辽海卫洪武二十三年三月置於牛家庄。二十六年徙三万卫城。

安乐州永乐七年置，在三万卫城。

山西《禹贡》冀州之域。元置河东山西道宣慰使司，直隶中书省。洪武二年四月置山西等处行中书省。三年十二月置太原都卫。八年十月改都卫为山西都指挥使司。九年六月改行中书省为承宣布政使司。领府五，直隶州三，属州十六，县七十九。东至真定，北至大同，西南皆至河，距南京二千四百里，京师千二百里。洪武二十六年编户五十九万五千四百四十四，口四百七万二千一百二十七。弘治四年，户五十七万五千二百四十九，口四百三十六万四百七十六。万历六年，户五十九万六千九十七，口五百三十一万七千三百五十九。

太原府洪武元年十二月改为太原府，领州五，县二十：

阳曲

太原

榆次

太谷

祁

徐沟

清源

交城

文水

寿阳

孟

静乐

河曲

平定州西北距府一百八十里。领县一：

乐平

忻州洪武初，以州治秀容县省入。南距府百六十里。领县一：

定襄

代州洪武二年降为县。八年二月复升为州。西南距府三百五十里。领县三：

五台

繁峙

崞

岢岚州本岢岚县，洪武七年十月置。八年十一月升为州。东南距府二百八十里。领县二：

岚

兴

保德州洪武七年降为县。八年十一月属岢岚州。九年正月复升为州东南距府五百里。

平阳府洪武元年改为平阳府。领州六，县二十八。东北距布政司五百九十里。

临汾

襄陵

洪洞

浮山

赵城

太平

岳阳

曲沃

翼城

汾西

蒲

灵石

蒲州洪武二年改为蒲州，以州治河东县省入。东北距府四百五十里。领县五：

临晋

荥河

猗氏

万泉

河津

解州洪武初，以州治解县省入。东北距府三百四十里。领县五：

安邑

夏

闻喜

平陆

芮城

绛州洪武初，以州治正平县省入。东北距府百五十里。领县三：

稷山

绛

垣曲

霍州洪武初，以州治霍邑县省入。南距府百四十五里。

吉州东距府二百七十里。领县一：

乡宁

隰州洪武初，以州治隰川县省入。东南距府二百八十里。领县二：

大宁

永和

汾州府洪武九年直隶布政司。万历二十三年五月升为府。领州一，县七。东北距布政司二百里。

汾阳

教义

平遥

介休

石楼

临

永宁州洪武初，以州治离石县省入。隆庆元年更名。万历二十三年五月来属。东南距府百六十里。领县一：

宁乡

潞安府洪武二年直隶行中书省。九年直隶布政司。嘉靖八年二月升为潞安府。领县八。西北距布政司四百五十里。

长治

长子

屯留

襄垣

潞城

壶关

黎城

平顺

大同府洪武二年为府。领州四，县七。南距布政司六百七十里。

大同

怀仁

浑源州西北距府百三十里。

应州洪武初，以州治金城县省入。北距府百二十里。领县一：

山阴

朔州洪武初，以州治鄯阳县省入。东北距府二百八十里。领县一：

马邑

蔚州洪武二年仍为州。四年来属，以州治灵仙县省入。西北距府三百五十里。领县三：

广灵

广昌

灵丘

泽州洪武初，以州治晋城县省入。二年直隶行中书省。九年直隶布政司。领县四。西北距布政司六百二十里。

高平

阳城

陵川

沁水

沁州洪武初，以州治铜鞮县省入。二年直隶行中书省。九年直隶布政司。万历二十三年五月改属汾州府，三十二年仍直隶布政司。领县二。西北距布政司三百十里。

沁源

武乡

辽州洪武初，以州治辽山县省入。二年直隶行中书省。九年直隶布政司。领县二。西北距布政司三百四十里。

榆社

和顺

山西行都指挥使司本大同都卫，洪武四年正月置。八年十月更名。二十五年八月徙治大同府。二十六年二月领卫二十六，后领卫十四。

大同前卫洪武七年二月置，与行都司同城。

大同后卫洪武二十五年八月置，与行都司同城，寻罢。二十六年二月复置，治行都司东，后仍徙行都司城。

大同中卫洪武二十五年八月置，与行都司同城，后罢。

大同左卫洪武二十五年八月置，与行都司同城。三十五年罢。永乐元年九月复置。七年徙治镇朔卫城。

大同右卫洪武二十五年八月置，与行都司同城。三十五年罢。永乐元年九月复置。七年徙治定边卫城。

镇朔卫洪武二十六年二月置，属行都司。永乐元年二月徙治北直蓟州，直隶后军都督府，而卫城遂虚。七年徙大同左卫来治。正统十四年又徙云川卫来同治。东北距行都司一百二十里。

定边卫洪武二十六年二月置，属行都司。永乐元年二月徙治北直通州，直隶后军都督府，而卫城遂虚。七年徙大同右卫来治。正统十四年又徙玉林卫来同治。东南距行都司一百九十里。

阳和卫洪武初，县废。二十六年二月置卫。宣德元年徙高山卫来同治。西南距行都司一百二十里。

天成卫洪武四年五月改属大同府，县寻废。二十六年二月置卫，后徙镇虏卫来同治。西南距行都司一百二十里。

威远卫正统三年三月以净水坪置。东距行都司一百八十里。

平虏卫成化十七年置，与行都司同城。嘉靖中徙今治。东北距行都司二百四十里。领千户所一：

井坪守御千户所

云川卫洪武二十六年二月置，属行都司。永乐元年二月徙治北直畿内，直隶后军都督府。宣德元年还旧治，仍属行都司。正统十四年徙治旧镇朔卫城，与大同左卫同治，而卫城遂虚。东距行都司二百十里。

玉林卫洪武二十六年二月置，属行都司。永乐元年二月徙治北直畿内，直隶后军都督府。宣德元年还旧治，仍属行都司。正统十四年徙治旧定边卫城，与大同右卫同治，而卫城遂虚。东距行都司二百四十里。

镇虏卫洪武二十六年二月置，属行都司。永乐元年二月徙治北直畿内，直隶后军都督府。宣德元年还旧治，仍属行都司。正统十四年徙治天成卫城，与天成卫同治，而卫城遂虚。东距行都司百十里。

高山卫洪武二十六年二月置，属行都司。永乐元年二月徙治北直畿内，直隶后军都督府。宣德元年徙阳和卫城，与阳和卫同治，仍属行都司，而卫城遂虚。嘉靖二年九月置高山守御千户所於此，属大同前卫。

宣德卫洪武中，县废。二十六年二月置宣德卫，后废。东南距行都司八十里。

东胜卫洪武四年正月，州废，置卫。二十五年八月分置东胜左、右、中、前、后五卫，属行都司。二十六年二月罢中、前、卫三卫。永乐元年二月徙左卫於兆直卢龙县，右卫於北直遵化县，直隶后军都督府。三月置东胜中、前、后三千户所於怀仁等处守御，而卫城遂虚。正统三年九月复置，后仍废。西距行都司五百里。领千户所五：失宝赤千户所、五花城千户所、干鲁忽奴千户所、燕只千户所、瓮吉刺千户所，俱洪武四年正月置。

