---
---
---
title: 《花间集》未收词
---




菩萨蛮


玉纤弹处真珠落。流多暗湿铅华薄。春露邑朝华。秋波浸晚霞。　　风流心上物。本为风流出。看取薄情人。罗衣无此痕。彊村本《尊前集》





新添声杨柳枝


一尺深红朦麴尘。天生旧物如此新。合欢桃核终堪恨，里许元来别有人。





其　二


井底点灯深烛伊。共郎长行莫围棋。玲珑骰子安红豆，入骨相思知不知。以上二首稗海本《云溪友议》卷一