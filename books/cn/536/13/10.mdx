---
---
---
title: 题跋叙录
---




王国维《魏太尉词辑本跋》：案承班字里无考，《历代诗余》谓承班“父弘夫为王建养子，赐姓名王宗弼，封齐王。承班为驸马都尉，官至太尉”。其词《花间集》载十三首（云十五首，误）。复从《全唐诗》补七首，共二十首。其词逊于薛昭蕴、牛峤，而高于毛文锡。然皆不如王衍。五代词以帝王为最工，岂不以无意于求工欤？光绪戊申季夏，海宁王国维记。（《唐五代二十一家词辑》）