---
---
---
title: 题跋叙录
---




王国维《薛侍郎词辑本跋》：案昭蕴字里均无可考，《花间集》止称薛侍郎而已。唯《全唐诗》载薛昭纬，河东人，乾宁中为礼部侍郎。天复中，累贬磎州司马。昭蕴当即其兄弟行。又《北梦琐言》称昭纬恃才傲物，每入朝省，弄笏而行，旁若无人。好唱《浣溪沙》词。今昭蕴词中，亦以《浣溪沙》词为最多。殆一门有同好欤。其词《花间集》有十九首，《全唐诗》同，今录为一卷。光绪戊申季夏，海宁王国维记。（《唐五代二十一家词辑》）