---
---
---
title: 总评
---




况周颐《餐樱庑词话》：顾夐艳词，多质朴语，妙在分际恰合。孙光宪便涉俗。

又：顾夐词《全唐诗》存五十五首，皆艳词也。浓淡疏密，一归于艳。五代艳词之上驷矣。

又：顾太尉词工致丽密，时复清疏。以艳之神与骨为清，其艳乃益入神入骨。其体格如宋画院工笔折枝小帧，非元人设色所及。

李冰若《花间集评注·栩庄漫记》：顾词浓丽，实近温尉。其《荷叶杯》诸词，以质朴之句写入骨之情，虽云艳词，乃为别调。要之其大体固以飞卿为宗也。

姜方锬《蜀词人评传》：《花间集》载其词五十五阕，王国维录为一卷。其词以《诉衷情》、《醉公子》等阕，最为后人所艳称。

唐圭璋《词学论丛·唐宋两代蜀词》：《花间集》共收其词五十五首，亦皆归于艳丽。然写情极深刻。