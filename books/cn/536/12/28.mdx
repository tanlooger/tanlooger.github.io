---
---
---
title: 题跋叙录
---




王国维《孙中丞词辑本跋》：案《历代诗余·词人姓氏》：孙光宪，字孟文，贵平人。唐时为陵州判官，天成初，避地江陵，高季兴据荆南，署为从事，历事三世，累官荆南节度副使，检校秘书，兼御史中丞。后劝高继冲归宋，太祖授以黄州刺史。将用为学士，未及而卒。自号葆光子，有《荆台》、《笔佣》、《橘斋》、《巩湖》诸集。其词《花间集》选六十首，兹从《全唐诗》补二十四首，辑为一卷。昔黄玉林赏其“一庭花雨湿春愁”为古今佳句，余以为不若“片帆烟际闪孤光”尤有境界也。光绪戊申季夏，海宁王国维记。（《唐五代二十一家词辑》）