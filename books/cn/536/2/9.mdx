---
---
---
title: 题跋叙录
---




王国维《皇甫松檀栾子词辑本跋》：案《御选历代诗余·词人姓氏》曰：“皇甫松，一作嵩，字子奇，睦州人。工部郎中湜之子。”《唐诗纪事》称松为牛僧孺表甥，不相荐举。则松之生年，当与飞卿同时。兹从《花间》、《尊前》二集及《全唐诗》共辑得二十二首。《全唐诗》谓松自称檀栾子，遂以名其词。黄叔旸称其《摘得新》二首为有达观之见，余谓不若《忆江南》二阕情味深长，在乐天、梦得上也。光绪戊申季夏，海宁王国维记。（《唐五代二十一家词辑》）