---
---
---
title: 题跋叙录
---




王国维《毛司徒词辑本跋》：案《历代诗余·词人姓氏》云：“毛文锡，字平珪，南阳人，唐太仆卿龟范子。登进士，仕蜀为翰林学士，迁内枢密使，进文思殿大学士，拜司徒。贬茂州司马。随衍降唐，复事后唐（按：应为“后蜀”）。与欧阳炯等并以词章供奉内庭。所著有《前蜀纪事》二卷，《茶谱》一卷。”其词《花间集》载三十一首。兹复从《尊前集》补《巫山一段云》一首，录为一卷。其词比牛、薛诸人，殊为不及。叶梦得谓：“文锡词以质直为情致，殊不知流于率露。诸人评庸陋词者，必曰‘此仿毛文锡之《赞成功》而不及者’。”其言是也。光绪戊申季夏，海宁王国维记。（《唐五代二十一家词辑》）