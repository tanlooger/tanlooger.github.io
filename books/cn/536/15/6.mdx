---
---
---
title: 《花间集》未收词
---




谒金门


美人浴。碧沼莲开芬馥。双髻绾云颜似玉。素蛾辉淡绿。　　雅态芳姿闲淑。雪映钿装金斛。水溅青丝珠断续。酥融香透肉。





定风波


江水沉沉帆影过。游鱼到晚透寒波。渡口双双飞白鸟。烟袅。芦花深处隐渔歌。　　扁舟短棹归兰浦。人去。萧萧竹径透青莎。深夜无风新雨歇。凉月。露迎珠颗入圆荷。以上二首彊村本《尊前集》