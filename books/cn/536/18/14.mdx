---
---
---
title: 题跋叙录
---




王国维《李珣琼瑶集辑本跋》：案《历代诗余》曰：“李珣，字德润，先世本波斯人，家于梓州，王衍昭仪李舜弦兄也。为蜀秀才，常与宾贡，有《琼瑶集》一卷。”其集至南宋尚存。王灼《碧鸡漫志》所引珣作《倒排甘州》、《河满子》、《长命女》三阕，今宋人选本皆无之。是灼犹及见此书矣。兹从《花间集》录三十七首，补以《尊前集》十七首，录为一卷。光绪戊申季夏，海宁王国维记。（《唐五代二十一家词辑》）