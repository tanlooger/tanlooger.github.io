---
---
---
title: 神在人内
---




至上之大梵，不灭又无极。是明与无明，二者其中匿。无明臻变灭，而明自永历。双主明无明，彼信为别一。

唯彼独监临，统辖万物因。宇宙罗万象，万物于此妊。太古由斯起，智者胎黄金。是彼乃得见，育之以思心。

天神张恢网，一一多方投。乃于此田间，彼复皆收尽。更化为主神，是主是巨灵。造诸神主，统治靡不周。

如日照诸方，上下又左右。如是彼天神，神圣可敬仰。“自性”胎生者，独一皆统治。

彼为独一神，监临万物象。是堪圆成者，功能与分订。

《奥义书》密旨，《吠陀》中秘义，即是梵道源，大梵乃知此。天神与智士，自古已明是。彼等与之合，遂尔臻不死。

彼具诸功德，求果乃造业。由其所作业，果报自享受。彼具一切形，备三德三道44。唯此生命主，流转随业操。

低者亦别现，其细如豪芒。大唯似拇指，明亮如日光。赐有个性与思想，赐有超思与身形。

发端百分一，一分又分百。当知性命微，又可至无极。

彼非阴非阳，亦复非中性。凡所擅形体，一一与合并。

以思、触、与情，彼为情命起。一随所作业，如欲、食所进体。此处或彼处，相续成形体。

道成肉身者，依自德行选，粗细唯多形。以行业德行，以自我德行，作为结合因，见此又见彼。

无始亦无终，原居混沌内。万物创造者，形色皆万种。唯彼独安存，万类皆涵融。人知彼天神，尽除所缠网。

无体亦无称，可以持真性。创造有和非有，真神是仁慈。作成有分体，蜕身由此知。

[摘自《白净识者奥义书》]