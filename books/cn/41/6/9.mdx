

文公九年

【原文】

【经】

九年春，毛伯来求金。

夫人姜氏如齐。

二月，叔孙得臣如京师。

辛丑，葬襄王。

晋人杀其大夫先都。

三月，夫人姜氏至自齐。

晋人杀其大夫士縠及箕郑父。

楚人伐郑。

公子遂会晋人、宋人、卫人、许人救郑。

夏，狄侵齐。

秋八月，曹伯襄卒。

九月癸酉，地震。

冬，楚子使椒来聘。

秦人来归僖公、成风之襚。

葬曹共公。

【传】

九年春，王正月己酉，使贼杀先克。乙丑，晋人杀先都、梁益耳。

毛伯卫来求金，非礼也。不书王命，未葬也。

二月，庄叔如周。葬襄王。

三月甲戌，晋人杀箕郑父、士縠、蒯得。

范山言于楚子曰：“晋君少，不在诸侯，北方可图也。”楚子师于狼渊以伐郑。囚公子坚、公子尨及乐耳。郑及楚平。公子遂会晋赵盾、宋华耦、卫孔达、许大夫救郑，不及楚师。卿不书，缓也，以惩不恪。

夏，楚侵陈，克壶丘，以其服于晋也。

秋，楚公子朱自东夷伐陈，陈人败之，获公子茷。陈惧，乃及楚平。

冬，楚子越椒来聘，执币傲。叔仲惠伯曰：“是必灭若敖氏之宗。傲其先君，神弗福也。”

秦人来归僖公、成风之襚，礼也。诸侯相吊贺也，虽不当事，苟有礼焉，书也，以无忘旧好。

【翻译】

【经】

九年春季，毛伯卫前来求取丧仪。

文公夫人姜氏到齐国。

二月，叔孙得臣到了京都。

辛丑日，安葬周襄王。

晋国杀掉自己的大夫先都。

三月，夫人姜氏从齐国归来。

晋国杀掉自己的大夫士縠和箕郑父。

楚国讨伐郑国。

公子遂与晋国、宋国、卫国。许国一起援救郑国。

夏季，狄人侵犯齐国。

秋季八月，曹伯襄去世。

九月癸酉日，发生地震。

冬季，楚国子越椒前来聘问。

秦国人前来向死去的僖公和成风赠送衣衾。

安葬葬曹共公。

【传】

九年春季，周王朝历法的正月初二日，晋灵公派遣凶手杀死了先克。十八日，晋国人杀死了先都、梁益耳。

毛伯卫前来求取丧仪，这是不合礼的。没有记载说这是天子的命令，这是由于周襄王还未安葬。

二月，庄叔去成周参加襄王的葬礼。

三月二十八日，晋国人杀死了箕郑父、士縠、蒯得。

范山对楚穆王说：“晋国国君年少，心意不在于称霸诸侯，北方是可以打主意的。”楚王在狼渊出兵来攻打郑国。囚禁了公子坚、公子尨和乐耳。郑国和楚国讲和。公子遂会合晋国赵盾、宋国华耦、卫国孔达、许国大夫，救援郑国，没有碰上楚军。《春秋》没有记载卿的名字，由于他们出兵迟缓，以此惩戒他们的办事不严肃认真。

夏季，楚国入侵陈国，攻下壶丘，因为陈国归服了晋国。

秋季，楚国公子朱从东夷进攻陈国，陈国军队打败了他，俘虏了公子茷。陈国害怕了，就同出国讲和。

冬季，楚国子越椒前来聘问，拿着礼物很傲慢。叔仲惠伯说：“这个人必然会使若敖氏的宗族灭亡。向他的先君表示傲慢，神灵不会降福给他。”

秦国人前来向死去的僖公和成风赠送衣衾，这是合于礼的。诸侯之间互相吊丧贺喜，虽然不及时，如果符合礼仪，《春秋》就要加以记载，以表示不忘记过去的友好。

