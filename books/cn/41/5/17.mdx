

僖公十七年

【原文】

【经】

十有七年春，齐人、徐人伐英氏。

夏，灭项。

秋，夫人姜氏会齐侯于卞。

九月，公至自会。

冬十有二月乙亥，齐侯小白卒。

【传】

十七年春，齐人为徐伐英氏，以报娄林之役也。

夏，晋大子圉为质于秦，秦归河东而妻之。惠公之在梁也，梁伯妻之。梁嬴孕过期，卜招父与其子卜之。其子曰：“将生一男一女。”招曰：“然。男为人臣，女为人妾。”故名男曰圉，女曰妾。及子圉西质，妾为宦女焉。

师灭项。淮之会，公有诸侯之事未归，而取项。齐人以为讨而止公。

秋，声姜以公故，会齐侯于卞。九月，公至。书曰：“至自会。”犹有诸侯之事焉，且讳之也。

齐侯之夫人三：王姬，徐嬴，蔡姬，皆无子。齐侯好内，多内宠，内嬖如夫人者六人：长卫姬生武孟。少卫姬生惠公，郑姬生孝公，葛嬴生昭公，密姬生懿公，宋华子生公子雍。公与管仲属孝公于宋襄公，以为大子。雍巫有宠于卫共姬，因寺人貂以荐羞于公，亦有宠，公许之立武孟。管仲卒，五公子皆求立。

冬十月乙亥，齐桓公卒。易牙入，与寺人貂因内宠以杀群吏，而立公子无亏。孝公奔宋。十二月乙亥赴，辛巳夜殡。

【翻译】

【经】

十七年春季，齐国、徐国一起攻打英氏。

夏季，鲁国灭掉项国。

秋季，僖公夫人姜氏（声姜）在卞地会见齐桓公。

九月，僖公到达。

冬季十二月乙亥日，齐桓公去世。

【传】

十七年春季，齐国人为徐国攻打英氏，以报复前二年楚击败徐于娄林那一次战役。

夏季，晋国的太子圉在秦国作人质，秦国把河东土地归还晋国并把女儿嫁给圉。晋惠公在梁国的时候，梁伯把女儿嫁给他。梁嬴怀孕，过了预产期。卜招父和他的儿子占卜，他的儿子说：“将要生一男一女。”卜招父说：“对。男的做别人的奴仆，女的做别人的奴婢。”所以把男的叫做圉，女的取名叫做妾。等到子圉到西方作人质，妾就在秦国作了侍女。

鲁国军队灭亡项国。在淮地的会见，僖公正有和各国诸侯相会的大事，没有回国，鲁军就占取了项国。齐国人认为这是由僖公下令进攻，因此把僖公拘留，不让他回国。

秋季，声姜由于僖公的缘故，在卞地会见齐桓公。九月，僖公到达。《春秋》记载说“至自会”，这是由于国家大事还没有处理完，而且不愿说出被拘留这件事。

齐桓公的三位夫人，王姬、徐嬴、蔡姬，都没有儿子。齐桓公喜欢女色，宠爱的姬妾不少，宫内受宠的女人待遇如同夫人一样的有六人：大卫姬，生了武孟；小卫姬，生了惠公；郑姬，生了孝公；葛嬴，生了昭公；密姬，生了懿公；宋华子，生了公子雍。桓公和管仲把孝公托付给宋襄公，以他为太子。雍巫受到卫共姬的宠信，由于寺人貂的关系把美味的食品进献给齐桓公，又受到齐桓公的宠信。齐桓公答应他们立武孟为继承人。管仲死，五个公子都谋求立为嗣君。

冬季，十月初七日，齐桓公死。易牙进宫，和寺人貂依靠那些内宠的权贵而杀死一批官吏，立公子无亏为国君。孝公逃亡到宋国。十二月初八日，发出讣告。十四日夜间，将桓公尸体大殓入棺。

