

僖公十八年

【原文】

【经】

十有八年春，王正月，宋公、曹伯、卫人、邾人伐齐。

夏，师救齐。

五月戊寅，宋师及齐师战于甗，齐师败绩。

狄救齐。

秋八月丁亥，葬齐桓公。

冬，邢人、狄人伐卫。

【传】

十八年春，宋襄公以诸侯伐齐。三月，齐人杀无亏。

郑伯始朝于楚，楚子赐之金，既而悔之，与之盟曰：“无以铸兵。”故以铸三钟。

齐人将立孝公，不胜，四公子之徒遂与宋人战。

夏五月，宋败齐师于甗，立孝公而还。

秋八月，葬齐桓公。

冬，邢人、狄人伐卫，围菟圃。卫侯以国让父兄子弟及朝众曰：“苟能治之，燬请从焉。”众不可，而后师于訾娄。狄师还。梁伯益其国而不能实也，命曰新里，秦取之。

【翻译】

【经】

十八年春季，周历正月，宋公、曹伯、卫人、邾国人一起攻打齐国。

夏季，出兵援救齐国。

五月戊寅日，宋国在甗地与齐国交战，齐国战败。

狄人援救齐国。

秋季八月丁亥日，安葬齐桓公。

冬季，邢人、狄人进攻卫国。

【传】

十八年春季，宋襄公率领曹共公等攻打齐国。三月，齐国人杀了无亏。

郑文公开始到楚国朝见。楚成王把铜赐给他，不久又后悔，和他盟誓说：“不要拿来铸造武器。”所以郑文公用它铸造了三座钟。

齐国人准备立孝公为国君，挡不住四公子一伙的反对，孝公逃亡到宋国，四公子一伙就和宋军作战。

夏季，五月，宋国在甗地打败了齐国，立了孝公，然后回国。

秋季，八月，安葬齐桓公。

冬季，邢人、狄人进攻卫国，包围了菟圃。卫文公把国君的地位推让给父兄子弟和朝廷上的其他人，说：“谁如果能治理国家，我就跟从他。”大家不同意，而后在訾娄摆开阵势。狄军就退回去了。梁伯扩充了疆土，筑了很多城邑，却不能把百姓迁往那里，把那地方命名为新里，但被秦国占取了。

