

僖公十二年

【原文】

【经】

十有二年春，王三月庚午，日有食之。

夏，楚人灭黄。

秋七月。

冬十有二月丁丑，陈侯杵臼卒。

【传】

十二年春，诸侯城卫楚丘之郛，惧狄难也。

黄人恃诸侯之睦于齐也，不共楚职，曰：“自郢及我九百里，焉能害我？”夏，楚灭黄。

王以戎难故，讨王子带。

秋，王子带奔齐。冬，齐侯使管夷吾平戎于王，使隰朋平戎于晋。

王以上卿之礼飨管仲，管仲辞曰：“臣，贱有司也，有天子之二守国、高在。若节春秋，来承王命，何以礼焉？陪臣敢辞。”王曰：“舅氏，余嘉乃勋，应乃懿德，谓督不忘。往践乃职，无逆朕命。”管仲受下卿之礼而还。君子曰：“管氏之世祀也宜哉！让不忘其上。《诗》曰：‘恺悌君子，神所劳矣。’”

【翻译】

【经】

十二年春季，周历三月庚午日，有日食。

夏季，楚国灭掉黄国。

秋季七月，无事。

冬季十二月丁丑日，陈侯杵臼去世。

【传】

十二年春季，诸侯在卫国的楚丘建筑外城，这是因为担心狄人来犯。

黄人依靠诸侯和齐国和睦，不向楚国进贡，说：“从郢都到我国有九百里，楚国哪能危害我国？”夏季，楚国就灭亡了黄国。

周襄王由于戎人骚扰的缘故，讨伐王子带。

秋季，王子带逃亡到齐国。冬季，齐桓公派遣管仲让戎人和周襄王讲和，派隰朋让戎人和晋国讲和。

周襄王以上卿的礼节设宴招待管仲。管仲辞谢说：“陪臣是低贱的官员。现在有天子所任命的国氏、高氏在那里，如果他们按春秋两季接受天子的命令，又用什么礼节来待他们呢？陪臣谨请辞谢。”天子说：“舅父，我赞美你的功勋，接受你的美德，这可以说是深厚而不能忘记的。去执行你的职务吧，不要违抗我的命令！”管仲最终还是接受了下卿的礼节而回国。君子说：“管氏世世代代受到祭祀是多么恰当啊！谦让而不忘记爵位比他高的上卿。《诗》说：‘和蔼平易的君子，就是神明所保佑的了。’”

