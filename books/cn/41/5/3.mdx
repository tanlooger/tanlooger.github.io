

僖公三年

【原文】

【经】

三年春，王正月，不雨。

夏四月，不雨。

徐人取舒。

六月，雨。

秋，齐侯、宋公、江人、黄人会于阳穀。

冬，公子友如齐涖盟。

楚人伐郑。

【传】

三年春，不雨。夏六月，雨。自十月不雨至于五月，不曰旱，不为灾也。

秋，会于阳穀，谋伐楚也。

齐侯为阳穀之会，来寻盟。冬，公子友如齐涖盟。

楚人伐郑，郑伯欲成，孔叔不可。曰：“齐方勤我，弃德不祥。”

齐侯与蔡姬乘舟于囿，荡公。公惧变色，禁之不可。公怒，归之，未之绝也。蔡人嫁之。

【翻译】

【经】

三年春季，周历正月，没有下雨。

夏季四月，没有下雨。

徐国攻占舒地。

六月，下雨。

秋季，齐桓公、宋桓公、江人、黄人在阳穀会见。

冬季，公子友齐国参加盟会。

楚国攻打郑国。

【传】

三年春季，不下雨，到六月才下雨。从去年十月不下雨一直到五月，《春秋》没有记载说旱，因为没有造成灾害。

秋季，齐桓公、宋桓公、江人、黄人在阳穀会见，这是由于预谋进攻楚国。

齐桓公为了阳穀的盟会而来重温旧好。冬季，公子友到齐国参加盟会。

楚军进攻郑国，郑文公想求和。孔叔不同意，说：“齐国正为我国忙着，丢弃他们的恩德而向楚国讲和，不会有好结果。”

齐桓公和蔡姬在园子里坐船游览，蔡姬故意摇动游船，使齐桓公摇来晃去。齐桓公害怕，脸色都变了，叫她别摇，蔡姬不听。齐桓公很生气，把她送回蔡国，但并不是断绝婚姻关系。蔡国人却把蔡姬改嫁了。

