

宣公五年

【原文】

【经】

五年春，公如齐。

夏，公至自齐。

秋九月，齐高固来逆叔姬。

叔孙得臣卒。

冬，齐高固及子叔姬来。

楚人伐郑。

【传】

五年春，公如齐。高固使齐侯止公，请叔姬焉。

夏，公至自齐，书过也。

秋九月，齐高固来逆女，自为也。故书曰：“逆叔姬。”卿自逆也。

冬，来，反马也。

楚子伐郑，陈及楚平。晋荀林父救郑伐陈。

【翻译】

【经】

五年春季，宣公到齐国。

夏季，宣公从齐国回国。

秋季九月，齐国的高固前来迎接叔姬。

叔孙得臣去世。

冬季，齐国的高固和子叔姬前来。

楚国攻打郑国。

【传】

五年春季，鲁宣公到齐国去，高固让齐侯留住宣公，强娶叔姬为他自己的妻子。

夏，宣公从齐国回来。春秋记载这件事，是因为他有过错。

秋九月，齐国的高固前来迎接叔姬。这是为了他自己。所以《春秋》记载说“逆叔姬”。这是由于卿亲自迎娶的缘故。

冬季，“高固和子叔姬前来”，这是为了履行“返马”这一礼节。

楚王攻打郑国，陈国和楚国姌和。晋国的荀林父援救郑国，攻打陈国。

