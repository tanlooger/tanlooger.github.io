

哀公二十一年

【原文】

【传】

二十一年夏五月，越人始来。

秋八月，公及齐侯、邾子盟于顾。齐人责稽首，因歌之曰：“鲁人之皋，数年不觉，使我高蹈。唯其儒书，以为二国忧。”是行也，公先至于阳穀。齐闾丘息曰：“君辱举玉趾，以在寡君之军。群臣将传遽以告寡君，比其复也，君无乃勤。为仆人之未次，请除馆于舟道。”辞曰：“敢勤仆人？”

【翻译】

【传】

二十一年夏季，五月，越国人第一次来鲁国。

秋季，八月，鲁哀公和齐平公、邾隐公在顾地结盟。齐国人责备从前叩头而哀公不相应回礼那件事，因而唱歌说：“鲁人的罪过，几年还没有自己察觉，使我们发怒暴跳。正由于他们只拘泥儒家之书，造成了两国苦恼又忧愁。”这一趟，哀公先到阳穀。齐国的闾丘息说：“劳驾君王亲自光临，来慰劳寡君的军队，臣下们将要用驿车向寡君报告。等到他们报告回来，君王未免太劳累了。由于仆人没有准备好宾馆，请在舟道暂设行馆。”哀公辞谢说：“岂敢烦劳贵国的仆人？”

