

襄公七年

【原文】

【经】

七年春，郯子来朝。

夏四月，三卜郊不从，乃免牲。

小邾子来朝。

城费。

秋，季孙宿如卫。

八月，螽。

冬十月，卫侯使孙林父来聘。

壬戌，及孙林父盟。

楚公子贞帅师围陈。

十有二月，公会晋侯、宋公、陈侯、卫侯、曹伯、莒子、邾子于鄬。

郑伯髠顽如会，未见诸侯。

丙戌，卒于鄵。

陈侯逃归。

【传】

七年春，郯子来朝，始朝公也。

夏四月，三卜郊不从，乃免牲。孟献子曰：“吾乃今而后知有卜筮。夫郊，祀后稷以祈农事也。是故启蛰而郊，郊而后耕。今既耕而卜郊，宜其不从也。”

南遗为费宰。叔仲昭伯为隧正，欲善季氏而求媚于南遗，谓遗：“请城费，吾多与而役。”故季氏城费。

小邾穆公来朝，亦始朝公也。

秋，季武子如卫，报子叔之聘，且辞缓报，非贰也。

冬十月，晋韩献子告老。公族穆子有废疾，将立之。辞曰：“《诗》曰：‘岂不夙夜，谓行多露。’又曰：‘弗躬弗亲，庶民弗信。’无忌不才，让其可乎？请立起也！与田苏游，而曰好仁。《诗》曰：‘靖共尔位，好是正直。神之听之，介尔景福。’恤民为德，正直为正，正曲为直，参和为仁。如是，则神听之，介福降之。立之，不亦可乎？”庚戌，使宣子朝，遂老。晋侯谓韩无忌仁，使掌公族大夫。

卫孙文子来聘，且拜武子之言，而寻孙桓子之盟。公登亦登。叔孙穆子相，趋进曰：“诸侯之会，寡君未尝后卫君。今吾子不后寡君，寡君未知所过。吾子其少安！”孙子无辞，亦无悛容。穆叔曰：“孙子必亡。为臣而君，过而不悛，亡之本也。《诗》曰：‘退食自公，委蛇委蛇。’谓从者也。衡而委蛇必折。”

楚子囊围陈，会于鄬以救之。

郑僖公之为大子也，于成之十六年，与子罕適晋，不礼焉。又与子豐適楚，亦不礼焉。及其元年，朝于晋。子豐欲愬诸晋而废之，子罕止之。及将会于鄬，子驷相，又不礼焉。侍者谏，不听。又谏，杀之。及鄵，子驷使贼夜弑僖公，而以疟疾赴于诸侯。简公生五年，奉而立之。

【翻译】

【经】

七年春季，郯子前来朝见。

夏季四月，鲁国三次为郊祭而占卜，都不吉利，于是就免除使用牺牲。

小邾穆公来鲁国朝见。

在费地筑城。

秋季，季孙宿去卫国。

八月，有螽虫。

冬季十月，卫侯派遣孙林父来鲁国聘问。

壬戌日，和孙林父签订盟约。

楚国公子贞率领军队包围陈国。

十二月，襄公与晋侯、宋公、陈侯、卫侯、曹伯、莒子、邾子在鄬地会见。

郑伯髠顽来参见会见，没有与各诸侯见面。

丙戌日，在鄵地去世。

陈侯逃了回去。

【传】

七年春季，郯子前来朝见，这是他第一次朝见鲁襄公。

夏季四月，鲁国三次为郊祭而占卜，都不吉利，于是就免除使用牺牲。孟献子说：“我从今以后才知道有占卜和占筮了。郊祭是祭祀后稷，而祈求农事顺利。所以一到启蛰节就举行郊祭，郊祭以后开始耕种。现在已经开始耕种再来为郊祭占卜，占卜不吉利是应该的。”

南遗出任费邑县宰。叔仲昭伯做了管理修隧道的头目，想要讨好季氏，因而谄媚南遗。他对南遗说：“你去请求在费地筑城，我多给你劳力。”所以季氏在费地筑城。

小邾穆公来鲁国朝见，也是第一次朝见襄公。

秋季，季武子去到卫国，这是为了回报子叔的聘问，同时解释所以延迟回报不是出于三心二意。

冬季，十月，晋国韩献子告老退休，公族穆子患有残疾，准备立他为卿。穆子辞谢说：“《诗》说：‘难道不是早晚都想着前来？无奈路上的露水太多。’又说：‘不能亲自办事，百姓不会信任。’无忌没有才能，让给别人，也许可以吧？请立起吧。起和田苏有交往，田苏称赞他‘好仁’。《诗》说：‘忠诚谨慎地对待你的职位，喜爱这正直的人。神灵将会听到，赐给你以大福。’体恤百姓是德，纠正直是正，纠正曲是直，把这三者合而为一是仁。像这样，那么神灵就会听到，降给他大福。立他为卿，不也是可以的吗？” 初九日，让韩宣子朝见，于是他就告老退休。晋悼公认为韩无忌具有仁德，让他做首席公族大夫。

卫国的孙文子来鲁国聘问，同时答谢季武子的解释，重温和孙桓子结盟的友好关系。鲁襄公登上台阶，孙林父同时登上。叔孙穆子相礼，快步进入，说：“诸侯会见，寡君从来没有走在卫君后面。现在你没有走在寡君后面，寡君不知道自己错在哪里。大夫你稍停一下吧！”孙林父没有话说，也没有改悔的样子。穆叔说：“孙子必然逃亡。作为臣下而和国君并行，有了过错又不改悔，这是逃亡的根本原因。《诗》说，‘退朝回家吃饭，从容自得’，说的是小心顺从的人。专横而又自得，必然遭受挫折。”

楚国的子襄包围陈国，鲁襄公和晋悼公、宋平公、陈哀公、卫献公、曹成公、莒子、邾子在鄬地会见以救援陈国。

郑僖公做太子的时候，在鲁成公十六年和子罕同去晋国，对子罕不加礼遇。又和子丰同去楚国，对子丰也不加礼遇。等到僖公即位的元年去晋国朝见，子丰想要向晋国控告而废立僖公，子罕加以劝阻。等到将要在鄬地会见，子驷做相礼，僖公不以礼遇待子驷。侍者劝谏，不听；又劝谏，杀了说话的人。到达鄵地，子驷派人夜里害死僖公，而用急病致死讣告诸侯。简公当时五岁，就奉立他为国君。

