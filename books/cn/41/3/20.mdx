

庄公二十年

【原文】

【经】

二十年春，王二月，夫人姜氏如莒。

夏，齐大灾。

秋七月。

冬，齐人伐戎。

【传】

二十年春，郑伯和王室，不克。执燕仲父。

夏，郑伯遂以王归，王处于栎。

秋，王及郑伯入于邬。遂入成周，取其宝器而还。

冬，王子颓享五大夫，乐及徧舞。郑伯闻之，见虢叔，曰：“寡人闻之，哀乐失时，殃咎必至。今王子颓歌舞不倦，乐祸也。夫司寇行戮，君为之不举，而况敢乐祸乎！奸王之位，祸孰大焉？临祸忘忧，忧必及之。盍纳王乎？”虢公曰：“寡人之愿也。”

【翻译】

【经】

二十年春季，周历二月，夫人姜氏去莒国。

夏季，齐国发生大灾。

秋季七月，无事。

冬季，齐国攻打戎人。

【传】

二十年春季，郑厉公调解周惠王和子穨之间的纠纷，没有成功。逮捕了燕仲父。

夏季，郑厉公就带了周惠王回国。惠王住在栎地。

秋季，惠王和郑厉公到了邬地，于是就进入成周，取得了成周的宝器而回。

冬季，王子穨设享礼招待五位大夫，奏乐及于各个时代所有的舞蹈。郑厉公听到这件事，见到虢叔说：“我听说，悲哀或者高兴，若不是时候，灾祸一定会到来。现在王子穨观赏歌舞而不知疲倦，这是以祸患为高兴。司寇杀人，国君为此而减膳撤乐，何况敢以祸患而高兴呢？篡夺天子的职位，祸患还有比这更大的吗？面临祸患而忘记忧愁，忧愁一定到来。何不让天子复位呢？”虢公说：“这是我的愿望。”

