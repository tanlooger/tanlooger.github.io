

庄公二十九年

【原文】

【经】

二十有九年春，新延厩。

夏，郑人侵许。

秋，有蜚。

冬十有二月，纪叔姬卒。城诸及防。

【传】

二十九年春，新作延厩，书不时也。凡马日中而出，日中而入。

夏，郑人侵许。凡师有钟鼓曰伐，无曰侵，轻曰袭。

秋，有蜚。为灾也。凡物不为灾不书。

冬十二月，城诸及防，书时也。凡土功，龙见而毕务，戒事也。火见而致用，水昏正而栽，日至而毕。

樊皮叛王。

【翻译】

【经】

二十九年春季，新造延厩。

夏季，郑国入侵许国。

秋季，发现蜚盘虫。

冬季十二月，纪叔姬去世。在诸地和防地筑城。

【传】

二十九年春季，新造延厩。《春秋》所以记载这件事，是由于不合时令。凡是马，春分时节放牧，秋分时节入马圈。

夏季，郑国人入侵许国。凡是出兵，有钟鼓之声叫做“伐”，没有叫做“侵”，轻装部队快速突击叫做“袭”。

秋季，发现蜚盘虫，成了灾。凡是事物不成灾，《春秋》就不加记载。

冬季十二月，在诸地和防地筑城。《春秋》记载这件事，是因为合于时令。凡是土木工程，苍龙星出现，此时农事完毕，就要做准备了；大火星出现，就要把用具放到工场上，黄昏，营室星在南方出现，就要筑墙立板，冬至以后不再施工。

周大夫樊皮背叛周惠王。

