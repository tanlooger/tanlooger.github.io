

庄公二十四年

【原文】

【经】

二十有四年春，王三月，刻桓宫桷。

葬曹庄公。

夏，公如齐逆女。

秋，公至自齐。

八月丁丑，夫人姜氏入。

戊寅，大夫、宗妇觌，用币。

大水。

冬，戎侵曹。

曹羁出奔陈。

赤归于曹。

郭公。

【传】

二十四年春，刻其桷，皆非礼也。御孙谏曰：“臣闻之，俭，德之共也；侈，恶之大也。先君有共德而君纳诸大恶，无乃不可乎？”

秋，哀姜至。公使宗妇觌，用币，非礼也。御孙曰：“男贽大者玉帛，小者禽鸟，以章物也。女贽不过榛栗枣脩，以告虔也。今男女同贽，是无别也。男女之别，国之大节也，而由夫人乱之，无乃不可乎？”

晋士蒍又与群公子谋，使杀游氏之二子。士[插图]告晋侯曰：“可矣。不过二年，君必无患。”

【翻译】

【经】

二十四年春周历三月，在鲁桓公庙的椽子上雕花。

安葬曹庄公。

夏季，鲁庄公到齐国去迎娶夫人。

秋季，鲁庄公从齐国回来。

八月丁丑日，鲁庄公的夫人姜氏进入鲁国。

戊寅日，庄公让同姓大夫的夫人相见，相见时用玉帛作为见面礼。

鲁国发大水。

冬季，戎人侵犯曹国。

曹羁出逃到陈国去。

赤回到曹国。

郭公。

【经】

二十四年春季，又在桓公庙的椽子上雕花，这件事与去年庙柱上涂红漆都是不合礼制的。御孙劝阻说：“下臣听说：‘节俭，是善行中的大德；奢侈，是邪恶中的大恶。’先君具有大德，而君王却把它放到大恶里去，恐怕不可以吧？”

秋季，哀姜来到鲁国，庄公让同姓大夫的夫人相见，相见时用玉帛作为见面礼，这是不合于礼的。御孙说：“男人相见的礼物，大的是玉帛，小的是禽鸟，用东西来表明等级。女人相见的礼物，不超过榛子、栗子、枣子、干肉，以表示诚敬而已。现在男女用相同的相见礼，这是没有区别了。男女的区别，是国家的大法，由于夫人而搞乱了，恐怕不可以吧！”

晋国的士蒍又和公子们策划，让他们杀了游氏的两个儿子。士蒍告诉晋献公说：“行了。不超过两年，君王就不必担心了。”

