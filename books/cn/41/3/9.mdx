

庄公九年

【原文】

【经】

九年春，齐人杀无知。公及齐大夫盟于蔇。

夏，公伐齐，纳子纠。齐小白入于齐。

秋七月丁酉，葬齐襄公。

八月庚申，及齐师战于乾时，我师败绩。

九月，齐人取子纠，杀之。

冬，浚洙。

【传】

九年春，雍廪杀无知。公及齐大夫盟于蔇，齐无君也。

夏，公伐齐，纳子纠。桓公自莒先入。

秋，师及齐师战于乾时，我师败绩。公丧戎路，传乘而归。秦子、梁子以公旗辟于下道，是以皆止。

鲍叔帅师来言曰：“子纠，亲也，请君讨之。管、召，仇也，请受而甘心焉。”乃杀子纠于生窦，召忽死之。管仲请囚，鲍叔受之，及堂阜而税之。归而以告曰：“管夷吾治于高傒，使相可也。”公从之。

【翻译】

【经】

九年春，齐国人将公孙无知杀掉。庄公与齐国大夫在蔇地结盟。

夏季，庄公攻打齐国，护送公子纠回国即位。齐桓公从莒国抢先回到齐国。

秋季七月丁酉日，安葬齐襄公。

八月庚申日，我军军队在乾时与齐军交战，我军败。

九月，齐国阻截公孙无知将其杀死。

冬季，疏通沟渠。

【传】

九年春季，雍廪杀死公孙无知。

鲁庄公和齐国的大夫在蔇地结盟，这是由于当时齐国没有国君。

夏季，庄公进攻齐国，护送公子纠回国即位。齐桓公从莒国抢先回到齐国。

秋季，我军和齐军在乾时作战，我军大败。庄公丧失战车，乘坐轻车逃了回来。秦子、梁子打着庄公的旗号躲在小道上作掩护，都被齐军俘虏了。

鲍叔率领军队代表齐桓公来鲁国说：“子纠，是我齐君的亲人，请君王代我齐国讨伐。管仲、召忽，是我齐君的仇人，请把他们交给我齐国才能甘心。”于是就在生窦把公子纠杀死，召忽也自杀了。管仲请求把他押送回齐国，鲍叔接受请求，到了齐境堂阜就把他释放了。回国后，鲍叔报告齐桓公说：“管仲治国的才能比高傒都强，可以让他辅助君主。”齐桓公听从了这个意见。

