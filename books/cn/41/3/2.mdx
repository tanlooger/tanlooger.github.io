

庄公二年

【原文】

【经】

二年春，王二月，葬陈庄公。

夏，公子庆父帅师伐於馀丘。

秋七月，齐王姬卒。

冬十有二月，夫人姜氏会齐侯于禚。乙酉，宋公冯卒。

【传】

二年冬，夫人姜氏会齐侯于禚，书奸也。

【翻译】

【经】

二年春季，周历二月，安葬陈庄公。

夏季，鲁国公子庆父率领军队攻打余丘。

秋季七月，齐国王姬去世。

冬季十二月，桓公夫人姜氏在禚地与齐襄公相会。乙酉日，宋庄公冯冯去世。

【传】

二年冬季，夫人姜氏和齐襄公在禚地相会。《春秋》记载这件事，是为揭露他们的奸情。

