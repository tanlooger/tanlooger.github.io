

庄公二十五年

【原文】

【经】

二十有五年春，陈侯使女叔来聘。

夏五月癸丑，卫侯朔卒。

六月辛未朔，日有食之。鼓，用牲于社。

伯姬归于杞。

秋，大水。鼓，用牲于社、于门。

冬，公子友如陈。

【传】

二十五年春，陈女叔来聘，始结陈好也。嘉之，故不名。

夏六月辛未朔，日有食之。鼓，用牲于社，非常也。唯正月之朔，慝未作，日有食之，于是乎用币于社，伐鼓于朝。

秋，大水。鼓，用牲于社、于门，亦非常也。凡天灾，有币无牲。非日月之眚，不鼓。

晋士蒍使群公子尽杀游氏之族，乃城聚而处之。

冬，晋侯围聚，尽杀群公子。

【翻译】

【经】

二十五年春季，陈国派遣女叔来鲁国聘问。

夏季五月癸丑日，卫惠公朔去世。

六月，辛未这一天是初一，发生了日食。鲁国民众敲打着鼓，用牛羊祭祀土地。

鲁国的伯姬出嫁到杞国。

秋季，发大水。民众敲打着鼓，用牛羊祭祀土地神和城门门神。

冬季，公子友到陈国去。

【传】

二十五年春季，陈国的女叔来鲁国聘问，这是开始和陈国友好。《春秋》赞美这件事，所以不记载女叔的名字。

夏季六月初一日，发生了日食。击鼓，用牺牲祭祀土地神庙，这是不合于常礼的。只有夏历四月的初一，阴气没有发作，如果发生日食，才用玉帛祭祀土地之神，在朝廷之上击鼓。

秋季，有大水，击鼓，用牺牲祭祀土地神庙和城门门神，也不合于常礼。凡是天灾，祭祀时只能用玉帛而不用牺牲。不是日食、月蚀，不击鼓。

晋国的士蒍让公子们杀尽了游氏家族，于是在聚地筑城而让公子们去住。

冬季，晋献公包围了聚城，把公子们全部杀光。

