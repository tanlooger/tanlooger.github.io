

桓公十四年

【原文】

【经】

十有四年春正月，公会郑伯于曹。

无冰。

夏五。郑伯使其弟语来盟。

秋八月壬申，御廪灾。乙亥，尝。

冬十有二月丁巳，齐侯禄父卒。

宋人以齐人、蔡人、卫人、陈人伐郑。

【传】

十四年春，会于曹。曹人致饩，礼也。

夏，郑子人来寻盟，且修曹之会。

秋八月壬申，御廪灾。乙亥，尝。书不害也。

冬，宋人以诸侯伐郑，报宋之战也。焚渠门，入及大逵。伐东郊，取牛首。以大宫之椽归，为卢门之椽。

【翻译】

【经】

十四年春正月，桓公与郑厉公在曹国会面。

正月没有结冰。

夏季五月，郑伯派遣他的弟弟语来盟会。

秋季八月壬申日，储藏祭祀谷物的仓库发生火灾。乙亥日，举行秋天的祭祀。

冬季十二月丁巳日，齐僖公禄父去世。

宋国人联合齐国、蔡国、卫国、陈国进攻郑国。

【传】

十四年春季，鲁桓公和郑厉公在曹国会见。曹国人送来食物，这是合于礼的。

夏季，郑国的子人前来重温过去盟会的友好，并且也是重温在曹国的会见。

秋季，八月十五日，储藏祭祀谷物的仓库发生火灾。十八日，举行尝祭。《春秋》所以记载这件事，是表示火灾尚不足为害。

冬季，宋国人联合诸侯进攻郑国，这是为了报复在宋国的那次战争。诸侯联军焚烧了郑国都城的渠门，进了城到了大街上，攻打东郊，占取牛首，把郑国太庙的椽子拿回去做宋国卢门的椽子。

