

桓公十年

【原文】

【经】

十年春，王正月庚申，曹伯终生卒

夏五月，葬曹桓公。

秋，公会卫侯于桃丘，弗遇。

冬十有二月丙午，齐侯、卫侯、郑伯来战于郎。

【传】

十年春，曹桓公卒。

虢仲谮其大夫詹父于王。詹父有辞，以王师伐虢。夏，虢公出奔虞。

秋，秦人纳芮伯万于芮。

初，虞叔有玉，虞公求旃，弗献。既而悔之，曰：“周谚有之：‘匹夫无罪，怀璧其罪。’吾焉用此，其以贾害也。”乃献之。又求其宝剑。叔曰：“是无厌也。无厌，将及我。”遂伐虞公，故虞公出奔共池。

冬，齐、卫、郑来战于郎，我有辞也。初，北戎病齐，诸侯救之，郑公子忽有功焉。齐人饩诸侯，使鲁次之。鲁以周班后郑。郑人怒，请师于齐。齐人以卫师助之，故不称侵伐。先书齐、卫，王爵也。

【翻译】

【经】

十年春季，周历正月，庚申日，曹桓公终生逝世。

夏季五月，曹桓公下葬。

秋天，鲁桓公到桃丘与卫侯见面，没有见到卫侯。

冬季十二月，丙午日，齐侯、卫侯、郑伯率领军队到鲁国在郎交战。

【传】

十年春季，曹桓公逝世。

虢仲在周桓王那里进谗言诬陷大夫詹父。詹父有理，带领周天子的军队进攻虢国。夏季，虢公逃亡到虞国。

秋季，秦国人把芮伯万送回芮国。

当初，虞公的兄弟虞叔藏有宝玉，虞公向他索求玉。虞叔没有进献，不久又后悔这件事，说：“周朝的谚语说：‘百姓没有罪，怀藏玉璧就有了罪。’我哪用得着美玉，难道要用它买来祸害？”于是就把玉璧献给了虞公。虞公又向虞叔索求宝剑。虞叔说：“这是没有满足了。满足不了，祸害会连累到我身上。”于是就攻打虞公，所以虞公逃亡到共池。

冬季，齐国、卫国、郑国联军前来和我军在郎地作战，我国是有理的。当初，北戎多次骚扰齐国，使它困疲，诸侯救援齐国，郑国的公子忽有功劳。齐国人给诸侯的军队馈送食物，让鲁国确定馈送的次序。鲁国按周室封爵的次序把郑国排在后面。郑国人发怒，请求齐国出兵。齐国人率领卫国军队帮助郑国，所以《春秋》不称这次战争为“侵伐”。先记载齐国和卫国，是按照周室封爵的次序。

