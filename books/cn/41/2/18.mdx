

桓公十八年

【原文】

【经】

十有八年春，王正月，公会齐侯于泺。公与夫人姜氏遂如齐。

夏四月丙子，公薨于齐。丁酉，公之丧至自齐。

秋七月。

冬十有二月己丑，葬我君桓公。

【传】

十八年春，公将有行，遂与姜氏如齐。申[插图]曰：“女有家，男有室，无相渎也，谓之有礼。易此必败。”公会齐侯于泺，遂及文姜如齐。齐侯通焉。公谪之，以告。

夏四月丙子，享公。使公子彭生乘公，公薨于车。

鲁人告于齐曰：“寡君畏君之威，不敢宁居，来修旧好，礼成而不反，无所归咎，恶于诸侯。请以彭生除之。”齐人杀彭生。

秋，齐侯师于首止，子亹会之，高渠弥相。七月戊戌，齐人杀子亹而[插图]高渠弥，祭仲逆郑子于陈而立之。是行也，祭仲知之，故称疾不往。人曰：“祭仲以知免。”仲曰：“信也。”

周公欲弑庄王而立王子克。辛伯告王，遂与王杀周公黑肩。王子克奔燕。初，子仪有宠于桓王，桓王属诸周公。辛伯谏曰：“并后，匹嫡，两政，耦国，乱之本也。”周公弗从，故及。

【翻译】

【经】

十八年春周历正月，桓公在泺地与齐侯会面。桓公陪同夫人姜氏一起到了齐国。

夏季四月丙子日，桓公在齐国去世。丁酉日，桓公的丧礼从齐国回到鲁国。

秋季七月，无事。

冬季十二月己丑日，安葬桓公。

【传】

十八年春季，鲁桓公准备外出旅行，便和姜氏到齐国去。申繻劝阻说：“女人有夫家，男人有妻室，不可以互相轻慢，这就叫有礼。违反这一点必然坏事。”桓公和齐襄公在泺地会见，然后就和文姜到了齐国。齐襄公和文姜通奸。桓公责怪文姜，文姜把这件事告诉了齐襄公。

夏季，四月初十日，齐襄公设宴招待鲁桓公。宴后齐襄公派公子彭生帮助桓公登车，桓公死在车中。

鲁国人告诉齐襄公说：“我们国君畏惧你的威严，不敢苟安，来到贵国重修旧好，礼仪完成后却没有回国。我国不知道该归罪于谁，在诸侯中造成了恶劣影响。请求用彭生来清除这种影响。”齐国人杀死了彭生。

秋季，齐襄公率领军队驻扎在首止。子亹前去会见，高渠弥作为首席随员。七月初三日，齐国人杀死了子亹而把高渠弥五马分尸。祭仲到陈国迎接郑子而立他为国君。这次会见，祭仲事先预料到情况，所以假称有病而没有去。有人说：“祭仲由于有先见之明，所以才免祸。”祭仲说：“那是对的。”

周公打算杀死周庄王而立王子克。辛伯报告庄王，就帮着庄王杀了周公黑肩。王子克逃亡到燕国。当初，子仪受到桓王的宠信，桓王把他嘱托给周公。辛伯曾劝谏周公说：“妾媵并同于王后，庶子相等于嫡子，权臣和卿士互争权力，大城和国都一样，这都是祸乱的根本。”周公不听，所以招致杀身之祸。

