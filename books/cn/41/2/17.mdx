

桓公十七年

【原文】

【经】

十有七年春正月丙辰，公会齐侯、纪侯盟于黄。

二月丙午，公会邾仪父，盟于趡。

夏五月丙午，及齐师战于奚。

六月丁丑，蔡侯封人卒。

秋八月，蔡季自陈归于蔡。癸巳，葬蔡桓侯。及宋人、卫人伐邾。

冬十月朔，日有食之。

【传】

十七年春，盟于黄，平齐、纪，且谋卫故也。及邾仪父盟于趡，寻蔑之盟也。

夏，及齐师战于奚，疆事也。于是齐人侵鲁疆。疆吏来告，公曰：“疆埸之事，慎守其一而备其不虞，姑尽所备焉。事至而战，又何谒焉。”蔡桓侯卒，蔡人召蔡季于陈。

秋，蔡季自陈归于蔡，蔡人嘉之也。伐邾，宋志也。

冬十月朔，日有食之。不书日，官失之也。天子有日官，诸侯有日御。日官居卿以厎日，礼也。日御不失日，以授百官于朝。

初，郑伯将以高渠弥为卿，昭公恶之，固谏不听。昭公立，惧其杀己也。辛卯，弑昭公而立公子亹。君子谓昭公知所恶矣。公子达曰：“高伯其为戮乎，复恶已甚矣。”

【翻译】

【经】

十七年春季，正月丙辰日，桓公在黄地与齐侯、纪侯结盟。

二月丙午日，桓公在趡地与邾仪父会面结盟。

夏季五月丙午日，鲁军与齐军在奚地发生战争。

六月丁丑，蔡桓侯去世。

秋季八月，蔡季从陈国回到蔡国。癸巳日，安葬蔡桓侯。鲁国军队和宋国、卫国一起攻打邾国。

冬季十月初一，发生日食。

【传】

十七年春季，鲁桓公和齐襄公、纪侯在黄地结盟，目的是为了促成齐、纪的和议，同时商量对付卫国。桓公和邾仪父在趡地结盟，这是由于重申蔑地的盟约。

夏季，鲁军与齐国军队在奚地发生战争，这是边境局部冲突。当时齐国人入侵鲁国的边境，边境官吏前来报告。桓公说：“边境上的事情，谨慎地防守自己一边而且防备发生意外。暂且尽力防备就是了。发生了事情就迎战，又何必先行请示报告呢？”蔡桓侯去世了，蔡国人把蔡季从陈国召回来。

秋季，蔡季从陈国回到蔡国，被立为国君，因为蔡国人都拥护他。进攻邾国，这是宋国的意愿。

冬季，十月初一，日蚀。《春秋》没有记载日子，这是史官的漏记。天子有日官，诸侯有日御。日官居于卿的地位，以推算历象，这是合于礼的。日御详细记载每月大小和干支，无所遗漏，在朝廷上通告百官。

当初，郑庄公准备任命高渠弥做卿，昭公讨厌他，坚决劝阻，庄公不听从。昭公即位后，高渠弥畏惧昭公会杀掉自己，就在十月二十二日，杀死昭公而立公子亹。君子认为“昭公了解他所讨厌的人”。公子达说：“高伯恐怕要被诛杀的吧！因为他报仇报得太过分了。”

