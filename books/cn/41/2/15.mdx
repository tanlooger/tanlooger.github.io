

桓公十五年

【原文】

【经】

十有五年春二月，天王使家父来求车。

三月乙未，天王崩。

夏四月己巳，葬齐僖公。

五月，郑伯突出奔蔡。郑世子忽复归于郑。许叔入于许。公会齐侯于艾。邾人、牟人、葛人来朝。

秋九月，郑伯突入于栎。

冬十有一月，公会宋公、卫侯、陈侯于袲，伐郑。

【传】

十五年春，天王使家父来求车，非礼也。诸侯不贡车服，天子不私求财。

祭仲专，郑伯患之，使其婿雍纠杀之。将享诸郊，雍姬知之，谓其母曰：“父与夫孰亲？”其母曰：“人尽夫也，父一而已。胡可比也？”遂告祭仲曰：“雍氏舍其室而将享子于郊，吾惑之，以告。”祭仲杀雍纠，尸诸周氏之汪。公载以出，曰：“谋及妇人，宜其死也。”

夏，厉公出奔蔡。六月乙亥，昭公入。许叔入于许。公会齐侯于艾，谋定许也。

秋，郑伯因栎人杀檀伯，而遂居栎。

冬，会于袲，谋伐郑，将纳厉公也。弗克而还。

【翻译】

【经】

十五年春季二月，周桓王派遣大夫家父来鲁国索取车辆。

三月乙未日，周桓王去世。

夏季四月己巳日，齐僖公下葬。

五月，郑厉公逃亡到蔡国。郑国世之忽再次回到郑国。许叔进入许国都城。桓公在艾地与齐侯会面。邾国人、牟国人、葛国人来鲁国朝见。

秋季九月，郑厉公突然占据栎地。

冬季十一月，桓公在袲地与宋公、卫侯、陈侯会面，策划一起进攻郑国。

【传】

十五年春季，周桓王派大夫家父来鲁国索取车辆，这是不合于礼的。诸侯不进贡车辆、礼服，天子不求取个人财物。

祭仲专权，郑厉公对他很担心，派祭仲的女婿雍纠去杀他。雍纠准备在郊外宴请祭仲。雍姬知道了，对她母亲说：“父亲与丈夫哪一个更亲近？”她母亲说：“任何男子，都可能成为一个女人的丈夫，父亲却只有一个，怎么能够相比呢？”于是雍姬就告诉祭仲说：“雍氏不在他家里而在郊外宴请你，我怀疑这件事，所以告诉你。”祭仲就杀了雍纠，把尸体摆在周氏的池塘边。郑厉公装载了尸体逃离郑国，说：“大事和妇女商量，死得活该。”

夏季，郑厉公逃亡到蔡国。六月二十二日，郑昭公进入郑国。许叔进入许国都城。桓公和齐襄公在艾地会见，目的是为了谋划安定许国。

秋季，郑厉公凭借栎地的人杀了檀伯，因而就居住在栎地。

冬季，鲁桓公与宋庄公、卫惠公、陈庄公在袲地会见，策划进攻郑国，以便护送厉公回国。可是战争失败了，军队各自回国。

