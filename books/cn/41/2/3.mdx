

桓公三年

【原文】

【经】

三年春正月，公会齐侯于嬴。

夏，齐侯、卫侯胥命于蒲。

六月，公会杞侯于郕。

秋七月壬辰朔，日有食之，既。

公子翚如齐逆女。

九月，齐侯送姜氏于讙。公会齐侯于讙。夫人姜氏至自齐。

冬，齐侯使其弟年来聘。

有年。

【传】

三年春，曲沃武公伐翼，次于陉庭。韩万御戎，梁弘为右，逐翼侯于汾隰，骖[插图]而止。夜获之，及栾共叔。

会于嬴，成昏于齐也。

夏，齐侯、卫侯胥命于蒲，不盟也。

公会杞侯于郕，杞求成也。

秋，公子翚如齐逆女。修先君之好，故曰公子。齐侯送姜氏，非礼也。凡公女嫁于敌国，姊妹则上卿送之，以礼于先君；公子则下卿送之；于大国，虽公子亦上卿送之；于天子，则诸卿皆行，公不自送；于小国，则上大夫送之。

冬，齐仲年来聘，致夫人也。

芮伯万之母芮姜恶芮伯之多宠人也，故逐之，出居于魏。

【翻译】

【经】

三年春的正月，桓公与齐侯在嬴地会面。

夏季，齐侯、卫侯在蒲地见面。

同年六月，桓公与杞侯在郕地会面。

秋季七月壬辰这天，正好是初一，发生了日食。鲁国公子翚到齐国替桓公迎接齐女姜氏。

九月，齐僖公护送姜氏出嫁，到了讙地。桓公与齐僖公在讙地会面。夫人姜氏从齐国来到鲁国。

冬季，齐侯派他的弟弟夷仲年来鲁国访问。

今年丰收。

【传】

三年春季，曲沃武公进攻翼城，军队驻扎在陉庭。韩万为武公驾车，梁弘作为车右。在汾水边的低洼地追赶晋哀侯，由于骖马被绊住才停下来。夜里，俘获了晋哀侯和栾共叔。

桓公和齐僖公在嬴地会见，这是由于和齐女订婚。

夏季，齐僖公、卫宣公在蒲地只是会谈，没有结盟。

桓公和杞侯在郕地会见，这是由于杞国要求议和。

秋季，公子翚到齐国迎接齐女，因为是重修前代国君的友好关系，所以《春秋》称翚为“公子”。齐僖公护送姜氏出嫁，到了讙地，这是不合于礼的。凡是本国的公室女子出嫁到同等国家，如果是国君的姐妹，就由上卿护送她，以表示对前代国君的尊敬。如果是国君的女儿，就由下卿护送她。出嫁到大国，即便是国君的女儿，也由上卿护送她。嫁给天子，就由各位大臣都去护送，国君不亲自护送。出嫁到小国，就由上大夫护送她。

冬季，齐仲年前来聘问，这是为了把姜氏护送到鲁都。

芮伯万的母亲芮姜嫌恶芮伯的宠姬太多，因此把他赶走，让他住到魏城。

