

桓公十二年

【原文】

【经】

十有二年春正月。

夏六月壬寅，公会杞侯、莒子，盟于曲池。

秋七月丁亥，公会宋公、燕人，盟于穀丘。

八月壬辰，陈侯跃卒。

公会宋公于虚。

冬十有一月，公会宋公于龟。

丙戌，公会郑伯，盟于武父。

丙戌，卫侯晋卒。

十有二月，及郑师伐宋。丁未，战于宋。

【传】

十二年夏，盟于曲池，平杞、莒也。

公欲平宋、郑秋，公及宋公盟于句渎之丘。宋成未可知也，故又会于虚。冬，又会于龟。宋公辞平，故与郑伯盟于武父。遂帅师而伐宋，战焉，宋无信也。君子曰：“苟信不继，盟无益也。《诗》云：‘君子屡盟，乱是用长。’无信也。”

楚伐绞，军其南门。莫敖屈瑕曰：“绞小而轻，轻则寡谋，请无扞采樵者以诱之。”从之。绞人获三十人。明日，绞人争出，驱楚役徒于山中。楚人坐其北门而覆诸山下，大败之，为城下之盟而还。伐绞之役，楚师分涉于彭。罗人欲伐之，使伯嘉谍之，三巡，数之。

【翻译】

【经】

十二年春季正月，无事。

夏季六月，壬寅日，桓公在曲池与杞侯、莒子结盟。

秋季七月，丁亥日，桓公在穀丘与宋庄公、燕国人结盟。

八月壬辰日，陈国国君跃去世。

桓公在虚地与宋公会面。

冬季十一月，桓公在龟地与宋公会面。

丙戌日，桓公会见郑厉公，与其在武父结盟。

丙戌日，卫侯晋去世。

十二月，鲁国和郑国的军队攻打宋国。丁未日，在宋国交战。

【传】

十二年，夏季，鲁桓公和杞侯、莒子在曲池会盟，这是让杞国和莒国讲和。

桓公想和宋国、郑国讲和。秋季，桓公和宋庄公在句渎之丘会盟。由于不知道宋国对议和有无诚意，所以又在虚地会见；冬季，又在龟地会见。宋公拒绝议和，所以桓公和郑厉公在武父结盟，盟后就率领军队进攻宋国。发生这场战争，是因为宋国不讲信用。君子说：“如果一再不讲信用，结盟也没有好处。《诗经》说：‘君子多次结盟，反而使动乱滋长。’就是由于没有信用。”

楚国进攻绞国，军队驻扎在南门。莫敖屈瑕说：“绞国地小而人轻浮，轻浮就缺少主意。请对砍柴的人不设保卫，用这引诱他们。”楚王听从了屈瑕的意见。绞军俘获了三十个砍柴人。第二天，绞军争着出城，把楚国的砍柴人赶到山里。楚军坐等在北门，同时在山下设伏兵，大败绞军，强迫绞国订立城下之盟而回国。在进攻绞国的这次战役中，楚军分兵渡过彭水。罗国准备攻打楚军，派遣伯嘉去侦探，三次遍数了楚军的人数。

