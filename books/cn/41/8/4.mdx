

成公四年

【原文】

【经】

四年春，宋公使华元来聘。

三月壬申，郑伯坚卒。

杞伯来朝。

夏四月甲寅，臧孙许卒。

公如晋。

葬郑襄公。

秋，公至自晋。

冬，城郓。

郑伯伐许。

【传】

四年春，宋华元来聘，通嗣君也。

杞伯来朝，归叔姬故也。

夏，公如晋，晋侯见公不敬。季文子曰：“晋侯必不免。《诗》曰：‘敬之敬之！天惟显思，命不易哉！’夫晋侯之命在诸侯矣，可不敬乎？”

秋，公至自晋，欲求成于楚而叛晋。季文子曰：“不可。晋虽无道，未可叛也。国大臣睦，而迩于我，诸侯听焉，未可以贰。史佚之《志》有之，曰：‘非我族类，其心必异。’楚虽大，非吾族也，其肯字我乎？”公乃止。

冬十一月，郑公孙申帅师疆许田，许人败诸展陂。郑伯伐许，取鉏任泠敦之田。晋栾书将中军，荀首佐之。士燮佐上军，以救许伐郑，取氾、祭。楚子反救郑，郑伯与许男讼焉。皇戌摄郑伯之辞，子反不能决也，曰：“君若辱在寡君，寡君与其二三臣，共听两君之所欲，成其可知也。不然，侧不足以知二国之成。”

晋赵婴通于赵庄姬。

【翻译】

【经】

十年春季，宋国国君派遣华元来鲁国聘问。

三月壬申日，郑伯去世。

杞伯来鲁国朝见。

夏季四月甲寅日，臧孙许去世。

成公去晋国。

安葬郑襄公。

秋季，成公从晋国回来。

冬季，在郓地筑城。

郑伯攻打许国。

【传】

四年春季，宋国的华元前来聘问，这是为继位的国君通好。

杞桓公来鲁国朝见，这是由于要将叔姬送回鲁国。

夏季，鲁成公去到晋国。晋景公会见成公，不恭敬。季文子说：“晋景公一定不免于祸难。《诗》说：‘谨慎又谨慎，上天光明普照，得到天命不容易啊！’晋景公的命运决定于诸侯，可以不恭敬吗？”

秋季，成公从晋国到达鲁国，想要向楚国要求友好而背叛晋国。季文子说：“不行。晋国虽然无道，尚不能背叛。国家广大、群臣和睦，而且靠近我国，诸侯听他的命令，不能有二心。史佚的《志》有这样的话：‘不是我们同族，他的心思必然不同。’楚国虽然土地广大，不是我们同族，难道肯爱我们吗？”成公就没有那样做。

冬季，十一月，郑国的公孙申带兵去划定所得许国土田的疆界。许国人在展陂打败了他们。郑伯进攻许国，占领了鉏任、冷敦的土田。晋将栾书率领中军，荀首作为副帅，士燮为上军副帅，救援许国，进攻郑国，占领了汜地、祭地。楚国的子反救援郑国，郑襄公和许灵公在子反那里争论是非，皇戌代表郑襄公发言。子反不能判断，说：“你二位如果屈驾去问候寡君，寡君和他几个臣子共同听取两位君王的意见才可以判断出是非。否则，侧不大了解两国之间的是非。”

晋国的赵婴和赵庄姬私通。

