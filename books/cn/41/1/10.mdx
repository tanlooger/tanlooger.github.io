

隐公十年

【原文】

【经】

十年春，王二月，公会齐侯、郑伯于中丘。

夏，翚帅师会齐人、郑人伐宋。

六月壬戌，公败宋师于菅。辛未，取郜。辛巳，取防。

秋，宋人、卫人入郑。宋人、蔡人、卫人伐戴。郑伯伐取之。

冬十月壬午，齐人、郑人入郕。

【传】

十年春，王正月，公会齐侯、郑伯于中丘。癸丑，盟于邓，为师期。

夏五月，羽父先会齐侯、郑伯伐宋。

六月戊申，公会齐侯、郑伯于老桃。壬戌，公败宋师于菅。庚午，郑师入郜；辛未，归于我。庚辰，郑师入防；辛巳，归于我。君子谓：“郑庄公于是乎可谓正矣。以王命讨不庭，不贪其土，以劳王爵，正之体也。”

蔡人、卫人、郕人不会王命。

秋七月庚寅，郑师入郊。犹在郊，宋人、卫人入郑。蔡人从之，伐戴。八月壬戌，郑伯围戴。癸亥，克之，取三师焉。宋、卫既入郑，而以伐戴召蔡人，蔡人怒，故不和而败。

九月戊寅，郑伯入宋。

冬，齐人、郑人入郕，讨违王命也。

【翻译】

【经】

十年春季，周王朝历法正月，鲁隐公在中丘会见齐僖公、郑庄公。

夏季，羽父合齐僖公、郑庄公，进攻宋国。

同年六月壬戌，隐公在菅地打败宋军。辛未日，郑国军队开进郜地。辛巳日，郑国军队又开进防地。

秋季，宋国人和卫国人一起入侵郑国。 宋国人、蔡国人、卫国人一起攻打戴国。郑国国君也趁机攻打戴国并占领了它。

冬季十月壬午日，齐军、郑军攻入郕国

【传】

十年春季，周王朝历法的正月，鲁隐公在中丘会见齐僖公、郑庄公。二月二十五日，在邓地结盟，决定出兵日期。

夏季五月，羽父事先会合齐僖公、郑庄公，进攻宋国。

六月某一天，隐公在老桃会见齐僖公、郑庄公。初七日，隐公在菅地打败宋军。十五日，郑国军队开进郜地。十六日，郑国把郜地归属于我国。二十五日，郑国军队又开进防地。二十六日，郑国把防地归属于我国。君子说：“郑庄公这样做，可以说合于正道了。用天子的命令讨伐不来朝觐的诸侯，自己不贪求土地，而以犒赏受天子的爵位的鲁国，这是得到治理政事的本体了。”

蔡国人、卫国人、郕国人没有按照天子的命令会师讨伐宋国。

秋季，七月初五日，郑国的军队进入本国的远郊，仍然停留在那里。宋军、卫军趁此攻进郑国。蔡军跟在后面进攻戴地。八月初八日，郑庄公包围戴地。初九日，攻克戴地，俘虏了三国军队。宋军、卫军已经攻入郑国，而又为了攻打戴地才联合蔡军，蔡国人发怒。由于三支军队不合作而失败。

九月的一天，郑庄公率军攻入宋国。

冬季，齐军、郑军攻入郕国，这是讨伐郕国违背天子的命令。

