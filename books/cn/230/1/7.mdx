---
---
---
title: 七
---



武侯问曰：“愿闻陈必定、守必固、战必胜之道(1)。”起对曰(2)：“立见且可，岂直闻乎(3)！君能使贤者居上，不肖者处下，则陈已定矣(4)。民安其田宅，亲其有司，则守已固矣(5)。百姓皆是吾君而非邻国，则战已胜矣(6)。”

【注释】

(1)愿闻陈必定、守必固、战必胜之道：施子美曰：“用兵有当然之理，故不可不之求。人君有乐听之心，故求之为甚切。陈守必定必固、战必胜，用兵之理当然也。武侯欲必其然，故以是而求之吴起，而欲愿闻之。是三者为之必有其道。”

(2)起对曰：《群书治要》卷三十六无“起”字。

(3)立见且可，岂直闻乎：意谓立即见到成效尚且可以，岂止只是听听而已。直，但，只不过。《群书治要》卷三十六无此两句。施子美曰：“其为道无甚难言者，立则见其参于前，殆可以立谈判矣，岂直闻之而已乎？”

(4)“君能使贤者居上”三句：《群书治要》卷三十六“君”下无“能”字，“肖”下无“者”字。施子美曰：“夫贵足以驭贱，则其势不乱。下乐以从上，则其心不散。道可以得民，则其功可成。所谓陈定、守固、战胜之理，于此可必矣。贤而尊之于上，不肖者属之于下，则贵可以驭贱矣。孰谓阵不定乎？”刘寅曰：“立众人之所易见者犹之可也，岂欲直闻陈之必定，守之必固，战之必胜乎？”陈宇说：“从前官吏和将帅是世袭的，吴起则反对‘世卿世禄’，打破原来的世袭制度。主张任人唯贤，选贤任能，重用有贤德和有才能的人，把他们选拔到统治阶级的上层，担任要职，以利治国安民；对于缺少德行、没有真才实学的人，只能把他们放在下层使用。任用‘贤者’还是任用‘不肖者’，这是能否治好国家、治好军队的一个关键问题。”

(5)“民安其田宅”三句：意谓国君如果能让百姓安居乐业，亲近管理他们的官员，那么防守必能稳固。有司，指官吏。施子美曰：“民安其俗，乐其业，服其上而循其教，则下乐于从上矣。孰谓守之不固乎？”刘寅曰：“使吾民皆安居其田宅，亲爱其有司，则守已先固矣。安其田宅，民不失业矣。亲其有司，民知爱其上，死其长矣。”朱墉引《大全》曰：“民者国之根本，本固邦宁，但民不能自安，是在上者有以使之安，则民始安也。”

(6)百姓皆是吾君而非邻国，则战已胜矣：意谓百姓如果都认可自己的国君而反对邻国的国君，那么打起仗来一定能够取胜。是，拥护，支持。非，反对。《群书治要》卷三十六“是”下无“吾”字。施子美曰：“是其君则直在我，非邻国则曲在彼，是道可以得民也，孰谓其战之不胜乎？昔晋之伯也，举不失职，官不易方，是贤不肖得其所。农工皂隶不知迁业，则安其居而亲其上也。民无谤言，是其君也，此晋之所以强。”刘寅曰：“百姓皆以吾君为是，而以邻国为非，则战已先胜矣。以吾君为是，以邻国为非，则可与之同死，可与之同生，而不畏危也。”朱墉引《新宗》曰：“最难调摄者，百姓是非之口也。今百姓皆以吾君为是，而自效死力于君，乐为之战矣，焉有不胜者乎？”又引《开宗》曰：“此节言定阵、固守、战胜之道，只在用贤亲民之间。”

【译文】

魏武侯对吴起说：“我愿意听您阐述布阵必能安定、防守必能稳固、打仗必能取胜的道理。”吴起答道：“立即见到成效尚且可以，岂止只是听听而已！国君如果能把贤能人士提拔到高位，让没有才能的人居于低位，那么布阵必能安定。国君如果能让百姓安居乐业，亲近管理他们的官员，那么防守必能稳固。百姓如果都认可自己的国君而反对邻国的国君，那么打起仗来一定能够取胜。”