---
---
---
title: 十五
---




稼轩《贺新郎》词《别茂嘉十二弟》(1)，章法绝妙。且语语有境界，此能品而几于神者。然非有意为之，故后人不能学也。

［注释］

(1)辛弃疾《贺新郎》（别茂嘉十二弟）：“绿树听鹈。更那堪、鹧鸪声住，杜鹃声切。啼到春归无寻处，苦恨芳菲都歇。算未抵、人间离别。马上琵琶关塞黑，更长门、翠辇辞金阙。看燕燕，送归妾。　　将军百战身名裂。向河梁、回头万里，故人长绝。易水萧萧西风冷，满座衣冠似雪。正壮士、悲歌未彻。啼鸟还知如许恨，料不啼清泪长啼血。谁共我，醉明月？”（据《稼轩长短句》卷一）