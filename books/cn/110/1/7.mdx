---
---
---
title: 七
---




“红杏枝头春意闹”(1)；著一“闹”字而境界全出。“云破月来花弄影”(2)，著一“弄”字而境界全出矣。

［注释］

(1)宋祁《玉楼春》（春景）：“东城渐觉风光好，縠皱波纹迎客棹。绿杨烟外晓寒轻，红杏枝头春意闹。　　浮生长恨欢娱少，肯爱千金轻一笑？为君持酒劝斜阳，且向花间留晚照。”（据赵万里辑本《宋景文公长短句》）

(2)张先《天仙子》（时为嘉禾小倅，以病眠，不赴府会）：“水调数声持酒听，午醉醒来愁未醒。送春春去几时回？临晚镜，伤流景，往事后期空记省。　　沙上并禽池上暝，云破月来花弄影。重重帘幕密遮灯。风不定，人初静，明日落红应满径。”（据《彊村丛书》本《张子野词》卷二）