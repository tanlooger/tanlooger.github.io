---
---
---
title: 三十
---




“风雨如晦，鸡鸣不已”(1)，“山峻高以蔽日兮，下幽晦以多雨。霰雪纷其无垠兮，云霏霏而承宇”(2)，“树树皆秋色，山山尽（当作‘唯’）落晖”(3)，“可堪孤馆闭春寒，杜鹃声里斜阳暮”，气象皆相似。

［注释］

(1)《诗·郑风·风雨》：“风雨凄凄，鸡鸣喈喈。既见君子，云胡不夷？　　风雨潇潇，鸡鸣胶胶。既见君子，云胡不瘳？　　风雨如晦，鸡鸣不已。既见君子，云胡不喜？”（据《毛诗》卷第四）

(2)见《楚辞·九章·涉江》，辞长不备录。

(3)王绩《野望》：“东皋薄暮望，徙倚欲何依？树树皆秋色，山山唯落晖。牧人驱犊返，猎马带禽归。相顾无相识，长歌怀采薇。”（据《岱南阁丛书》本《王无功集》卷中）