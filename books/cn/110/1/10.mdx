---
---
---
title: 十
---




太白纯以气象胜。“西风残照，汉家陵阙”(1)。寥寥八字，遂关千古登临之口。后世唯范文正之《渔家傲》(2)，夏英公之《喜迁莺》(3)，差足继武，然气象已不逮矣。

［注释］

(1)李白《忆秦娥》：“箫声咽，秦娥梦断秦楼月。秦楼月。年年柳色，灞陵伤别。　　乐游原上清秋节，咸阳古道音尘绝。音尘绝。西风残照，汉家陵阙。”（据《四部丛刊》本《唐宋诸贤绝妙词选》卷一）

(2)范仲淹《渔家傲》（秋思）：“塞下秋来风景异，衡阳雁去无留意。四面边声连角起。千嶂里，长烟落日孤城闭。　　浊酒一杯家万里，燕然未勒归无计。羌管悠悠霜满地。人不寐，将军白发征夫泪。”（据《彊村丛书》本《范文正公诗馀》）

(3)夏竦《喜迁莺》令：“霞散绮，月垂钩，帘卷未央楼。夜凉银汉截天流，宫阙锁清秋。　　瑶台树，金茎露，凤髓香盘烟雾。三千珠翠拥宸游，水殿按凉州。”（据《绝妙词选》卷二）