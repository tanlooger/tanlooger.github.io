---
---
---
title: 六
---




（毛熙震，）周密《齐东野语》称其词新警而不为儇薄(1)。余尤爱其《后庭花》(2)，不独意胜，即以调论，亦有隽上清越之致，视文锡蔑如也。

［注释］

(1)周密语见《历代诗馀》卷一百十三引，今传各本均阙。

(2)毛熙震《后庭花》：“莺啼燕语芳菲节，瑞庭花发。昔时欢宴歌声揭，管弦清越。　　自从陵谷追游歇，画梁尘黦。伤心一片如珪月，闲锁宫阙。”（其一）

“轻盈舞伎含芳艳，竞妆新脸。步摇珠翠修蛾敛，腻鬟云染。　　歌声慢发开檀点，绣衫斜掩。时将纤手匀红脸，笑拈金靥。”（其二）

“越罗小袖新香茜，薄笼金钏。倚栏无语摇金扇，半遮匀面。　　春残日暖莺娇懒，满庭花片。争不教人长相见，画堂深院。”（其三）（据观堂自辑本《毛秘书词》）