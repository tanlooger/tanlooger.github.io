---
---
---
title: 五
---




（顾）夐词在牛给事、毛司徒间。《浣溪沙》（春色迷人）一阕(1)，亦见《阳春录》。与《河传》、《诉衷情》数阕(2)，当为夐最佳之作矣。

［注释］

(1)顾夐《浣溪沙》：“春色迷人恨正赊，可堪荡子不还家。细风轻露著梨花。　　帘外有情双燕飏，槛前无力绿杨斜。小屏狂梦极天涯。”（据《顾太尉词》）

(2)顾夐《河传》：“燕飏。晴景。小窗屏暖，鸳鸯交颈。菱花掩却翠鬟欹，慵整。海棠帘外影。　　绣帏香断金，无消息，心事空相忆。倚东风，春正浓。愁红，泪痕衣上重。”（其一）

“曲槛，春晚。碧流纹细，绿杨丝软。露花鲜□杏枝繁，莺啭，野芜平似翦。　　直是人间到天上，堪游赏，醉眼疑屏幛。对池塘，惜韶光，断肠，为花须尽狂。”（其二）

“棹举，舟去。波光渺渺，不知何处。岸花汀草共依依，雨微，鹧鸪相逐飞。　　天涯离恨江声咽，啼猿切，此意向谁说。舣兰桡，独无憀，魂销，小炉香欲焦。”（其三）

又，集中《诉衷情》凡两阕，其一已见注(2)。其另一如下：“香灭帘垂春漏永，整鸳衾。罗带重，双凤缕黄金。　　窗外月光临。□沉沉。□断肠无处，寻□□，负春心。”（据《顾太尉》词）