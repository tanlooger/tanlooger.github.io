---
---
---
title: 一
---




（皇甫松）词，黄叔旸称其《摘得新》二首(1)，为有达观之见(2)。余谓不若《忆江南》二阕(3)，情味深长，在乐天、梦得上也。

［注释］

(1)皇甫松《摘得新》：“酌一卮。须教玉笛吹。锦筵红蜡烛，莫来迟。繁红一夜经风雨，是空枝。”（其一）

“摘得新。枝枝叶叶春。管弦兼美酒，最关人。平生都得几十度，展香茵。”（其二）（据观堂自辑本《檀栾子词》）

(2)黄升语见《历代诗馀》卷一百十三引。

(3)皇甫松《忆江南》：“兰烬落，屏上暗红蕉。闲梦江南梅熟日，夜船吹笛雨潇潇。人语驿边桥。”（其一）

“楼上寝，残月下帘旌。梦见秣陵惆怅事，桃花柳絮满江城。双髻坐吹笙。”（其二）（据《檀栾子词》）