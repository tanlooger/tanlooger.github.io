---
---
---
title: 二十一
---




温飞卿《菩萨蛮》：“雨后却斜阳，杏花零落香。”(1)少游之“雨馀芳草斜阳。杏花零落（当作‘乱’）燕泥香。”(2)虽自此脱胎，而实有出蓝之妙。

［注释］

(1)温庭筠《菩萨蛮》：“南园满地堆轻絮，愁闻一霎清明雨。雨后却斜阳，杏花零落香。　　无言匀睡脸，枕上屏山掩。时节欲黄昏，无聊独倚门。”（据《金荃词》）

(2)秦观《画堂春》（或刻山谷年十六作）：“东风吹柳日初长。雨馀芳草斜阳。杏花零乱燕泥香。睡损红妆。　　宝篆烟消龙凤。画屏云锁潇湘。夜寒微透薄罗裳。无限思量。”（宋本《淮海长短句》不载，据汲古阁刻本《淮海词》）