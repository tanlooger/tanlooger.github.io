

襄公·元年

一、元年，春，王正月，公即位。

继正即立，正也。

二、仲孙蔑会晋栾黡、宋华元、卫宁殖、曹人、莒人、邾人、滕人、薛人，围宋彭城。

系彭城于宋者，不与鱼石，正也。

三、夏，晋韩厥帅师伐郑。仲孙蔑会齐崔杼、曹人、邾人、杞人次于鄫。

四、秋，楚公子壬夫帅师侵宋。

五、九月，辛酉，天王崩。

六、邾子来朝。

七、冬，卫侯使公孙剽来聘。晋侯使荀罃来聘。

