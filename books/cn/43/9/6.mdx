

襄公·六年

一、六年，春，王三月，壬午，杞伯姑容卒。

二、夏，宋华弱来奔。

三、秋，葬杞桓公。

四、滕子来朝。

五、莒人灭缯。

非灭也。中国日，卑国月，夷狄时。缯，中国也；而时，非灭也。家有既亡，国有既灭，灭而不自知，由别之而不别也。莒人灭缯，非灭也，非立异姓以莅祭祀，灭亡之道也。

六、冬，叔孙豹如邾。

七、季孙宿如晋。

八、十有二月，齐侯灭莱。

