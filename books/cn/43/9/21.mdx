

襄公·二十一年

一、二十有一年，春，王正月，公如晋。

二、邾庶其以漆、闾丘来奔。

以者，不以者也。来奔者不言出，举其接我者也。漆、闾丘不言及，小大敌也。

三、夏，公至自晋。

四、秋，晋栾盈出奔楚。

五、九月，庚戌，朔，日有食之。

六、冬，十月，庚辰，朔，日有食之。

七、曹伯来朝。

八、公会晋侯、齐侯、宋公、卫侯、郑伯、曹伯、莒子、邾子于商任。

九、庚子，孔子生。

