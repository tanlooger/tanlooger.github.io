

襄公·十八年

一、十有八年，春，白狄来。

二、夏，晋人执卫行人石买。

称行人，怨接于上也。

三、秋，齐侯伐我北鄙。

四、冬，十月，公会晋侯、宋公、卫侯、郑伯、曹伯、莒子、邾子、滕子、薛伯、杞伯、小邾子同围齐。

非围而曰围，齐有大焉，亦有病焉。非大而足同焉？诸侯同罪之也，亦病矣。

五、曹伯负刍卒于师。

于师，闵之也。

六、楚公子午帅师伐郑。

