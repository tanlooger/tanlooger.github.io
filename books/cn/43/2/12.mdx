

桓公·十二年

一、十有二年，春，正月。

二、夏，六月，壬寅，公会纪侯、莒子，盟于曲池。

三、秋，七月，丁亥，公会宋人，燕人，盟于谷丘。

四、八月，壬辰，陈侯跃卒。

五、公会宋公于虚。

六、冬，十有一月，公会宋公于龟。

七、丙戌，公会郑伯，盟于武父。

八、丙戌，卫侯晋卒。

九、十有二月，及郑师伐宋。丁未，战于宋。

非所与伐战也。不言与郑战，耻不和也。于伐与战，败也。内讳败，举其可道者也。

