

昭公·十二年

一、十有二年，春，齐高偃帅师纳北燕伯于阳。

纳者，内不受也。燕伯之不名何也？不以高偃挈燕伯也。

二、三月，壬申，郑伯嘉卒。

三、夏，宋公使华定来聘。

四、公如晋，至河乃还。

季孙氏不使遂乎晋也。

五、五月，葬郑简公。

六、楚杀其大夫成虎。

七、秋，七月。

八、冬，十月，公子懗霰计搿？

九、楚子伐徐。

十、晋伐鲜虞。

其曰晋，狄之也。其狄之何也？不正其与夷狄交伐中国，故狄称之也。

