---
---
---
title: 至滑州隔河望黎阳忆丁三㝢
---




隔河见桑柘，蔼蔼黎阳川。

望望行渐远，孤峰没云烟。

故人不可见，河水复悠然。

赖有政声远，时闻行路传。

【注】

滑州： 《唐书·地理志》：“河南道有滑州灵昌郡。”

黎阳： 《元和郡县志》：“卫州有黎阳县。”成按：唐时滑州在黄河之南，属河南道；黎阳在黄河之北，属河北道。虽各隶一方，而中间仅隔一水，对岸可见。