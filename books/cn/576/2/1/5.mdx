---
---
---
title: 其五
---




朝日照绮窗，佳人坐临镜。

散黛恨犹轻，插钗嫌未正。

同心勿遽游，幸待春妆竟。

【注】

绮窗： 左思《蜀都赋》：“列绮窗而瞰江。”吕向注：“绮窗，彫画若绮也。”陆机诗：“邃宇列绮窗。”张铣注：“绮窗，窗为锦绮之文也。”梁武帝《子夜歌》：“朝日照绮窗，光风动纨罗。”

散黛： 昭明太子诗：“散黛随眉广，胭脂逐脸生。”

春妆： 沈约诗：“斜簪映秋水，开镜比春妆。”