---
---
---
title: 酬黎居士淅川作
---




侬家真个去，公定随侬否。

着处是莲花，无心变杨柳。

松龛藏药裹，石唇安茶臼。

气味当共知，那能不携手。

【注】

【原注】 昙壁上人院走笔成。

淅川： 后魏置淅川县，本汉时析县地，以地有淅水取名，《晋书·桓温传》“步自淅川，以征关中”是也。后周并入内乡县。

侬： 《玉篇》：“侬，奴冬切。吴人称我是也。”

松龛： 庾肩吾诗：“松龛（彻） 〔撤〕暮俎，枣径落寒丛。”

药裹： “药裹”字，唐诗人如杜甫辈皆屡用之。考《汉书·外戚列传》“武发箧中有裹药二枚”，当是出于此也。