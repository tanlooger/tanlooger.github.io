---
---
---
title: 哭殷遥
---



哭殷遥①


送君返葬石楼山，

松柏苍苍宾驭还。

埋骨白云长已矣，

空馀流水向人间。

【校】

①《国秀集》、《唐诗纪事》俱作“送殷四葬”。

【注】

石楼山： 《元和郡县志》：京兆府渭南县西南有石楼山。《太平寰宇记》：隰州石楼县有石楼山。《唐书·地理志》：汝州梁县有石楼山。《一统志》：西安府盩厔县有石楼山，凤翔府宝鸡县有石楼山。未知孰是。