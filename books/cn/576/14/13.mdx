---
---
---
title: 送韦评事
---




欲逐将军取右贤，

沙场走马向居延。

遥知汉使萧关外，

愁见孤城落日边。

【注】

评事： 《唐书·百官志》：“大理寺有评事八人，从八品下。”

右贤： 《史记》：“元朔之五年春，汉令车骑将军卫青将三万骑，出高阙。匈奴右贤王当卫青等兵，以为汉兵不能至此，饮醉。汉兵夜至，围右贤王，右贤王惊，夜逃，独与其爱妾一人壮骑数百驰，溃围北去。汉轻骑校尉郭成等逐数百里，不及，得右贤裨王十馀人。”