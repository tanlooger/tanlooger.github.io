---
---
---
title: 其七
---




酌酒会临泉水，抱琴好倚长松。

南园露葵朝折，东谷黄粱夜舂① 。

【校】

①东谷，凌本、《唐诗品汇》俱作“西舍”。

【注】

黄粱： 《尔雅翼》：“今粱有三种：青梁，壳穗有毛，粒青，米亦微青而细于黄白米也。夏月食之，极为清凉。但以味短、色恶，不如黄、白（梁） 〔粱〕，故人少种之。亦早熟而收少，作饧，清白胜馀米。黄（梁） 〔粱〕，穗大，毛长，壳、米俱粗于白粱，而收子少，不耐水旱。食之，香味逾于诸粱。人号为‘竹根黄’。白粱，穗亦大，毛多而长，壳粗，扁长，不似粟圆。米亦白而大，其香美为黄粱之亚。古天子之饭，所以有白粱、黄粱者，明取黄、白二种耳。”