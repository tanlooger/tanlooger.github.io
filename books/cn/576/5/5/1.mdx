---
---
---
title: 其一
---




楚国有狂夫，茫然无心想。

散发不冠带，行歌南陌上。

孔丘与之言，仁义莫能奖。

未尝肯问天，何事须击壤。

复笑采薇人，胡为乃长往。

【校】

①密树，刘本、顾元纬本俱作“树密”。

【注】

楚狂： 《高士传》：“陆通，字接舆，楚人也。好养性，躬耕以为食。楚昭王时，通见楚政无常，乃佯狂不仕，故时人谓之‘楚狂’。孔子适楚，楚狂接舆游其门曰：‘凤兮凤兮，何如德之衰也。来世不可待，往世不可追也。天下有道，圣人成焉；天下无道，圣人生焉；方今之时，仅免刑焉。福轻乎羽，莫之知载；祸重乎地，莫之知避。已乎已乎，临人以德。殆乎殆乎，画地而趋。迷阳迷阳，无伤吾行。郤曲郤曲，无伤吾足。山木自寇也，膏火自煎也。桂可食，故伐之；漆可用，故割之。人皆知有用之用，而不知无用之用也。’孔子下车，欲与之言，趋而避之，不得与之言。”