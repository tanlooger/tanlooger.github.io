---
---
---
title: 其五
---




草木花叶生，相与命为春。

当非草木意，信是故时人。

静念恻群物，何由知至真。

狂歌问夫子，夫子莫能陈。

凤凰飞且鸣，容裔下天津。

清净无言语，兹焉庶可亲。

【注】

容裔： 张衡《东京赋》：“纷焱悠以容裔。”薛综注：“容裔，高低之貌。”江淹诗：“行光自容裔。”张铣注：“容裔，自在貌。”

天津： 《楚辞章句》：“天津，东极箕斗之间，汉津也。”