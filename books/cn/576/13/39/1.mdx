---
---
---
title: 其一
---




玉窗萤影度，金殿人声绝。

秋夜守罗帏，孤灯耿明灭② 。

【校】

①《唐文粹》、《河岳英灵集》并作“婕妤怨”。

②明，顾元纬本、凌本俱作“不”。

【注】

班婕妤： 《汉书》：“孝成班婕妤，帝初即位，选入后宫。始为少使，俄而大幸，为婕妤，居增成舍，再就馆，有男，数月失之。其后赵飞燕姊弟从自微贱兴，逾越礼制，寝盛于前。班婕妤及许皇后皆失宠，稀复进见。许皇后坐废，婕妤恐久见危，求供养太后长信宫，上许焉。婕妤退处东宫，作赋自伤。”