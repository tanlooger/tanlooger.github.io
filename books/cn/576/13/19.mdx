---
---
---
title: 茱萸沜
---




结实红且绿，复如花更开。

山中倘留客，置此茱萸杯① 。

【校】

①茱萸，顾元纬本、凌本俱作“芙蓉”。

【注】

茱萸沜： 《广韵》：“沜，水涯。”音与“泮”同。《玉篇》直以为古文“泮”字。盖其水上有茱萸，因名。《图经本草》：“茱萸今处处有之，江淮、蜀汉尤多，木高丈馀，皮青绿色，叶似椿而阔厚，紫色。三月开红紫细花，七月、八月结实，似椒子，嫩时微黄，至熟则深紫。”

芙蓉杯： 庾信诗：“芙蓉承酒杯。”又云：“芙蓉即奉杯。”





同咏


裴迪

飘香乱椒桂，布叶间檀栾。

云日虽回照，森沉犹自寒。