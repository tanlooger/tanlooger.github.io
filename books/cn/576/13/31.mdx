---
---
---
title: 漆园
---




古人非傲吏，自阙经世务。

偶寄一微官① ，婆娑数枝树。

【校】

①偶，顾元纬本、凌本俱作“惟”。

【注】

傲吏： 《史记》：“庄子者，蒙人也，名周。周尝为蒙漆园吏。”郭璞诗：“漆园有傲吏。”

婆娑： 《晋书》：“殷仲文与众至大司马府。府中有老槐树，顾之良久而叹曰：‘此树婆娑，无复生意。’”





同咏


裴迪

好闲早成性，果此谐宿诺。

今日漆园游，还同庄叟乐。