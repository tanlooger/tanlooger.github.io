---
---
---
title: 别辋川别业
---




依迟动车马，惆怅出松萝。

忍别青山去，其如绿水何？

【注】

依迟： 王融诗：“参差兴别绪，依迟起离慕。”

松萝： 毛苌《诗传》：“女萝，菟丝、松萝也。”孔颖达《正义》：“《释草》云：‘唐蒙，女萝。女萝，菟丝。’毛意以菟丝为松萝，故言松萝也。陆玑《疏》云：‘菟丝蔓连草上生，黄赤如金，今合药菟丝子是也，非松萝。松萝自蔓松上生，枝正青，与菟丝殊异。”





同咏


王缙

山月晓仍在，林风凉不绝。

殷勤如有情，惆怅令人别。