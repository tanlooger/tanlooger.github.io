---
---
---
title: 斤竹岭
---




檀栾映空曲，青翠漾涟漪。

暗入商山路，樵人不可知。

【注】

斤竹： 考戴凯之《竹谱》、刘美之《续竹谱》、赞宁《笋谱》，皆无斤竹名。惟谢灵运有《从斤竹涧越岭溪行》诗一首，又灵运《游名山志》云“神子溪南山与七里山分流，去斤竹涧数里”，始见“斤竹”之名。《通志略》“竹之良者，惟有䈽竹。谢灵运所游之涧，今在雁荡”，则斤竹即䈽竹是矣。





同咏


裴迪

明流纡且直，绿筿密复深。

一径通山路，行歌望旧岑。

【注】

绿筿： 《说文》：“筿，小竹也。”谢灵运诗：“绿筿媚清涟。”