---
---
---
title: 酬虞部苏员外过蓝田别业不见留之作
---




贫居依谷口，乔木带荒村。

石路枉回驾，山家谁候门？

渔舟胶冻浦，猎火烧寒原① 。

惟有白云外，疏钟闻夜猿② 。

【校】

①烧，一作“绕”。

②“闻”字，疑是“间”字之讹。

【注】

虞部： 刘昫《唐书·职官志》：工部有虞部员外郎一员，从六品上。

蓝田别业： 《一统志》：“辋川别业在西安府蓝田县西南辋谷，唐王维置别业于此。”