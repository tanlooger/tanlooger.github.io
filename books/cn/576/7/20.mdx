---
---
---
title: 归嵩山作
---




清川带长薄① ，车马去闲闲。

流水如有意，暮禽相与还② 。

荒城临古渡，落日满秋山。

迢递嵩高下③ ，归来且闭关④ 。

【校】

①清，《文苑英华》作“晴”。

②禽，《文苑英华》作“云”。

③高，《文苑英华》作“山”。

④闭，一作“掩”。

【注】

嵩山： 按《元和郡县志》：“嵩高山，在河南府告成县西北二十三里，登封县北八里，亦名外方山，东曰太室，西曰少室，嵩高总名，即中岳也。山高二十里，周回一百三十里。”

长薄： 陆机《君子有所思行》：“曲池何湛湛，清川带华薄。”又《挽歌》：“按辔遵长薄。”李周翰注：“草木丛生曰薄。”