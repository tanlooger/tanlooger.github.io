---
---
---
title: 山居即事
---




寂寞掩柴扉，苍茫对落晖。

鹤巢松树遍① ，人访荜门稀。

嫩竹含新粉② ，红莲落故衣。

渡头灯火起，处处采菱归。

【校】

①树，凌本作“径”。

②嫩，顾元纬本作“绿”。

【注】

苍茫： 庾信诗：“日晚荒城上，苍茫馀落晖。”

荜门： 《左传》：“荜门圭窦之人。”杜预注：“荜门，柴门也。”《礼记》“荜门圭窬”，郑康成注：“荜门，荆竹织门也。”

莲衣： 庾信诗：“莲浦落红衣。”