---
---
---
title: 资圣寺送甘二
---




浮生信如寄，薄宦夫何有。

来往本无归，别离方此受① 。

柳色蔼春馀，槐阴清夏首。

不觉御沟上，衔悲执杯酒。

【校】

①此，《文苑英华》作“正”。

【注】

资圣寺： 《长安志》：“崇仁坊东南隅资圣寺，本太尉赵国公长孙无忌宅。龙朔三年，为文德皇后追福，立为尼寺。咸亨四年，改为僧寺。长安三年七月，火焚之，灰中得经数部，不损一字。百姓施舍，数日之间，所获巨万，遂营造如故。”