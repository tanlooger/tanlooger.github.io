---
---
---
title: 送张五 归宣城
---




五湖千万里，况复五湖西。

渔浦南陵郭，人家春谷溪。

欲归江淼淼，未到草凄凄。

忆想兰陵镇，可宜猿更啼① ？

【校】

①更，一作“夜”。

【注】

南陵： 《元和郡县志》：“南陵县东至宣州一百里，本汉春谷县地，梁于此置南陵县。”

春谷溪： 谢朓诗：“山积陵阳阻，溪流春谷泉。”李善注：“《汉书》曰：丹阳郡有春谷县。《水经注》曰：江连春谷县北，又合春谷水。”