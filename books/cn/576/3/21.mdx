---
---
---
title: 留别丘为
---




归鞍白云外，缭绕出前山。

今日又明日，自知心不闲。

亲劳簪组送，欲趁莺花还。

一步一回首，迟迟向近关。

【注】

丘为： 《唐书·艺文志》：“丘为，苏州嘉兴人。事继母孝，常有灵芝生堂下。累官太子右庶子，时年八十馀，而母无恙，给俸禄之半。初还乡，县令谒之，为候门磬折，令坐，乃拜，里胥立庭下，既出，乃敢坐。经县署，降马而趋。卒年九十六。”

趁： 《广韵》：“趁，逐也。俗作‘趂’。”

近关： 《左传》：“蘧伯玉遂行，从近关出。”