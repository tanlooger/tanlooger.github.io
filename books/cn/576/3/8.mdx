---
---
---
title: 韦侍郎山居
---




幸忝君子顾，遂陪尘外踪。

闲花满岩谷，瀑水映杉松① 。

啼鸟忽临涧，归云时抱峰。

良游盛簪绂，继迹多夔龙。

讵枉青门道，故闻长乐钟② 。

清晨去朝谒，车马何从容③ 。

【校】

①水，凌本作“布”。

②故，凌本作“胡”，一作“用”。

③车，一作“鞍”。

【注】

良游： 陆机诗：“念昔良游，兹焉永叹。”

长乐钟： 徐陵《玉台新咏序》：“厌长乐之疏钟，劳中宫之缓箭。”