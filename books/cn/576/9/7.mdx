---
---
---
title: 千塔主人
---




逆旅逢佳节，征帆未可前。

窗临汴河水，门渡楚人船。

鸡犬散墟落，桑榆荫远田。

所居人不见，枕席生云烟。

【注】

汴河： 《舆地广记》：“汴河盖古莨荡渠也，首受黄河水，隋炀帝开浚，以通江淮漕运，兼引汴水，亦曰通济渠。”郑樵《通志》：“汴水一名鸿沟，一名官度水，一名通济渠，一名莨荡渠。或云莨荡渠别汴，首受河水，自汜水县东南过荥阳、陈留、睢阳、符离，至泗州入淮。”