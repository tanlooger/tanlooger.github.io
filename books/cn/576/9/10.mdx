---
---
---
title: 戏题示萧氏外甥
---




怜尔解临池，渠爷未学诗。

老夫何足似，弊宅倘因之。

芦笋穿荷叶① ，菱花罥雁儿。

郤公不易胜，莫着外家欺。

【校】

①穿，顾元纬本、凌本俱作“藏”。

【注】

临池： 《晋书·卫恒传》：“张伯英临池学书，池水尽黑。”

弊宅： 《晋书》：“魏舒少孤，为外家宁氏所养。宁氏起宅，相宅者云：‘当出贵甥。’祖母以魏氏甥小而慧，意谓应之。舒曰：‘当为外祖成此宅相。’”

郤公： 《世说》：“王子敬兄弟见郤公，蹑屐问讯，甚修外生礼。及嘉宾死皆着高屐，仪容轻慢。命坐，皆云：‘有事，不暇坐。’既去，郤公慨然曰：‘使嘉宾不死，鼠子敢尔。’”