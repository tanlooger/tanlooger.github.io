---
---
---
title: 相思
---



相思①


红豆生南国，秋来发几枝。

劝君多采撷，此物最相思。②

【校】

①顾元纬《外编》、凌本俱录此首，凌本作“江上赠李龟年”，《万首唐人绝句》作“相思”。

②《万首唐人绝句》“豆”作“杏”，“几”作故，“多”作“休”。凌本“劝”作“赠”。

【注】

红豆： 《资暇录》：“豆有圆而红其首乌者，举世呼为‘相思子’，即红豆之异名也。其木斜斫之，则有文，可为弹博局及琵琶槽。其树也，大株而白枝，叶似槐，其花与皂荚花无殊，其子若 豆，处于荚中，通身皆红。李善云：‘其实赤如珊瑚是也。’”《云溪友议》：“明皇幸岷山，百官皆窜辱。李龟年奔迫江潭，杜甫以诗赠之，曰：‘岐王宅里寻常见，崔九堂前几度闻。正值江南好风景，落花时节又逢君。’龟年曾于湘中采访，使筵上唱‘红豆生南国，秋来发几枝。赠君多采撷，此物最相思’，又曰‘清风明月苦相思，荡子从戎十载馀。征人去日殷勤嘱，归雁来时数附书’。此辞皆王右丞所制，至今梨园唱焉。歌阕，合座莫不望南幸而惨然。”