---
---
---
title: 其二
---




永绝卧烟塘，萧条天一方。

秋风淮木落，寒夜楚歌长。

宿莽非中土，鲈鱼岂我乡？

孤舟行已倦，南越尚茫茫。

【注】

宿莽： 《楚辞》：“夕揽中洲之宿莽。”王逸注：“草冬生不死者，楚人名之曰宿莽。”

南越： 《杜氏通典》：“自岭而南，当唐、虞三代，为蛮夷之国，是百越之地，亦谓之南越，古谓之雕题。非《禹贡》九州之域，又非《周礼·职方》之限。在天文，牵牛、婺女则越之分野，兼得楚之交。”