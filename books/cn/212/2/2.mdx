---
---
---
title: 第二节 春秋战国
---




春秋时代，因数百年来战争互相吞并之结果，仅余强大诸侯十国。因物力人力渐集中，诸侯如晋平公、齐景公皆营建渐侈[1]。虽远在南服之吴王夫差，亦“次有台榭陂池焉”[2]。偏近西戎之秦国亦当戎王“使由余观秦，秦缪公示以宫室积聚。由余曰‘使鬼为之，则劳神矣！使人为之，亦苦民矣！’”

[3]

中国为崇奉祖先之宗法社会，自天子以至于庶人，其宗庙建筑，均有一定制度。有违规逾制者，则见于史传。其中如鲁庄公“丹桓宫之楹而刻其桷”

[4]，“子太叔之庙在道南，其寝在道北”[5]等皆此例。

卿大夫住宅“唯里人命次”[6]，规则尤严，故当鲁文公欲弛孟文子及郤敬子之宅，皆以违礼不敢闻命。自营居室，如赵文子“斫其椽而砻之”，张老见而责其“贵而忘义，富而忘礼”，而惧其“不免”[7]。智襄子“为室美”，智伯亦曰：“美则美矣，抑臣亦有惧也”[见注7]。

当时盛游猎之风，故喜园囿。其中最常见之建筑物厥为台。台多方形，以土筑垒，其上或有亭榭之类，可以登临远眺。台之纪录，史籍中可稽者甚多。

至战国之世，仅余七雄，诸侯已均“高台榭，美宫室”。苏秦且说齐涽王“厚葬以明孝；高宫室大苑囿以明得意”[8]。对建筑之观念，不若前此之简朴。且自周中世以降，尤尚殿基高巨之风，数殿相连如赵之丛台，即其显著之一例。今日燕故都巍然之台址，犹有三十余所。

关于此期建筑式样之资料，仅有少数器皿上所画之建筑物可供参考。故宫博物院藏采桑猎钫上有宫室图（第5 图），屋下有高基上为木构。屋分两间，故有立柱三，每间各有一门，门扉双扇。上端有斗拱承枋，枋上更有斗拱作平坐。上层未有柱之表现。但亦有两门，一门半启，有人自门内出。上层平坐似有四周栏干，平坐两端作向下斜垂之线以代表屋檐，借此珍罕之例证，已可以考知在此时期，建筑技术之发达至若何成熟水准，秦汉唐宋之规模，在此凝定，后代之基本结构，固已根本成立也。

秦始皇统一中国以后，在渭水流域秦亘古未有之建筑活动，自此萌芽[9]，古代工程闻名于世界之万里长城，于战国之世亦已由各国分段兴筑[10]。

[1]《左传》。

[2]《左传?哀公元年》。

[3]《史记?秦本纪》。

[4]《左传?庄公二十三年》

[5]《左传?昭公十八年》。

[6]《国语?鲁记》。

[7]《国语?晋记》。

[8]《史记?苏秦列传》。

[9]《史记?商君列传》。

[10]《史记?赵世家?魏世家?秦本纪?苏秦列传》。