---
---
---
title: 宣帝
---

宣皇帝讳赟，字干伯，高祖长子也。母曰李太后。武成元年，生于同州。保定元年五月丙午，封鲁国公。建德元年四月癸巳，高祖亲告庙，冠于阼阶，立为皇太子。诏皇太子巡抚西土。文宣皇后崩，高祖谅闇，诏太子总朝政，五旬而罢。高祖每巡幸四方，太子常留监国。五年二月，又诏皇太子巡西土，因讨吐谷浑。

宣政元年六月丁酉，高祖崩。戊戌，皇太子即皇帝位，尊皇后为皇太后。癸丑，岁星、荧惑、太白合于东井。甲子，诛上柱国、齐王宪。封开府于智为齐国公。

闰月乙亥，诏山东流民新复业者，及突厥侵掠家口破亡不能存济者，并给复一年。立妃杨氏为皇后。辛巳，以上柱国赵王招为太师，陈王纯为太傅，柱国代王达﹑滕王逌、卢国公尉迟运、薛国公长孙览并为上柱国。进封柱国、平阳郡公王谊为扬国公。是月，幽州人卢昌期据范阳反，诏柱国、东平公宇文神举帅众讨平之。

秋七月辛丑，月犯心前星。乙巳，祠太庙。丙午，祠圆丘。

戊申，祠方丘。

庚戌，以小宗伯、岐国公斛斯征为大宗伯。丙辰，荧惑、太白合于七星。己未，太白犯轩辕大星。壬戌，以柱国、南兖州总管、随公杨坚为上柱国、大司马。癸亥，尊所生李氏为帝太后。八月丙寅，夕月于西郊。长安、万年二县民居在京城者，给复三年。壬申，行幸同州。遣大使巡察诸州。诏制九条，宣下州郡：一曰，决狱科罪，皆准律文；二曰，母族绝服外者，听婚；三曰，以杖决罚，悉令依法；四曰，郡县当境贼盗不擒获者，并仰录奏；五曰，孝子顺孙义夫节妇，表其门闾，才堪任用者，即宜申荐；六曰，或昔经驱使，名位未达，或沉沦蓬荜，文武可施，宜并采访，具以名奏；七曰，伪齐七品以上，已敕收用，八品以下，爰及流外，若欲入仕，皆听预选，降二等授官；八曰，州举高才博学者为秀才，郡举经明行修者为孝廉，上州、上郡岁一人，下州、下郡三岁一人；九曰，年七十以上，依式授官，鳏寡困乏不能自存者，并加禀恤。以大司徒、杞国公亮为安州总管，上柱国、薛国公长孙览为大司徒，柱国、扬国公王谊为大司空。庚辰，太白入太微。丙戌，以柱国、永昌公椿为大司寇。

九月丁酉，荧惑入太微。以柱国宇文盛、张掖公王杰、枹罕公辛威、郧国公韦孝宽并为上柱国。庚戌，封皇弟元为荆王。诏诸应拜者，皆以三拜成礼。汾州稽胡帅刘受逻千举兵反，诏上柱国、越王盛为行军元帅，率众讨平之。庚申，荧惑犯左执法。

冬十月癸酉，至自同州。以大司空、扬国公王谊为襄州总管。戊子，百济遣使献方物。

十一月己亥，讲武于道会苑，帝亲擐甲冑。是月，突厥寇边，围酒泉，杀掠吏民。

十二月甲子，以柱国、毕王贤为大司空。癸未，荧惑入氐，仍留经一月。己丑，以上柱国、河阳总管滕王逌为行军元帅，率众伐陈。免京师见徒，并令从军。大象元年春正月癸巳，受朝于露门，帝服通天冠、绛纱袍，群臣皆服汉魏衣冠。大赦，改元大成。初置四辅官，以上柱国大冢宰越王盛为大前疑，相州总管蜀国公尉迟迥为大右弼，申国公李穆为大左辅，大司马随国公杨坚为大后丞。癸卯，封皇子衍为鲁王。甲辰，东巡狩。丙午，日有背。以柱国、常山公于翼为大司徒。辛亥，以柱国、许国公宇文善为大宗伯。癸丑，日又背。戊午，行幸洛阳。立鲁王衍为皇太子。

二月癸亥，诏曰：河洛之地，世称朝市。上则于天，阴阳所会；下纪于地，职贡路均。圣人以万物阜安，乃建王国。时经五代，世历千祀，规模弘远，邑居壮丽。自魏氏失驭，城阙为墟，君子有恋旧之风，小人深怀土之思。

我太祖受命酆镐，胥宇崤函，荡定四方，有怀光宅。高祖神功圣略，混一区宇，往巡东夏，省方观俗，布政此宫，遂移气序。朕以眇身，祗承宝祚，庶几聿修之志，敢忘燕翼之心。一昨驻跸金墉，备尝游览，百王制度，基趾尚存，今若因修，为功易立。宜命邦事，修复旧都。奢俭取文质之间，功役依子来之义。

北瞻河内，咫尺非遥，前诏经营，今宜停罢。

于是发山东诸州兵，增一月功为四十五日役，起洛阳宫。常役四万人，以迄于晏驾。并移相州六府于洛阳，称东京六府。杀柱国、徐州总管、郯国公王轨。停南讨诸军。以赵王招女为千金公主，嫁于突厥。戊辰，以上柱国、郧国公韦孝宽为徐州总管。乙亥，行幸邺。丙子，初令授总管刺史及行兵者，加持节，余悉罢之。

辛巳，诏曰：

有圣大宝，实惟重器，玄天表命，人事与能，幽显同谋，确乎不易。域中之大，实悬定于杳冥；天下为公，盖不避于内举。我大周感苍昊之精，受河洛之锡，武功文德，光格区宇，创业垂统，永光无穷。朕以寡薄，祗承鸿绪，上赖先朝得一之迹，下藉群后不贰之心。职贡与云雨俱通，宪章共光华并亘。圆首方足，咸登仁寿，思隆国本，用弘天历。

皇太子衍，地居上嗣，正统所归。远凭积德之休，允协无疆之祚。帝王之量，未肃而成；天禄之期，不谋已至。朕今传位于衍。乃睠四海，深合讴歌之望；俾予一人，高蹈风尘之表。万方兆庶，知朕意焉。可大赦天下，改大成元年为大象元年。帝于是自称天元皇帝，所居称天台，冕有二十四旒，（室）〔车〕服旗鼓，皆以二十四为节。内史、御正皆置上大夫。皇帝衍称正阳宫，置纳言、御正、诸卫等官，皆准天台。尊皇太后为天元皇太后。封内史上大夫郑译为沛国公。癸未，日初出及将入时，其中并有乌色，大如鸡卵，经四日灭。戊子，以上柱国大前疑越王盛为太保，大右弼蜀公尉迟迥为大前疑，代王达为大右弼。辛卯，诏徙邺城石经于洛阳。又诏曰：“洛阳旧都，今既修复，凡是元迁之户，并听还洛州。此外诸民欲往者，亦任其意。河阳、幽、相、豫、亳、青、徐七总管，受东京六府处分。”

三月壬寅，以上柱国、薛国公长孙览为泾州总管。庚申，至自东巡，大陈军伍，帝亲擐甲冑，入自青门。皇帝衍备法驾从入。百官迎于青门外。其时骤雨，仪卫失容。辛酉，封赵王招第二子贯为永康县王。

夏四月壬戌朔，有司奏言日蚀，不视事。过时不食，乃临轩。立妃朱氏为天元帝后。癸亥，以柱国、毕王贤为上柱国。己巳，祠太庙。壬午，大醮于正武殿。戊子，太白、岁星、辰星合于东井。

五月辛亥，以洺州襄国郡为赵国，以齐州济南郡为陈国，以丰州武当、安富二郡为越国，以潞州上党郡为代国，以荆州新野郡为滕国，邑各一万户。令赵王招、陈王纯、越王盛、代王达、滕王逌并之国。癸丑，有流星大如斗，出太微，落落如遗火。是月，遣使简视京兆及诸州士民之女，充选后宫。突厥寇并州。

六月丁卯，有流星大如鸡子，出氐，西北流，长一丈，入月中。己巳，月犯房北头第二星。乙酉，有流星大如斗，出营室，流入东壁。是月，咸阳有池水变为血。发山东诸州民，修长城。秋七月庚寅，以大司空、毕王贤为雍州牧，大后丞、随国公杨坚为大前疑，柱国、荥阳公司马消难为大后丞。壬辰，荧惑掩房北头第一星。丙申，纳大后丞司马消难女为正阳宫皇后。尊天元帝太后李氏为天皇太后。壬子，改天元帝后朱氏为天皇后。立妃元氏为天右皇后，妃陈氏为天左皇后。

八月庚申，行幸同州。壬申，还宫。甲戌，以天左皇后父大将军陈山提、天右皇后父开府元晟并为上柱国。山提封鄅国公，晟封翼国公。开府杨雄为邗国公，乙弗寔戴国公。初，高祖作刑书要制，用法严重。及帝即位，以海内初平，恐物情未附，乃除之。至是大醮于正武殿，告天而行焉。辛巳，荧惑犯南斗第五星。

壬午，以上柱国、雍州牧、毕王贤为太师，上柱国、郇国公韩建业为大左辅。是月，所在有蚁群斗，各方四五尺，死者什八九。

九月己酉，太白入南斗。乙卯，以酆王贞为大冢宰。上柱国、郧国公韦孝宽为行军元帅，率行军总管杞国公亮、郕国公梁士彦以伐陈。遣御正杜杲、礼部薛舒使于陈。

冬十月壬戌，岁星犯轩辕大星。是日，帝幸道会苑大醮，以高祖武皇帝配。醮讫，论议于行殿。是岁，初复佛像及天尊像。至是，帝与二像俱南面而坐，大陈杂戏，令京城士民纵观。乙酉，荧惑、镇星合于虚。是月，相州人段德举谋反，伏诛。十一月乙未，幸温汤。戊戌，行幸同州。壬寅，还宫。己酉，有星大如斗，出张，东南流，光明烛地。丁巳，初铸永通万国钱，以一当十，与五行大布并行。是月，韦孝宽拔寿阳，杞国公亮拔黄城，梁士彦拔广陵。陈人退走。于是江北尽平。十二月戊午，以灾异屡见，帝御路寝，见百官。诏曰：

穹昊在上，聪明自下，吉凶由人，妖不自作。朕以寡德，君临区宇，大道未行，小信非福。始于秋季，及此玄冬，幽显殷勤，屡贻深戒。至有金入南斗，木犯轩辕，荧惑干房，又与土合，流星照夜，东南而下。然则南斗主于爵禄，轩辕为于后宫，房曰明堂，布政所也，火土则忧孽之兆，流星乃兵凶之验。岂其官人失序，女谒尚行，政事乘方，忧患将至？何其昭着，若斯之甚。上瞻俯察，朕实惧焉。将避正寝，斋居克念，恶衣减膳，去饰撤悬，披不讳之诚，开直言之路。

欲使刑不滥及，赏弗踰等，选举以才，宫闱修德。宜宣诸内外，庶尽弼谐，允协民心，用消天谴。

于是舍仗卫，往天兴宫。百官上表劝复寝膳，许之。甲子，还宫。御正武殿，集百官及宫人内外命妇，大列妓乐，又纵胡人乞寒，用水浇沃为戏乐。乙丑，行幸洛阳。帝亲御驿马，日行三百里。四皇后及文武侍卫数百人，并乘驿以从。仍令四后方驾齐驱，或有先后，便加谴责，人马顿仆相属。己卯，还宫。二年春正月丁亥，帝受朝于道会苑。癸巳，祀太庙，乙巳，造二扆，画日月之象，以置左右。戊申，雨雪。雪止，又雨细黄土，移时乃息。乙卯，诏江左诸州新附民，给复二十年，初税入市者，人一钱。

二月丁巳，帝幸露门学，行释奠之礼。戊午，突厥遣使献方物，且逆千金公主。乙丑，改制诏为天制诏，敕为天敕。壬午，尊天元皇太后为天元上皇太后，天皇太后李氏曰天元圣皇太后。癸未，立天元皇后杨氏为天元大皇后，天皇后朱氏为天大皇后，天右皇后元氏为天右大皇后，天左皇后陈氏为天左大皇后。正阳宫皇后直称皇后。是日，洛阳有秃鹙鸟集于新营太极殿前。荥州有黑龙见，与赤龙斗于汴水之侧，黑龙死。

三月丁亥，赐百官及民大酺。诏曰：“盛德之后，是称不绝，功施于民，义昭祀典。孔子德惟藏往，道实生知，以大圣之才，属千古之运，载弘儒业，式叙彝伦。至如幽赞天人之理，裁成礼乐之务，故以作范百王，垂风万叶。朕钦承宝历，服膺教义，眷言洙、泗，怀道滋深。且褒成启号，虽彰故实，旌崇圣绩，犹有阙如。可追封为邹国公，邑数准旧。并立后承袭。别于京师置庙，以时祭享。”

戊子，行军总管、杞国公亮举兵反，袭行军元帅、郧国公韦孝宽于豫州。亮不胜，孝宽获而杀之。辛卯，以永昌公椿为杞国公，绍简公连后。行幸同州。增候正，前驱戒道，为三百六十重，自应门至于赤岸泽，数十里间，幡旗相蔽，鼓乐俱作。又令武贲持钑马上，称警跸，以至于同州。乙未，改同州宫为天成宫。庚子，至自同州。诏天台侍卫之官，皆着五色及红紫绿衣，以杂色为缘，名曰品色衣。有大事，与公服间服之。壬寅，诏内外命妇皆执笏，其拜宗庙及天台，皆俛伏。甲辰，初置天中大皇后。立天左大皇后陈氏为天中大皇后，立妃尉迟氏为天左大皇后。

夏四月乙丑，有星大如斗，出天厨，流入紫宫，抵钩陈乃灭。己巳，祀太庙。

己卯，诏曰：“朕以寡薄，昧于治方，不能使天地休和，阴阳调序。自春涉夏，甘泽未丰，既轸西郊之叹，将亏南亩之业。兴言夕惕，无忘鉴昧。良由德化未敷，政刑多舛，万方有罪，责在朕躬。思覃宽惠，被之率土。见囚死罪并降从流，流罪从徒，五岁刑已下悉皆原宥。其反叛恶逆不道，及常赦所不免者，不在降例。”

壬午，幸（中）〔仲〕山祈雨。至咸阳宫，雨降。甲申，还宫。令京城士女于衢巷作音乐以迎候。

五月己丑，以上柱国、大前疑、随国公杨坚为扬州总管。甲午夜，帝备法驾幸天兴宫。乙未，帝不豫，还宫。诏随国公坚入侍疾。甲辰，有星大如三斗，出太微端门，流入翼，声若风鼓幡旗。丁未，追赵、陈、越、代、滕五王入朝。己酉，大渐。御正下大夫刘昉，与内史上大夫郑译矫制，以随国公坚受遗辅政。是日，帝崩于天德殿。时年二十二，谥曰宣皇帝。

七月丙申，葬定陵。

帝之在东宫也，高祖虑其不堪承嗣，遇之甚严。朝见进止，与诸臣无异，虽隆寒盛暑，亦不得休息。性既嗜酒，高祖遂禁醪醴不许至东宫。帝每有过，辄加捶扑。尝谓之曰：“古来太子被废者几人，余儿岂不堪立耶。”于是遣东宫官属录帝言语动作，每月奏闻。帝惮高祖威严，矫情修饰，以是过恶遂不外闻。

嗣位之初，方逞其欲。大行在殡，曾无戚容，即阅视先帝宫人，逼为淫乱。

纔及踰年，便恣声乐，采择天下子女，以充后宫。好自矜夸，饰非拒谏。禅位之后，弥复骄奢，耽酗于后宫，或旬日不出。公卿近臣请事者，皆附奄官奏之。所居宫殿，帷帐皆饰以金玉珠宝，光华炫耀，极丽穷奢。及营洛阳宫，虽未成毕，其规模壮丽，踰于汉魏远矣。

唯自尊崇，无所顾惮。国典朝仪，率情变改。后宫位号，莫能详录。每对臣下，自称为天。以五色土涂所御天德殿，各随方色。又于后宫与皇后等列坐，用宗庙礼器樽彝珪瓒之属以饮食焉。又令群臣朝天台者，皆致斋三日，清身一日。

车旗章服，倍于前王之数。既自比上帝，不欲令人同己。尝自带绶及冠通天冠，加金附蝉，顾见侍臣武弁上有金蝉，及王公有绶者，并令去之。又不听人有高大之称，诸姓高者改为姜，九族称高祖者为长祖，曾祖为次长祖，官名凡称上及大者改为长，有天者亦改之。又令天下车皆以浑成木为轮，禁天下妇人皆不得施粉黛之饰，唯宫人得乘有辐车，加粉黛焉。西阳公温，杞国公亮之子，即帝之从祖兄子也。其妻尉迟氏有容色，因入朝，帝遂饮之以酒，逼而淫之。亮闻之，惧诛，乃反。纔诛温，即追尉迟氏入宫，初为妃，寻立为皇后。每召侍臣论议，唯欲兴造变革，未尝言及治政。其后游戏无恒，出入不（饰）〔节〕，羽仪仗卫，晨出夜还。或幸天兴宫，或游道会苑，陪侍之官，皆不堪命。散乐杂戏鱼龙烂漫之伎，常在目前。好令京城少年为妇人服饰，入殿歌舞，与后宫观之，以为喜乐。摈斥近臣，多所猜忌。又吝于财，略无赐与。恐群臣规谏，不得行己之志，常遣左右密伺察之，动止所为，莫不钞录，小有乘违，辄加其罪。自公卿已下，皆被楚挞，其间诛戮黜免者，不可胜言。每笞捶人，皆以百二十为度，名曰天杖。宫人内职亦如之。后妃嫔御，虽被宠嬖，亦多被杖背。于是内外恐惧，人不自安，皆求苟免，莫有固志，重足累息，以逮于终。

史臣曰：高祖识嗣子之非才，顾宗祏之至重，滞爱同于晋武，则哲异于宋宣。但欲威之以槚楚，期之于惩肃，义方之教，岂若是乎。卒使昏虐君临，奸回肆毒，善无小而必弃，恶无大而弗为。穷南山之简，未足书其过；尽东观之笔，不能记其罪。然犹获全首领，及子而亡，幸哉。

关键词：周书,本纪

解释翻译[挑错/完善]宣帝名讳赟，字干伯，是高祖的长子。

母亲是李太后。

武成元年(559)，生于同州。

保定元年(561)五月一日，封鲁国公。

建德元年(572)四月二十一日，高祖亲自在太庙祭告祖先，在东边台阶为他戴冠，立为皇太子。

诏命皇太子视察西部地区。

文宣皇后驾崩，高祖居丧，诏命皇太子总理朝政，干了五十天。

高祖每次外出视察，常常留下太子监理朝政。

五年二月，又诏命皇太子视察西部地区，趁机讨伐吐谷浑。

宣政元年(578)六月一日，高祖驾崩。

二日，皇太子即帝位，尊皇后为皇太后。

二十八日，处死上柱国、齐王宇文宪。

封开府于智为齐国公。

闰六月十日，诏命太行山以东流亡百姓新近恢复常业的，以及因突厥侵掠而家破人亡不能存活的，都免除赋税劳役一年。

立妃杨氏为皇后。

十六日，任命上柱国、赵王宇文招为太师，陈王宇文纯为太傅，柱国代王宇文达、滕王宇文荄、卢国公尉迟运、薛国公长孙览均为上柱国。

晋封柱国、平阳郡公王谊为扬国公。

当月，幽州人卢昌期占据范阳反叛，诏命柱国、东平公宇文神举率军将其讨平。

秋七月十日，在太庙祭祀祖先。

十一日，在圆丘祭天。

十三日，在方丘祭地。

十五日，任命小宗伯、岐国公斛斯征为大宗伯。

二十七日，任命柱国、南兖州总管、随国公杨坚为上柱国、大司马。

二十八日，尊生母李氏为皇太后。

八月二日，在西郊祭月。

长安、万年二县百姓居住在京城的，免除赋税劳役三年。

八日，驾幸同州。

派大使巡视各州。

诏命九条，宣示州郡：一、判决罪犯，都必须依据法律条文；二、母族服丧期满者，听任再婚；三、以杖责处罚时，都必须依照法令；四、郡县境内出现盗贼而未能擒获的，应上报；五、孝子孝孙义夫节妇，应在家乡表彰，其才能可当任用者，应立即举荐；六、凡从前曾经效力，而名望地位不高，或沉沦民间，有文武之才者，应当访求，将其姓名上报；七、伪齐七品以上官员，已下令录用，八品以下官员以及品外之人，如想入仕，都听任参加预选，降两级授给官职；八、州举荐高才博学者为秀才，郡举荐通经高行者为孝廉，上等州、上等郡每年举荐一人，下等州、下等郡每三年举荐一人；九、年龄在七十以上者，依照规则授给官职，凡鳏寡穷困难以自理者，应一律予以赈济。

任命大司徒、杞国公宇文亮为安州总管，上柱国、薛国公长孙览为大司徒，柱国、杨国公王谊为大司空。

二十二日，任命柱国、永昌公宇文椿为大司寇。

九月三日，火星进入太微星座。

任命柱国宇文盛、张掖公王杰、木包罕公辛威、郧国公韦孝宽均为上柱国。

十六日，封皇弟宇文元为荆王。

诏命在应当行拜见礼时，均以三拜为礼。

汾州稽胡帅刘受逻千举兵反叛，诏命上柱国、越王宇文盛为行军元帅，率军将其讨平。

冬十月九日，从同州返回。

任命大司空、扬国公王谊为襄州总管。

二十四日，百济派使者贡献土产。

十一月六日，在道会苑讲习武学，皇帝亲自穿戴甲胄。

当月，突厥侵犯边境，包围酒泉，抢劫杀害官民。

十二月一日，任命柱国、毕王宇文贤为大司空。

二十六日，任命上柱国、河阳总管滕王宇文荄为行军元帅，率军讨伐陈国。

赦免京师服劳役的罪犯，令他们全部参军。

大象元年(579)春正月一日，在露门接受百官朝贺，皇帝戴通天冠，穿绛纱袍，群臣都穿戴汉魏衣冠。

大赦天下，改年号为大成。

开始设置四辅官，任命上柱国、大冢宰、越王宇文盛为大前疑，相州总管、蜀国公尉迟迥为大右弼，申国公李穆为大左辅，大司马、随国公杨坚为大后丞。

十一日，封皇子宇文衍为鲁王。

十二日，赴东部视察。

十四日，任命柱国、常山公于翼为大司徒。

十九日，任命柱国、许国公宇文善为大宗伯。

二十一日，驾幸洛阳。

立鲁王宇文衍为皇太子。

二月一日，诏命修复洛阳旧都。

于是征调太行山以东各州军队，把百姓的一个月劳役增加为四十五日劳役，修建洛阳宫。

经常服役的有四万人，以赶在皇帝驾崩之前竣工。

又把相州六府移到洛阳，称为东京六府。

处死柱国、徐州总管、郯国公王轨。

停止南讨各军，以赵王宇文招之女为千金公主，嫁给突厥。

六日，任命上柱国、郧国公韦孝宽为徐州总管。

十三日，驾幸邺城。

十四日，命令总管、刺史及带兵者可加授持节衔，其余一律取消。

十九日，诏命大赦天下，改大成元年为大象元年。

皇帝自称天元皇帝，所住之处称为天台，冕冠前后悬垂二十四条玉串，车服旗鼓，都以二十四为标准。

内史、御正都设置上大夫。

皇太子宇文衍所居称正阳宫，设置纳言、御正、诸卫等官，都依照天台的标准。

尊皇太后为天元皇太后。

封内史上大夫郑译为沛国公。

二十六日，任命上柱国、大前疑、越王宇文盛为太保，大右弼、蜀国公尉迟迥为大前疑，代王宇文达为大右弼。

二十九日，诏命将邺城石经迁到洛阳。

又下诏说：“洛阳旧都，今已修复，凡是原来迁走之户，听任其返回洛州。

此外其他百姓如有愿意前来者，亦可随意。

河阳、幽、相、豫、亳、青、徐七地总管，均受东京六府管辖。”三月十一日，任命上柱国、薛国公长孙览为泾州总管。

二十九日，东巡归来，大规模布列军队，皇帝亲自穿戴甲胄，从青门而入。

皇太子宇文衍备仪仗卫队，随从而入。

百官在青门外迎接。

骤雨忽至，仪仗卫队混乱。

三十日，封赵王宇文招次子宇文贯为永康县王。

夏四月一日，有司上奏出现日蚀，皇帝不治政事。

日蚀消失后，皇帝还在殿前。

立妃朱氏为天元皇后。

二日，任命柱国、毕王宇文贤为上柱国。

八日，在太庙祭祀祖先。

二十七日，在正武殿举行祭祀。

五月二十一日，在氵名州襄国郡设置赵国，在齐州济南郡设置陈国，在丰州武当、安富二郡设置越国，在潞州上党郡设置代国，在荆州新野郡设置滕国，食邑各一万户。

令赵王宇文招、陈王宇文纯、越王宇文盛、代王宇文达、滕王宇文荄各赴其国。

当月，派使者挑选京兆及各州百姓之女，充实后宫。

突厥侵犯并州。

六月，征调太行山以东各州百姓修筑长城。

秋七月一日，任命大司空、毕王宇文贤为雍州牧，大后丞、随国公杨坚为大前疑，柱国、荥阳公司马消难为大后丞。

七日，纳大后丞司马消难之女为正阳宫皇后。

尊天元帝太后李氏为天皇太后。

二十三日，改天元帝后朱氏为天皇后。

立妃元氏为天右皇后，妃陈氏为天左皇后。

八月一日，驾临同州。

十三日，返宫。

十五日，任命天左皇后之父、大将军陈山提和天右皇后之父、开府元晟为上柱国。

封陈山提为禹阝国公，封元晟为翼国公。

封开府杨雄为邗国公，乙弗萛为戴国公。

当初，高祖作《刑书要制》，用法严峻。

皇帝继位后，认为海内刚刚平定，担心人心不服，就废除了前法。

二十三日，任命上柱国、雍州牧、毕王宇文贤为太师，上柱国、郇国公韩建业为大左辅。

当月，皇帝住处有蚁群相斗，每方有四五尺方圆，死者十之八九。

九月二十七日，任命酆王宇文贞为大冢宰。

以上柱国、郧国公韦孝宽为行军元帅，率领行军总管杞国公宇文亮、成阝国公梁士彦讨伐陈国。

派御正杜杲、礼部薛舒出使陈国。

冬十月四日，皇帝在道会苑祭祀，以高祖武皇帝配享。

祭祀完毕，在皇帝行幸时所居宫殿商议政事。

当年，恢复佛像及天尊像。

当时，皇帝与佛像、天尊像都面南而坐，大演杂技，令京城百姓随意观看。

同月，相州人段德举图谋反叛，被处死。

十一月八日，驾临温汤。

十一日，驾临同州。

十五日，回宫。

二十一日，开始铸造永通万国钱，以一当十，与五行大布共同流通。

当月，韦孝宽攻克寿阳，杞国公宇文亮攻克黄城，梁士彦占领广陵，陈人退兵。

于是长江以北全部平定。

十二月一日，由于屡次出现灾害和反常现象，皇帝在路寝接见百官，下诏自责。

于是撤消仪仗卫队，前往天兴宫。

百官上表请皇帝恢复正常食宿，皇帝答应。

七日，返回皇宫。

驾临正武殿，召集百官、宫人及内外受有封号的妇人，盛列舞女乐队，又让胡人表演乞寒杂戏，用水浇之取乐。

八日，驾幸洛阳。

皇帝亲自驾驭驿马，一天奔驰三百里。

四位皇后及文武侍卫数百人，都乘驿马随从。

又命令四位皇后驾车并行，若分出先后，便加以谴责，人马跌仆不断。

二十二日，回宫。

大象二年(580)春正月一日，皇帝在道会苑接受朝贺。

七日，在太庙祭祀祖先。

十九日，造两扇屏风，画有日月之像，放在左右。

二十二日，下雪。

雪止后，又飘下细黄土，很久才停止。

二十九日，诏命凡长江以东各州新近归附的百姓，均免除二十年赋税。

对进入市场的商贾开始征税，每人一钱。

二月一日，皇帝驾临露门学，行祭神之礼。

二日，突厥派使者贡献土产，并迎接千金公主。

九日，改制诏为天制诏，敕为天敕。

二十六日，尊天元皇太后为天元上皇太后，天皇太后李氏为天元圣皇太后。

二十七日，立天元皇后杨氏为天元大皇后，天皇后朱氏为天大皇后，天右皇后元氏为天右大皇后，天左皇后陈氏为天左大皇后。

正阳宫皇后直称皇后。

当天，有秃秋鸟聚集在新建的洛阳太极殿前。

荥州出现黑龙，在汴水一侧与赤龙相斗，黑龙败死。

三月一日，准许百官及民间举行大会饮。

诏命追封孔子为邹国公，后人承袭，在京师建庙祭祀。

二日，行军总管、杞国公宇文亮举兵反叛，在豫州袭击行军元帅、郧国公韦孝宽，宇文亮战败，韦孝宽将其捉住杀掉。

五日，封永昌公宇文椿为杞国公，承续简公宇文连之后。

驾幸同州。

增设候正，作为前导筹备，共三百六十处，从应门到赤岸泽，数十里之间，旌旗相遮，鼓乐大作。

又命令武士骑马持铁把短矛，称为警跸，一直排列到同州。

九日，改同州宫为天成宫。

十四日，从同州返回。

十六日，诏命内外受有封号的妇人都手持手板，伏身叩拜宗庙及天台。

十八日，设置天中大皇后。

立天左大皇后陈氏为天中大皇后，立妃子尉迟氏为天左大皇后。

夏四月十四日，祭祀太庙。

二十四日，下诏道：“凡在押死刑犯人一律减为流放，流放罪犯减为徒刑，五年以下徒刑者皆释放。”二十七日，到仲山求雨。

到咸阳宫时，下雨。

二十九日，回宫。

命令京城少年男女在街上演奏音乐迎候。

五月四日，任命上柱国、大前疑、随国公杨坚为扬州总管。

九日夜，皇帝备下仪仗卫队驾幸天兴宫。

十日，皇帝有病，回宫。

诏命随国公杨坚入内侍奉。

十九日，有星大如三倍之斗，从太微星座的端门星出来，流入翼宿，声音好像风吹旗帜。

二十二日，急令赵、陈、越、代、滕五王入朝。

二十四日，病危。

御正下大夫刘日方、内史上大夫郑译伪造诏书，让随国公杨坚接受遗命，辅佐朝政。

当天，皇帝在天德殿驾崩。

当时二十二岁，谥为宣皇帝。

七月十二日，在定陵安葬。

皇帝在东宫当太子的时候，高祖担心他不能承担继位重任，待他十分严厉。

朝见进退的各种礼节，与诸臣没有区别，即使是严冬酷暑，也不准休息。

性好饮酒，高祖就下令禁止把酒类送到东宫。

皇帝每有过失，就用棍棒、鞭子痛打。

高祖曾对他说：“古来太子被废去的有多少，其余的儿子难道不能立为太子吗？”于是派遣东宫官员记录皇帝的言行，每月上报。

皇帝害怕高祖的威严，矫情伪饰，因此过失恶行不为外人所知。

皇帝刚刚继位，就想满足欲望。

高祖驾崩，尚未安葬，皇帝毫无悲伤的神色，就算计察看先帝的宫女，逼她们与自己淫乱。

先帝去世才一年，便放纵声色妓乐，采选天下美女，充实后宫。

喜欢自夸，掩饰过错，拒绝劝谏。

传位给太子后，更加骄横奢侈，在后宫耽溺酗酒，有时十来天不出来。

公卿大臣请示政事者，都靠太监转奏。

所住的宫殿，帐子上都装饰着金玉珠宝，光采眩目，极尽富丽奢侈。

后来营建洛阳宫，虽然未能竣工，但那壮丽规模，已远远超过汉、魏。

皇帝自高自大，无所顾忌。

国家大典，任意变动。

后宫所封位号，多得无法一一记录。

每次面对臣子，都自称为天。

用五色土涂饰所居天德殿，各随其方向之颜色。

又在后宫与皇后等人列坐，用太庙礼器进食。

又令群臣凡朝拜天台者，都须吃素三日，洁身一日。

所用车旗礼服，比先王多上一倍。

既然自比为上帝，就不想让别人与自己相同。

曾经自佩绶带，戴通天冠，加金蝉冠饰，看见近臣武士冠上有金蝉者，以及王公佩绶带者，都命令他们去掉。

又不喜欢听人说高大，凡姓高者改为姓姜，九族中称高祖者改为长祖，曾祖改为次长祖，官员中凡称上或大者改为长，有天字的也要改换。

又命令天下车辆都用完整的木料做成轮子，禁止天下妇女施以粉黛，只有宫女可乘有辐条的车子，可施粉黛。

西阳公宇文温，是杞国公宇文亮的儿子，也就是皇帝同曾祖而不同祖父的兄长的儿子。

其妻尉迟氏容貌美丽，趁她入朝之机，皇帝让她饮酒，威逼着将她奸淫。

宇文亮听说这件事，害怕被杀，于是举兵反叛。

皇帝刚刚杀了宇文温，就逼尉迟氏入宫，开始是妃子，随即立为皇后。

宣宗每次召集近臣讨论政事，只想着大兴土木，变革典章，不曾说到治理之事。

后来游戏无常，出入没有节制，仪仗卫队，晨出夜回。

或驾幸天兴宫，或游览道会苑，陪伴侍卫的官员，都无法忍受。

乐舞、杂戏、幻术、角抵之类，不离眼前。

喜欢让京城少年穿上女人服装，入殿表演歌舞，与后宫观赏取乐。

宣宗排斥近臣，多有猜忌。

又十分吝啬，几乎没有赏赐。

担心群臣规劝，无法按自己意志行事，就常常派随从之人悄悄侦察他们，一言一行，全部记下，稍有过失，就把罪名加在他们头上。

自公卿以下的官员，都曾被拷打，其中被杀被罢官者，不可胜数。

每次拷打人，都以一百二十下为标准，名曰“天杖”。

对宫女和女官也是这样。

皇后、妃子等人，虽受宠爱，也大多曾被杖击背部。

于是内外恐惧，人人不安，都希望暂且免祸，没有坚定的志向，叠足而立，屏息而望，直到皇帝驾崩。

史臣曰：直担知道自己的长子没有什么才德，但考虑到宗室的大法，对宣童的溺爱就像置!造对待他的儿子一样，但他又没有宋宣公那样明哲。高祖想通过鞭挞的手段来震慑宣帝，希望对他有所惩戒，但是教他做人的正确方法，难道会足像这样的吗。最后终于使得昏庸残暴的君主统治天下，使奸佞邪恶的人恣行毒祸，好的东西不论多小都一定要抛弃，坏的事情不管多大没有不去做的。那怕就是穷尽了南山的竹简，也不足以写完他的过错；即使是用尽丁东观的笔墨，也不能记录完他的罪行。然而仍能保全自己的性命，直到他的儿子在位时国家才灭亡，真是幸运啊。

上一篇：本纪·卷六

下一篇：本纪·卷八

全   文：周书

