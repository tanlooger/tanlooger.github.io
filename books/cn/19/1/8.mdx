---
---
---
title: 静帝
---

静皇帝讳衍，后改为阐，宣帝长子也。母曰朱皇后。建德二年六月，生于东宫。大象元年正月癸卯，封鲁王。戊午，立为皇太子。二月辛巳，宣帝于邺宫传位授帝，居正阳宫。

二年夏五月乙未，宣帝寝疾，诏帝入宿于露门学。己酉，宣帝崩，帝入居天台，废正阳宫。大赦天下，停洛阳宫作。庚戌，上天元上皇太后尊号为太皇太后。

天元圣皇太后李氏为太帝太后，天元大皇后杨氏为皇太后，天大皇后朱氏为帝太后。其天中大皇后陈氏、天右大皇后元氏、天左大皇后尉迟氏并出俗为尼。柱国、汉王赞为上柱国、右大丞相，上柱国、扬州总管、随国公杨坚为假黄钺、左大丞相，柱国、秦王贽为上柱国。帝居谅闇，百官总己以听于左大丞相。壬子，以上柱国、郧国公韦孝宽为相州总管。罢入市税钱。

六月戊午，以柱国许国公宇文善、神武公窦毅、修武公侯莫陈琼、大安公阎庆并为上柱国。赵王招、陈王纯、越王（达）〔盛〕、代王（盛）〔达〕、滕王逌来朝。庚申，复行佛、道二教，旧沙门、道士精诚自守者，简令入道。辛酉，以柱国杞国公椿、燕国公于寔、郜国公贺拔伏恩并为上柱国。甲子，相州总管尉迟迥举兵不受代。诏发关中兵，即以孝宽为行军元帅，率军讨之。上柱国、毕王贤以谋执政，被诛。以上柱国秦王贽为大冢宰，杞国公椿为大司徒。己巳，诏南定、北光、衡、巴四州民为宇文亮抑为奴婢者，并免为民，复其本业。甲戌，有赤气起西方，渐东行，遍天。庚辰，罢诸鱼池及山泽公禁者，与百姓共之。以柱国、蒋国公梁睿为益州总管。

秋七月甲申，突厥送齐范阳王高绍义。庚寅，申州刺史李慧起兵。辛卯，月掩氐东南星。甲午，月掩南斗第六星。庚子，诏赵、陈、越、代、滕五王入朝不趋，剑履上殿。荥州刺史、邵国公宇文冑举兵，遣大将军、清河公杨素讨之。青州总管尉迟勤举兵。丁未，随公杨坚为都督内外诸军事。己酉，郧州总管司马消难举兵，以柱国、杨国公王谊为行军元帅，率军讨之。壬子，岁星与太白合于张，有流星大如斗，出五（军）〔车〕，东北流，光明烛地。赵王招、越王盛以谋执政被诛。癸丑，封皇弟术为邺王，衎为郢王。是月，豫州、荆州、襄州三总管内诸蛮，各率种落反，焚烧村驿，攻乱郡县。

八月庚申，益州总管王谦举兵不受代，即以梁睿为行军元帅，率军讨之。丁卯，封上柱国、枹罕公辛威为宿国公，开府怡昂为鄯国公。庚午，韦孝宽破尉迟迥于邺城，迥自杀，相州平。移相州于安阳，其邺城及邑居皆毁废之。分相州阳平郡置毛州，昌黎郡置魏州。丙子，以汉王赞为太师，上柱国并州总管申国公李穆为太傅，宋王实为大前疑，秦王贽为大右弼，燕国公于寔为大左辅。己卯，诏曰：

朕祗承洪业，二载于兹。藉祖考之休，凭宰辅之力，经天纬地，四海晏如。逆贼尉迟迥，才质凡庸，志怀奸慝，因缘戚属，位冠朝伦。属上天降祸，先皇晏驾，万国深鼎湖之痛，四海穷遏密之悲。独幸天灾，欣然放命，称兵拥众，便怀问鼎。乃诏六师，肃兹九伐，而凶徒孔炽，充原蔽野。诸将肆雷霆之威，壮士纵貔貅之势，芟夷萦拂，所在如莽，直指漳滨，擒斩元恶，群丑丧魄，咸集鼓下。顺高秋之气，就上天之诛，两河妖孽，一朝清荡。自朝及野，喜抃相趋。昔上皇之时，不言为治，圣人宰物，有教而已。未戢干戈，实深惭德。思弘宽简之政，用副亿兆之心，可大赦天下。其共迥元谋，执迷不悟，及迥子侄，逆人司马消难、王谦等，不在赦例。

庚辰，司马消难拥其众以鲁山、甑山二镇奔陈，遣大将军、宋安公元景山率众追击，俘斩五百余人，郧州平。沙州氐帅、开府杨永安聚众应王谦，遣大将军、乐宁公达奚儒讨之。杨素破宇文冑于荥州，斩冑于石济。以上柱国、神武公窦毅为大司马，齐国公于智为大司空。废相、青、荆、金、晋、梁六州总管。

九月甲申，荧惑与岁星合于翼。丙戌，废河阳总管为镇，隶洛州。以小宗伯、竟陵公（阳）〔杨〕慧为大宗伯。壬辰，废皇后司马氏为庶人。甲午，荧惑入太微。戊戌，以柱国、杨国公王谊为上柱国。辛丑，分潼州管内新遂普合及泸州管内泸戎六州并隶信州总管府。己酉，荧惑犯左执法。庚戌，以柱国常山公于翼、化政公宇文忻并为上柱国。进封翼为任国公，忻为英国公。壬子，丞相去左右之号，随公杨坚为大丞相。

冬十月甲寅，日有蚀之。乙卯，有流星大如五斗，出张，南流，光明烛地。

壬戌，陈王纯以怨执政，被诛。大丞相、随国公杨坚加大冢宰，五府总于天官。

戊寅，梁睿破王谦于剑南，追斩之，传首京师。益州平。

十一月甲辰，达奚儒破杨永安于沙州。沙州平。乙巳，岁星守太微。丁未，上柱国、郧国公韦孝宽薨。

十二月壬子，以柱国、蒋国公梁睿为上柱国。癸丑，荧惑入氐。丁巳，以柱国邗国公杨雄、（为）普安公贺兰暮、郕国公梁士彦、上大将军新（安）〔宁〕公叱列长（文）〔釜〕、武乡公崔弘度、大将军中山公宇文恩、濮阳公宇文述、渭原公和干子、任城公王景、渔阳公杨锐、上开府广宗公李崇、陇西公李询并为上柱国。庚申，以柱国、楚国公豆卢绩为上柱国。癸亥，诏曰：“诗称“不如同姓”，传曰“异姓为后”。盖明辩亲疏，皎然不杂。太祖受命，龙德犹潜。箓表革代之文，星垂除旧之象，三分天下，志扶魏室，多所改作，冀允上玄。文武群官，赐姓者众，本殊国邑，实乖胙土。不歆非类，异骨肉而共烝尝；不爱其亲，在行路而叙昭穆。且神征革姓，本为历数有归；天命在人，推让终而弗获。故君临区宇，累世于兹。不可仍遵谦挹之旨，久行权宜之制。诸改姓者，悉宜复旧。”

甲子，大丞相、随国公杨坚进爵为王，以十郡为国。辛未，代王达、滕王逌并以谋执政被诛。壬申，以大将军、长宁公杨勇为上柱国、大司马，小冢宰、始平公元孝矩为大司寇。

大定元年春正月壬午，诏曰：“朕以不天，夙遭极罚。光阴遄速，遽及此辰。

穷慕缠绵，言增号绝。踰祀革号，宪章前典，可改大象三年为大定元年。”乙酉，岁星逆行，守右执法；荧惑掩房北第一星。丙戌，诏曰：“帝王设官，惟才是务，人臣报国，荐贤为重。去岁已来，屡有妖寇，宰臣英算，咸得清荡。逆乱之后，兵车始朅，遐迩劳役，生民未康。居官之徒，致治者寡。斯故上失其道，以至于兹，亦由下有幽人，未展其力。今四海宁一，八表无尘，元辅执钧，垂风扬化。

若使天下英杰，尽升于朝，铨衡陟降，量才而处，垂拱无为，庶几可至。”于是遣戎秩上开府以上，职事下大夫以上，外官刺史以上，各举清平勤干者三人。被举之人，居官三年有功过者，所举之人，随加赏罚。以大司马、长宁公杨勇为洛州总管。二月庚申，大丞相、随王杨坚为相国，总百揆，更封十郡，通前二十郡，剑履上殿，入朝不趋，赞拜不名，备九锡之礼，加玺、钺、远游冠，相国印绿綟绶，位在诸王上。又加冕十有二旒，建天子旌旗，出警入跸，乘金根车，驾六马，备五时副车，置旄头云罕，乐舞八佾，设钟虚宫悬。王后、王子爵命之号，并依魏晋故事。甲子，随王杨坚称尊号，帝逊于别宫。隋氏奉帝为介国公，邑万户，车服礼乐一如周制，上书不为表，答表不称诏。

有其文，事竟不行。开皇元年五月壬申，崩，时年九岁，隋志也。谥曰静皇帝，葬恭陵。

史臣曰：静帝越自幼冲，绍兹衰绪。内相挟孙、刘之诈，戚藩无齐、代之强。

隋氏因之，遂迁龟鼎。虽复岷峨投袂，翻成陵夺之威；漳滏勤王，无救宗周之殒。

呜呼，以太祖之克隆景业，未踰二纪，不祀忽诸。斯盖宣帝之余殃，非孺子之罪戾也。

关键词：周书,本纪

解释翻译[挑错/完善]静皇帝名衍，后改为阐，是宣帝的长子。

母亲是朱皇后。

建德二年(573)六月，出生在东宫。

大象元年(579)正月十一日，封为鲁王。

十六日，立为皇太子。

二月十九日，宣帝在邺宫将帝位传给他，住正阳宫。

大象二年(580)夏五月十一日，宣帝病重，诏命皇帝入宿露门学。

二十五日，宣帝驾崩，皇帝入居天台，废去正阳宫。

大赦天下罪犯，停止修建洛阳宫。

二十六日，尊天元上皇太后为太皇太后。

尊天元圣皇太后李氏为太帝太后，天元大皇后杨氏为皇太后，天大皇后朱氏为帝太后。

天中大皇后陈氏、天右大皇后元氏、天左大皇后尉迟氏都出家为尼姑。

任命柱国、汉王宇文赞为上柱国、右大丞相，上柱国、扬州总管、随国公杨坚为假黄钺、左大丞相，柱国、秦王宇文贽为上柱国。

皇帝服丧，百官都听命于左大丞相。

二十八日，任命上柱国、郧国公韦孝宽为相州总管。

取消入市税钱。

六月四日，任命柱国许国公宇文善、神武公窦毅、修武公侯莫陈琼、大安公阎庆为上柱国。

赵王宇文招、陈王宇文纯、越王宇文盛、代王宇文达、滕王宇文荄前来朝见。

六日，恢复佛、道二教，原来的和尚、道士能谨守戒规者，可令分别入道。

七日，任命柱国杞国公宇文椿、燕国公于萛、郜国公贺拔伏恩为上柱国。

十日，相州总管尉迟迥起兵，不受替代。

诏命征调关中军队，任命韦孝宽为行军元帅，率军讨伐。

上柱国、毕王宇文贤图谋执掌大权，被处死。

任命上柱国、秦王宇文贽为大冢宰，杞国公宇文椿为大司徒。

十五日，诏命南定、北光、衡、巴四州百姓被宇文亮贬为奴婢的，一律赦为平民，恢复本来职业。

二十六日，取消各处鱼池及山泽禁地，与百姓共有。

任命柱国、蒋国公梁睿为益州总管。

秋七月一日，突厥送来齐国范阳王高绍义。

七日，申州刺史李慧起兵。

十七日，诏命赵、陈、越、代、滕五王入朝不拘常礼，可佩剑著履上殿。

荥州刺史、邵国公宇文胄起兵，派大将军、清河公杨素讨伐。

青州总管尉迟勤举兵。

二十四日，随国公杨坚任都督内外诸军事。

二十六日，云阝州总管司马消难起兵，任命柱国、杨国公王谊为行军元帅，率军讨伐。

二十九日，赵王宇文招、越王宇文盛因图谋执政被处死。

三十日，封皇弟宇文述为邺王，宇文絗为郢王。

当月，豫州、荆州、襄州三总管辖区内蛮族，各自率领部落反叛，焚烧村庄驿站，进攻郡县。

八月七日，益州总管王谦起兵，不受替代，就以梁睿为行军元帅，率军讨伐。

十四日，封上柱国、木包罕公辛威为宿国公，开府怡昂为鄯国公。

十七日，韦孝宽在邺城击败尉迟迥，尉迟迥自杀，相州平定。

将相州移到安阳，毁废邺城及其民居。

从相州阳平郡划置毛州，在昌黎郡设置魏州。

二十三日，任命汉王宇文赞为太师，上柱国、并州总管、申国公李穆为太傅，宋王宇文实为大前疑，秦王宇文贽为大右弼，燕国公于萛为大左辅。

二十六日，下诏讨伐司马消难、王谦等人。

二十七日，司马消难率军以鲁山、甑山二镇投奔陈国，派大将军、宋安公元景山率军追击，俘杀五百余人，平定云阝州。

沙州氐帅、开府杨永安聚众响应王谦，派大将军、乐宁公达奚儒讨伐。

杨素在荥州击败宇文胄，在石济将其杀死。

任命上柱国、神武公窦毅为大司马，齐国公于智为大司空。

废除相、青、荆、金、晋、梁六州总管。

九月三日，废除河阳总管，降格为镇，隶属洛州。

任命小宗伯、竟陵公杨慧为大宗伯。

九日，废除皇后司马氏，贬为平民。

十五日，任命柱国、杨国公王谊为上柱国。

十八日，分潼州辖区内的新、遂、普、合及泸州辖区内的泸、戎六州隶属信州总管府。

二十八日，任命柱国常山公于翼、化政公宇文忻为上柱国。

晋封于翼为任国公，宇文忻为英国公。

三十日，丞相去左右之号，随国公杨坚任大丞相。

冬十月二日，出现日食。

十日，陈王宇文纯由于怨恨执政者，被处死。

大丞相、随国公杨坚加大冢宰衔，五府隶属于天官。

二十六日，梁睿在剑南击败王谦，在追击中将其杀死，把首级传示京师。

益州平定。

十一月二十二日，达奚儒在沙州击败杨永安。

沙州平定。

二十五日，上柱国、郧国公韦孝宽去世。

十二月一日，任命柱国、蒋国公梁睿为上柱国。

六日，任命柱国邗国公杨雄、普安公贺兰..、成阝国公梁士彦、上大将军新宁公叱列长叉、武乡公崔弘度、大将军中山公宇文恩、濮阳公宇文述、渭原公和干子、任城公王景、渔阳公杨锐、上开府广宗公李崇、陇西公李询等人为上柱国。

九日，任命柱国、楚国公豆卢责力为上柱国。

十二日，诏命原来改姓的人全部恢复原姓。

十三日，大丞相、随国公杨坚晋爵为王，以十郡为其国。

二十日，代王宇文达、滕王宇文荄因图谋执政被处死。

二十一日，任命大将军、长宁公杨勇为上柱国，大司马、小冢宰、始平公元孝矩为大司寇。

大定元年(581)春正月一日，诏命改大象三年为大定元年。

五日，诏命举荐天下英杰。

于是令军职上开府以上，文职下大夫以上，外任刺史以上者，各举荐清廉能干者三人。

被举荐的人，任官三年有功劳过失的，所举之人，也随之予以赏罚。

任命大司马、长宁公杨勇为洛州总管。

二月九日，大丞相、随王杨坚任相国，总揽朝政，又封十郡之地，连前面所封，共计二十郡。

佩剑著履上殿，入朝不趋走，向君王行礼时参赞官不称名，备有九种器物，另加玉玺、斧钺、远游冠，相国印上系有纟戾草染成的丝带，地位在诸王之上。

又在冠冕前后悬挂十二根玉串，树起天子旌旗，出入由侍卫清道，乘金饰之车，用六匹马拉着，又随季节变化备有侍从车辆，还有皇帝仪仗所用的先驱骑兵和前导旌旗，备有天子专用的乐舞，又像天子那样，把钟磬乐器悬挂四面。

王后、王子的封号爵位，都依照魏、晋旧例。

十三日，随王杨坚称帝，皇帝退位，居于其他宫殿。

隋氏奉帝为介国公，食邑一万户，车服礼乐仍如周朝天子，上书不称上表，答表不称诏命。

虽有这样的规定，但实际上未能实行。

开皇元年(581)五月二十三日，皇帝驾崩，当年九岁，这是隋人的记录。

谥为静皇帝，葬在恭陵。

史臣曰：静帝幼年即位，继承北周衰世的事业．朝中辅相有像孙权、刘备那样的险诈，皇戚藩王没有齐王、代王那样强大。隋氏乘这种状况，于是篡夺了政权。即使重新使岷山、峨山奋起，翻转成侵凌劫夺的威势；使漳河、滏水来援救君王，也不能挽救北周灭亡。呜呼，凭藉太祖开创的昌盛大业，没有超过二十四年，就突然灭亡了。这大概是宣帝留下的祸害，并不是幼小的静帝的罪过。

上一篇：本纪·卷七

下一篇：列传·卷九

全   文：周书

