---
---
---
title: 文帝下
---

魏大统元年春正月己酉，进太祖督中外诸军事、录尚书事、大行台，改封安定郡王。太祖固让王及录尚书事，魏帝许之，乃改封安定郡公。东魏遣其将司马子如寇潼关，太祖军霸上，子如乃回军自蒲津寇华州，刺史王罴击走之。三月，太祖以戎役屡兴，民吏劳弊，乃命所司斟酌今古，参考变通，可以益国利民便时适治者，为二十四条新制，奏魏帝行之。

二年春三月，东魏袭陷夏州，留其将张琼、许和守之。夏五月，秦州刺史、建中王万俟普拨率所部叛入东魏。太祖勒轻骑追之，至河北千余里，不及而还。

三年春正月，东魏寇龙门，屯军蒲阪，造三道浮桥度河。又遣其将窦泰趣潼关，高敖曹围洛州。太祖出军广阳，召诸将曰：“贼今掎吾三面，又造桥于河，示欲必渡，是欲缀吾军，使窦泰得西入耳。久与相持，其计得行，非良策也。且欢起兵以来，泰每为先驱，其下多锐卒，屡胜而骄。今出其不意，袭之必克。克泰则欢不战而自走矣。”诸将咸曰：“贼在近，舍而远袭，事若蹉跌，悔无及也。”.

太祖曰：“欢前再袭潼关，吾军不过霸上。今者大来，兵未出郊。贼顾谓吾但自守耳，无远斗意。又狃于得志，有轻我之心。乘此击之，何往不克。贼虽造桥，不能径渡。此五日中，吾取窦泰必矣。公等勿疑。”庚戌，太祖率骑六千还长安，声言欲保陇右。辛亥，谒帝而潜出军。癸丑旦，至小关。窦泰卒闻军至，惶惧，依山为阵，未及成列，太祖纵兵击破之，尽俘其众万余人。斩泰，传首长安。高敖曹适陷洛州，执刺史泉企，闻泰之殁，焚辎重弃城走。齐神武亦撤桥而退。企子元礼寻复洛州，斩东魏刺史杜密。太祖还军长安。

六月，遣仪同于谨取杨氏壁。太祖请罢行台，帝复申前命，太祖受录尚书事，余固让，乃止。秋七月，征兵会咸阳。

八月丁丑，太祖率李弼、独孤信、梁御、赵贵、于谨、若干惠、怡峰、刘亮、王德、侯莫陈崇、李远、达奚武等十二将东伐。至潼关，太祖乃誓于师曰：“与尔有众，奉天威，诛暴乱。惟尔士，整尔甲兵，戒尔戎事，无贪财以轻敌，无暴民以作威。用命则有赏，不用命则有戮。尔众士其勉之。”遣于谨居军前，徇地至盘豆。东魏将高叔礼守栅不下，谨急攻之，乃降。获其戍卒一千，送叔礼于长安。戊子，至弘农。东魏将高干、陕州刺史李徽伯拒守。于时连雨，太祖乃命诸军冒雨攻之。庚寅，城溃，斩徽伯，虏其战士八千。高干走度河，令贺拔胜追擒之，并送长安。于是宜阳、邵郡皆来归附。先是河南豪杰多聚兵应东魏，至是各率所部来降。

齐神武惧，率众十万出壶口，趋蒲阪，将自后土济。又遣其将高敖曹以三万人出河南。是岁，关中饥。太祖既平弘农，因馆谷五十余日。时战士不满万人，闻齐神武将度，乃引军入关。齐神武遂度河，逼华州。刺史王罴严守。知不可攻，乃涉洛，军于许原西。太祖据渭南，征诸州兵皆〔未〕会。乃召诸将谓之曰：“高欢越山度河，远来至此，天亡之时也。吾欲击之何如？”诸将咸以众寡不敌，请待欢更西，以观其势。太祖曰：“欢若得至咸阳，人情转骚扰。今及其新至，便可击之。”即造浮桥于渭，令军人赍三日粮，轻骑度渭，辎重自渭南夹渭而西。冬十月壬辰，至沙苑，距齐神武军六十余里。齐神武闻太祖至，引军来会。

癸巳旦，候骑告齐神武军且至。太祖召诸将谋之。李弼曰：“彼众我寡，不可平地置阵。此东十里有渭曲，可先据以待之。”遂进军至渭曲，背水东西为阵。李弼为右拒，赵贵为左拒。命将士皆偃戈于葭芦中，闻鼓声而起。申时，齐神武至，望太祖军少，竞驰而进，不为行列，总萃于左军。兵将交，太祖鸣鼓，士皆奋起。

于谨等六军与之合战，李弼等率铁骑横击之，绝其军为二队，大破之，斩六千余级，临阵降者二万余人。齐神武夜遁，追至河上，复大克获。前后虏其卒七万。

留其甲士二万，余悉纵归。收其辎重兵甲，献俘长安。还军渭南，于是所征诸州兵始至。乃于战所，准当时兵士，人种树一株，以旌武功。进太祖柱国大将军，增邑并前五千户。李弼等十二将亦进爵增邑。并其下将士，赏各有差。

遣左仆射、冯翊王元季海为行台，与开府独孤信率步骑二万向洛阳；洛州刺史李显趋荆州；贺拔胜、李弼渡河围蒲阪。牙门将高子信开门纳胜军，东魏将薛崇礼弃城走，胜等追获之。太祖进军蒲阪，略定汾、绛。于是许和杀张琼以夏州降。初，太祖自弘农入关后，东魏将高敖曹围弘农，闻其军败，退守洛阳。独孤信至新安，敖曹复走度河，信遂入洛阳。东魏颍川长史贺若统与密县人张俭执刺史田迅举城降。荥阳郑荣业、郑伟等攻梁州，擒其刺史鹿永吉；清河人崔彦穆、檀琛攻荥阳，擒其郡守苏定：皆来附。自梁、陈已西，将吏降者相属。

于是东魏将尧雄、赵育、是云宝出颍川，欲复降地。太祖遣仪同宇文贵、梁迁等逆击，大破之。赵育来降。东魏复遣将任祥率河南兵与雄合，仪同怡峰与贵、迁等复击破之。又遣都督韦孝宽取豫州。是云宝杀其东扬州刺史那（桩）〔椿〕，以州来附。四年春三月，太祖率诸将入朝。礼毕，还华州。

七月，东魏遣其将侯景、厍狄干、高敖曹、（元）〔韩〕轨、可朱浑元、莫多娄贷文等围独孤信于洛阳。齐神武继其后。先是，魏帝将幸洛阳拜园陵，会信被围，诏太祖率军救信，魏帝亦东。八月庚寅，太祖至谷城，莫多娄贷文、可朱浑元来逆，临阵斩贷文，元单骑遁免，悉虏其众送弘农。遂进军瀍东。是夕，魏帝幸太祖营，于是景等夜解围去。

及旦，太祖率轻骑追之，至于河上。景等北据河桥，南属邙山为阵，与诸军合战。

太祖马中流矢，惊逸，遂失所之，因此军中扰乱。都督李穆下马授太祖，军以复振。于是大捷，斩高敖曹及其仪同李猛、西兖州刺史宋显等，虏其甲士一万五千，赴河死者以万数。是日置阵既大，首尾悬远，从旦至未，战数十合，氛雾四塞，莫能相知。独孤信、李远居右，赵贵、怡峰居左，战并不利，又未知魏帝及太祖所在，皆弃其卒先归。开府李虎、念贤等为后军，遇信等退，即与俱还。由是乃班师，洛阳亦失守。大军至弘农，守将皆已弃城西走。所虏降卒在弘农者，因相与闭门拒守。

进攻拔之，诛其魁首数百人。

大军之东伐也，关中留守兵少，而前后所虏东魏士卒，皆散在民间，乃谋为乱。及李虎等至长安，计无所出，乃与公卿辅魏太子出次渭北。关中大震恐，百姓相剽劫。于是沙苑所俘军人赵青雀、雍州民于伏德等遂反。青雀据长安子城，伏德保咸阳，与太守慕容思庆各收降卒，以拒还师。长安大城民皆相率拒青雀，每日接战。魏帝留止阌乡，遣太祖讨之。长安父老见太祖至，悲且喜曰：“不意今日复得见公！”士女咸相贺。华州刺史导率军袭咸阳，斩思庆，擒伏德，南度渭与太祖会攻青雀，破之。太傅梁景睿先以疾留长安，遂与青雀通谋，至是亦伏诛。关中于是乃定。魏帝还长安，太祖复屯华州。冬十一月，东魏将侯景攻陷广州。

十二月，是云宝袭洛阳，东魏将王元轨弃城走。都督赵刚袭广州，拔之。自襄、广以西城镇复内属。五年冬，大阅于华阴。

六年春，东魏将侯景出三鵶，将侵荆州，太祖遣开府李弼、独孤信各率骑五千出武关，景乃退还。夏，茹茹度河至夏州，太祖召诸军屯沙苑以备之。七年春三月，稽胡帅、夏州刺史刘平伏据上郡叛，遣开府于谨讨平之。

冬十一月，太祖奏行十二条制，恐百官不勉于职事，又下令申明之。

八年夏四月，大会诸军于马牧。冬十月，齐神武侵汾、绛，围玉壁。太祖出军蒲阪，将击之。军至皂荚，齐神武退。太祖度汾追之，遂遁去。十二月，魏帝狩于华阴，大飨将士。太祖率诸将朝于行在所。

九年春，东魏北豫州刺史高仲密举州来附，太祖帅师迎之，令开府李远为前军。至洛阳，遣开府于谨攻柏谷坞，拔之。三月，齐神武至河北。太祖还军瀍上以引之。齐神武果度河，据邙山为阵，不进者数日。太祖留辎重于瀍曲，士皆衔枚，夜登邙山。未明，击之，齐神武单骑为贺拔胜所逐，仅而获免。太祖率右军若干惠等大破齐神武军，悉虏其步卒。

赵贵等五将军居左，战不利。齐神武军复合，太祖又不利，夜乃引还。既入关，屯渭上。齐神武进至陕，开府达奚武等率军御之，乃退。太祖以邙山之战，诸将失律，上表请自贬。魏帝报曰：“公膺期作宰，义高匡合，仗钺专征，举无遗算。朕所以垂拱九载，实资元辅之力，俾九服宁谧，诚赖翊赞之功。今大寇未殄，而以诸将失律，便欲自贬，深亏体国之诚。宜抑此谦光，恤予一人。”于是广募关陇豪右，以增军旅。冬十月，大阅于栎阳，还屯华州。

十年夏五月，太祖入朝。

秋七月，魏帝以太祖前后所上二十四条及十二条新制，方为中兴永式，乃命尚书苏绰更损益之，总为五卷，班于天下。于是搜简贤才，以为牧守令长，皆依新制而遣焉。数年之间，百姓便之。

冬十月，大阅于白水。

十一年春三月，令曰：

古之帝王所以外建诸侯内立百官者，非欲富贵其身而尊荣之，盖以天下至广，非一人所能独治，是以博访贤才，助己为治。若其知贤也，则以礼命之。

其人闻命之日，则惨然曰：“凡受人之事，任人之劳，何舍己而从人。”又自勉曰：“天生俊士，所以利时。彼人主者，欲与我为治，安可苟辞。”于是降心而受命。及居官也，则昼不甘食，夜不甘寝，思所以上匡人主，下安百姓；不遑恤其私而忧其家，故妻子或有饥寒之弊而不顾也。于是人主赐之以俸禄，尊之以轩冕，而不以为惠也。贤臣受之，亦不以为德也。位不虚加，禄不妄赐。为人君者，诚能以此道授官，为人臣者，诚能以此情受位，则天下之大，可不言而治矣。昔尧、舜之为君，稷、契之为臣，用此道也。及后世衰微，此道遂废，乃以官职为私恩，爵禄为荣惠。人君之命官也，亲则授之，爱则任之。人臣之受位也，可以尊身而润屋者，则迂道而求之；损身而利物者，则巧言而辞之。于是至公之道没，而奸诈之萌生。天下不治，正为此矣。

今圣主中兴，思去浇伪。诸在朝之士，当念职事之艰难，负阙之招累，夙夜兢兢，如临深履薄。才堪者，则审己而当之；不堪者，则收短而避之。使天官不妄加，王爵不虚受，则淳素之风，庶几可反。冬十月大阅于白水，遂西狩岐阳。

十二年春，凉州刺史宇文仲和据州反。瓜州民张保害刺史成庆，以州应仲和。

太祖遣开府独孤信讨之。东魏遣其将侯景侵襄州，太祖遣开府若干惠率轻骑击之。至穰，景遁去。

夏五月，独孤信平凉州，擒仲和，迁其民六千余家于长安。瓜州都督令狐延起义诛张保，瓜州平。

七月，太祖大会诸军于咸阳。

九月，齐神武围玉壁，大都督韦孝宽力战拒守，齐神武攻围六旬不能下，其士卒死者什二三。会齐神武有疾，烧营而退。十三年春正月，茹茹寇高平，至于方城。是月，齐神武薨。其子澄嗣，是为文襄帝。与其河南大行台侯景有隙，景不自安，遣使请举河南六州来附。齐文襄遣其将韩轨、厍狄干等围景于颍川。三月，太祖遣开府李弼率军援之，轨等遁去。景请留收辑河南，遂徙镇豫州。

于是遣开府王思政据颍川，弼引军还。

秋七月，侯景密图附梁。太祖知其谋，悉追还前后所配景将士。景惧，遂叛。

冬，太祖奉魏帝西狩于岐阳。

十四年春，魏帝诏封太祖长子毓为宁都郡公，食邑三千户。初，太祖以平元颢、纳孝庄帝之功，封宁都县子，至是改县为郡，而以封毓，用彰勤王之始也。

夏五月，进授太祖太师。太祖奉魏太子巡抚西境，自新平出安定，登陇，刻石纪事。下安阳，至原州，历北长城，大狩。将东趣五原，至蒲川，闻魏帝不豫，遂还。既至，帝疾已愈，于是还华州。

是岁，东魏遣其将高岳、慕容绍宗、刘丰生等，率众十余万围王思政于颍川。

十五年春，太祖遣大将军赵贵帅军至穰，兼督东南诸州兵以援思政。高岳起堰，引洧水以灌城，自颍川以北皆为陂泽，救兵不得至。

夏六月，颍川陷。初，侯景自豫州附梁，后遂度江，围建业。梁司州刺史柳仲礼以本朝有难，帅兵援之。梁竟陵郡守孙暠举郡来附，太祖使大都督符贵往镇之。及景克建业，仲礼还司州，率众来寇，暠以郡叛。太祖大怒。

冬十一月，遣开府杨忠率兵与行台仆射长孙俭讨之，攻克随郡。忠进围仲礼长史马岫于安陆。

是岁，盗杀齐文襄于邺，其弟洋讨贼，擒之，仍嗣其事，是为文宣帝。

十六年春正月，柳仲礼率众来援安陆，杨忠逆击于漴头，大破之，擒仲礼，悉虏其众。马岫以城降。

三月，魏帝封太祖第二子震为武邑公，邑二千户。先是，梁雍州刺史、岳阳王察与其叔父荆州刺史、湘东王绎不睦，乃称蕃来附，遣其世子嶚为质。及杨忠擒仲礼，绎惧，复遣其子方平来朝。

夏五月，齐文宣废其主元善见而自立。

秋七月，太祖率诸军东伐，拜章武公导为大将军，总督留守诸军事，屯泾北以镇关中。

九月丁巳，军出长安。时连雨，自秋及冬，诸军马驴多死。遂于弘农北造桥济河，自蒲阪还。于是河南自洛阳，河北自平阳以东，遂入于齐矣。

十七年春三月，魏文帝崩，皇太子嗣位，太祖以冢宰总百揆。梁邵陵王萧纶侵安陆，大将军杨忠讨擒之。

冬十月，太祖遣大将军王雄出子午，伐上津、魏兴；大将军达奚武出散关，伐南郑。

魏废帝元年春，王雄平上津、魏兴，以其地置东梁州。

夏四月，达奚武围南郑，月余，梁州刺史、宜丰侯萧循以州降。武执循还长安。

秋八月，东梁州民叛，率众围州城，太祖复遣王雄讨之。侯景之克建业也，还奉梁武帝为主。居数旬，梁武以愤恚薨。景又立其子纲，寻而废纲自立。岁余，纲弟绎讨景，擒之，遣其舍人魏彦来告，仍嗣位于江陵，是为元帝。

二年春，魏帝诏太祖去丞相大行台，为都督中外诸军事。

二月，东梁州平，迁其豪帅于雍州。

三月，太祖遣大将军、魏安公尉迟迥率众伐梁武陵王萧纪于蜀。

夏四月，太祖勒锐骑三万西踰陇，度金城河，至姑臧。吐谷浑震惧，遣使献其方物。

五月，萧纪潼州刺史杨干运以州降，引迥军向成都。

秋七月，太祖自姑臧至于长安。

八月，克成都，剑南平。

冬十一月，尚书元烈谋作乱，事发，伏诛。

三年春正月，始作九命之典，以叙内外官爵。以第一品为九命，第九品为一命。改流外品为九秩，亦以九为上。又改置州郡及县：改东雍为华州，北雍为宜州，南雍为蔡州，华州为同州，北华为鄜州，东秦为陇州，南秦为成州，北秦为交州，东荆为淮州，南荆为昌州，东夏为延州，南夏为长州，东梁为金州，南梁为隆州，北梁为静州，阳都为汾州，南汾为勋州，汾州为丹州，南豳为宁州，南岐为凤州，南洛为上州，南广为淯州，南襄为湖州，西凉为甘州，西郢为鸿州，西益为利州，东巴为集州，北应为辅州，恒州为均州，沙州为深州，宁州为麓州，义州为岩州，新州为温州，江州为沔州，西安为盐州，安州为始州，并州为随州，肆州为塘州，冀州为顺州，淮州为纯州，扬州为颍州，司州为宪州，南平为升州，南郢为归州，青州为眉州。凡改州四十六，置州一，改郡一百六，改县二百三十。自元烈诛，魏帝有怨言。魏淮安王育、广平王赞等垂泣谏之，帝不听。于是太祖与公卿定议，废帝，尊立齐王廓，是为恭帝。魏恭帝元年夏四月，帝大飨群臣。魏史柳虬执简书于朝曰：“废帝，文皇帝之嗣子。年七岁，文皇帝托于安定公曰：“是子才，由于公，不才，亦由于公，宜勉之。”公既受兹重寄，居元辅之任，又纳女为皇后，遂不能训诲有成，致令废黜，负文皇帝付属之意，此咎非安定公而谁？”太祖乃令太常卢辩作诰谕公卿曰：“呜呼！我群后暨众士，维文皇帝以襁褓之嗣托于予，训之诲之，庶厥有成。

而予罔能革变厥心，庸暨乎废，坠我文皇帝之志。呜呼！兹咎予其焉避。予实知之，矧尔众人之心哉。惟予之颜，岂惟今厚，将恐来世以予为口实。”乙亥，诏封太祖子邕为辅城公，宪为安城公，邑各二千户。茹茹乙旃达官寇广武。

五月，遣柱国赵贵追击之，斩首数千级，收其辎重而还。

秋七月，太祖西狩至于原州。

梁元帝遣使请据旧图以定疆界，又连结于齐，言辞悖慢。太祖曰：“古人有言“天之所弃，谁能兴之”，其萧绎之谓乎。”冬十月壬戌，遣柱国于谨、中山公护、大将军杨忠、韦孝宽等步骑五万讨之。

十一月癸未，师济于汉。中山公护与杨忠率锐骑先屯其城下，据江津以备其逸。丙申，谨至江陵，列营围守。辛亥，进攻城，其日克之。擒梁元帝，杀之，并虏其百官及士民以归。没为奴婢者十余万，其免者二百余家。立萧察为梁主，居江陵，为魏附庸。梁将王僧辩、陈霸先于丹阳立梁元帝第九子方智为主。

魏氏之初，统国三十六，大姓九十九，后多绝灭。至是，以诸将功高者为三十六国后，次功者为九十九姓后，所统军人，亦改从其姓。

二年，梁广州刺史王琳寇边。冬十一月，遣大将军豆卢宁帅师讨之。

三年春正月丁丑，初行周礼，建六官。以太祖为太师、大冢宰，柱国李弼为太傅，大司徒赵贵为太保，大宗伯独孤信为大司马，于谨为大司寇，侯莫陈崇为大司空。初，太祖以汉魏官繁，思革前弊。大统中，乃命苏绰、卢辩依周制改创其事，寻亦置六卿官，然为撰次未成，众务犹归台阁。至是始毕，乃命行之。

夏四月，太祖北巡狩。

秋七月，度北河。王琳遣使来附，以琳为大将军、长沙郡公。魏帝封太祖子直为秦郡公，招为正平公，邑各一千户。九月，太祖有疾，还至云阳，命中山公护受遗辅嗣子。

冬十月乙亥，崩于云阳宫，还长安发丧。时年五十二。甲申，葬于成陵，谥曰文公。孝闵帝受禅，追尊为文王，庙曰太祖。武成元年，追尊为文皇帝。

太祖知人善任使，从谏如流，崇尚儒术，明达政事，恩信被物，能驾驭英豪，一见之者，咸思用命。沙苑所获囚俘，释而用之，河桥之役，率以击战，皆得其死力。诸将出征，授以方略，无不制胜。性好朴素，不尚虚饰，恒以反风俗，复古始为心。史臣曰：水历将终，群凶放命，或威权震主，或衅逆滔天。咸谓大宝可以力征，神物可以求得，莫不窥窬九鼎，睥睨两宫，而诛夷继及，亡不旋踵。是知巨君篡盗，终成建武之资；仲颍凶残，实启当涂之业。天命有底，庸可滔乎。

太祖田无一成，众无一旅，驱驰戎马之际，蹑足行伍之间。属与能之时，应启圣之运，鸠集义勇，纠合同盟，一举而殄仇雠，再驾而匡帝室。于是内询帷幄，外仗材雄，推至诚以待人，弘大顺以训物。高氏籍甲兵之众，恃戎马之强，屡入近畿，志图吞噬。及英谋电发，神旆风驰，弘农建城濮之勋，沙苑有昆阳之捷。

取威定霸，以弱为强。绍元宗之衰绪，创隆周之景命。南清江汉，西举巴蜀，北控沙漠，东据伊瀍。乃摈落魏晋，宪章古昔，修六官之废典，成一代之鸿规。德刑并用，勋贤兼叙，远安迩悦，俗阜民和。亿兆之望有归，揖让之期允集。功业若此，人臣以终。盛矣哉！非夫雄略冠时，英姿不世，天与神授，纬武经文者，孰能与于此乎。昔者，汉献蒙尘，曹公成夹辅之业；晋安播荡，宋武建匡合之勋。

校德论功，绰有余裕。

至于渚宫制胜，阖城孥戮；茹茹归命，尽种诛夷：虽事出于权道，而用乖于德教。周祚之不永，或此之由乎。

关键词：周书,本纪

解释翻译[挑错/完善]魏大统元年(535)春正月二日，太祖升任督中外诸军事、录尚书事、大行台，改封安定郡王。

太祖坚持不受郡王之封及录尚书事之职，魏帝答应，于是改封安定郡公。

东魏派将领司马子如侵犯潼关，太祖驻军霸上，司马子如撤军，从蒲津侵犯华州，被刺史王罴击退。

三月，由于战争、劳役不息，官民劳顿困苦，太祖就命令部属参酌古今成例，加以变通，选择可以益国利民，合乎农时，宜于施政的，定出二十四条新制，奏请魏帝推行。

二年(536)春三月，东魏攻陷夏州，留将领张琼、许和镇守。

夏五月，秦州刺史、建中王万俟普拨率领部属叛变，窜入东魏。

太祖指挥轻装骑兵追赶，在黄河以北追赶一千余里，没有追上，将军队撤回。

三年(537)春正月，东魏侵犯龙门，驻军蒲坂，造三道浮桥，打算渡过黄河。

又派将领窦泰进攻潼关，高敖曹包围洛州。

太祖从广阳出军，召集众将说：“如今贼军从三面拖住我军，又在黄河上架起浮桥，显示定要渡河，这是想吸引我军，使窦泰乘机西进。

我军与贼军久久相持不下，贼军诡计即可得逞，这不是好的计策。

况且高欢起兵以来，窦泰必任先锋，其部下多精锐士卒，屡屡告捷而骄傲自满。

如今出其不意，突施袭击，一定可击败他。

一旦击败窦泰，高欢必不战而自退。”诸将都说：“贼军在近处，舍弃近敌而奔袭远贼，倘若失利，后悔就来不及了。”太祖说：“前时高欢再度袭击潼关，我军未过霸上。

如今敌人大举来犯，而我军尚未走出京郊。

贼人以为我军只图自守，并无远行迎战的打算，又傲慢成性，轻视我军。

乘此进攻，为何不可取胜？贼军虽已造桥，但无法迅速渡河。

这五日之内，我必定活捉窦泰。

各位不要怀疑。”八日，太祖率骑兵六千人返回长安，扬言要保卫陇山以西。

九日，朝见皇帝后，悄悄出兵。

十一日黎明，抵达小关。

窦泰突然听说我军开到，惊慌恐惧，背靠山岗布阵，阵势尚未布好，太祖放手猛攻，大败敌军，将其部众一万余人全部俘虏。

斩杀窦泰，把他的首级传示长安。

高敖曹恰在此时攻陷洛州，捉住刺史泉企，听说窦泰被杀，就焚毁军用物资，弃城而逃。

齐神武也撤桥退兵。

泉企之子泉元礼随即收复洛州，斩东魏刺史杜密。

太祖领军返回长安。

六月，派仪同于谨攻占杨氏壁。

太祖请求取消行台之职，魏帝又申明上次的诏命，太祖接受录尚书事一职，对其他职务再三谦让，魏帝同意。

秋七月，征调军队，在咸阳会合。

八月十四日，太祖率领李弼、独孤信、梁御、赵贵、于谨、若干惠、怡峰、刘亮、王直心、侯莫陈崇、李远、达奚武等十二名将领东征。

抵达潼关后，太祖告诫将士道：“我与你们众将士，上奉天威，诛灭暴乱。

你们将士，要整理好自己的盔甲兵器，准备作战，不得因贪财而轻敌，不得害民以逞威。

效力则有赏赐，不效力则有惩罚。

各位将士要自我勉励。”派于谨居大军之前，一路进攻至般木豆。

东魏将领高叔礼固守栅栏，攻不进去，于谨加紧进攻，高叔礼投降。

俘虏其士卒一千人，将高叔礼送到长安。

二十五日，抵达弘农。

东魏将领高干、陕州刺史李徽伯固守。

当时连绵多雨，太祖命令各军冒雨进攻。

二十七日，城墙崩塌，斩李徽伯，俘虏其战士八千人。

高干逃走，渡过黄河，令贺拔胜追上捉住，一块押送长安。

于是宜阳、邵郡都来归附。

最初，黄河以南豪杰大多聚兵响应东魏，到这时都率部属前来投降。

齐神武害怕，率军十万从壶口出发，向蒲坂推进，准备从后土渡河。

又派将领高敖曹率三万人从黄河以南出兵。

当年，关中饥荒。

太祖平定弘农后，在当地筹措军粮五十余天。

当时战士不到一万人，听说齐神武即将渡黄河，就领军入据潼关。

齐神武渡过黄河，进逼华州。

刺史王罴严密防守。

齐神武知道无法攻克，就涉过洛水，驻扎在许原以西。

太祖占据渭水以南，征调各州兵马，均未会合。

于是召集诸将，对他们说：“高欢翻过高山，渡过黄河，从远处来到这里，这真是上天灭亡他的机会。

我打算进攻他，怎么样？”诸将都认为敌众我少，难以抵挡，请求等高欢向西再深入一些，以相机行事。

太祖说：“高欢如果得以抵达咸阳，人心就会骚动。

如今等他刚到，便可进攻。”立即在渭水上建造浮桥，令军人准备三日干粮，骑兵轻装渡过渭水，军用物资从南岸沿渭水西行。

冬十月一日，到达沙苑，距离齐神武军营有六十余里。

齐神武听说太祖军到，率兵前来迎战。

二日黎明，巡逻骑兵报告齐神武军将至。

太祖召集诸将商议。

李弼说：“敌众我寡，不可在平坦地带布阵。

由此往东十里有渭水弯曲之处，可以先占据以待敌军。”于是进军到渭曲，背靠渭水，布成东西阵势，李弼在右，赵贵在左。

命令将士都藏在芦苇丛中，以鼓声为号。

申时，齐神武军队开到，远远看见太祖兵少，竞相急驰而进，不成阵势，集中兵力向左军冲去。

两军将要接触，太祖击鼓，将士都奋勇冲出。

于谨等六军与敌交战，李弼等人率领铁甲骑兵进攻敌军腰部，将敌军大队分割成两块，大破敌军，斩首六千余级，临阵投降者二万余人。

齐神武乘夜逃跑，太祖追到黄河岸边，又俘虏许多敌人。

前后共俘虏敌军士卒七万人。

留下带甲士兵二万，其余的都放他们回去。

没收其辎重武器盔甲，献俘于长安。

当军队撤回渭水南岸时，所征调的各州兵马才到。

太祖准许参战士兵每人在战场植树一株，以表彰战功。

升太祖为柱国大将军，食邑增至五千户。

李弼等十二名将领也都进爵，增加食邑之户。

下属将士各有赏赐。

太祖派左仆射、冯翊王元季海为行台，与开府独孤信率领步兵、骑兵共二万人向洛阳推进；洛州刺史李显挺进荆州；贺拔胜、李弼渡过黄河，围攻蒲坂。

牙门将高子信打开城门，让贺拔胜军入据蒲坂，东魏将领薛崇礼弃城而逃，被贺拔胜等人追上捉住。

太祖进军蒲坂，平定汾州、绛州。

许和杀死张琼，以夏州投降。

当初，太祖从弘农入潼关后，东魏将领高敖曹包围弘农，听说东魏军失利，退守洛阳。

独孤信到新安，高敖曹渡过黄河而逃，独孤信于是入据洛阳。

东魏颍川长史贺若统与密县人张俭捉住刺史田迅，以城来降。

荥阳人郑荣业、郑伟等进攻梁州，活捉梁州刺史鹿永吉；清河人崔彦穆、檀琛进攻荥阳，活捉郡守苏定，都前来归附。

从梁州、陈州以西，东魏的文武官员投降者接连不断。

于是东魏将领尧雄、赵育、是云宝等人从颍川出兵，想收复已降之地。

太祖派仪同宇文贵、梁迁等人迎击，大败敌军。

赵育前来投降。

东魏又派将领任祥率领黄河以南之兵，与尧雄会合，仪同怡峰与赵贵、梁迁又将其击败。

又派都督韦孝宽攻占豫州。

是云宝杀掉东魏东扬州刺史那椿，以东扬州来降。

四年(538)春三月，太祖率领诸将入朝，拜谒皇帝。

礼仪结束后，返回华州。

七月，东魏派将领侯景、厍狄干、高敖曹、韩轨、可朱浑元、莫多娄贷文等人把独孤信包围在洛阳。

齐神武跟在后面。

最初，魏帝打算驾幸洛阳祭祀陵园，恰好独孤信被围，诏令太祖率军援救独孤信，魏帝也随军东去。

八月三日，太祖抵达谷城，莫多娄贷文、可朱浑元前来迎战，在战阵上斩莫多娄贷文，可朱浑元匹马而逃，将其部众全部俘虏，解送弘农。

于是进军氵廛水东岸。

当晚，魏帝驾幸太祖军营，侯景等人连夜解围而去。

天明时，太祖率领轻装骑兵追赶，抵达黄河岸边。

侯景等人北据河桥，南连邙山，布下阵势，与诸军交战。

太祖的坐骑被乱箭射中，惊骇远奔，不知所在，军中因此混乱。

都督李穆下马，将坐骑让给太祖，全军士气重新振作。

终于获得大捷，斩高敖曹及其仪同李猛、西兖州刺史宋显等人，俘虏其带甲将士一万五千人，跳入黄河而溺死者上万人。

当天布阵又大，首尾相距极远，从天明到午后，交战数十次，浓雾蔽野，互不相知。

独孤信、李远在右，赵贵、怡峰在左，作战均告失利。

又不知魏帝及太祖的位置，于是都丢弃他们的部下，自己先回来。

开府李虎、念贤等人为后军，遇见独孤信等人退却，就同他们一块返回。

因此全军撤回，洛阳也告失守。

大军到弘农时，守将都已弃城西逃。

在弘农的被俘降兵，趁机关上城门抵抗。

太祖攻克弘农，处死降兵首领数百人。

大军东征时，关中留守兵员较少，而前后俘虏的东魏士兵，都散在民间，于是图谋叛乱。

等李虎等人到长安时，想不出办法，只得与公卿辅佐魏太子出居渭水以北。

关中极为震惊恐慌，百姓互相抢掠。

沙苑俘兵赵青雀、雍州百姓于伏德等人反叛。

赵青雀占领长安小城，于伏德据守咸阳，与太守慕容思庆各自收编降卒，抵抗返回的军队。

长安大城百姓都相继抵抗赵青雀，每日交战。

魏帝留居阌乡，派太祖前去讨伐。

长安父老见太祖到来，又悲又喜地说：“没想到今日又能见到您！”成年男女都互相祝贺。

华州刺史宇文导率军袭击咸阳，斩慕容思庆，活捉于伏德，又南渡渭水，与太祖合攻赵青雀，将其击败。

太傅梁景睿原先因病留在长安，与赵青雀共同谋反，到这时也被处死。

关中至此才得安定。

魏帝返回长安，太祖仍驻军华州。

冬十一月，东魏将领侯景攻陷广州。

十二月，是云宝袭击洛阳，东魏将领王元轨弃城逃走。

都督赵刚袭击广州，将其攻克。

自襄州、广州以西的城镇重新归属我国。

五年(539)冬，在华阴举行大阅兵。

六年(540)春，东魏将领侯景从三亚鸟出兵，打算侵犯荆州，太祖派开府李弼、独孤信各领骑兵五千人从武关出发，侯景退兵。

夏季，蠕蠕渡过黄河到夏州，太祖征调各军屯集沙苑，以作防备。

七年(541)春三月，稽胡帅、夏州刺史刘平伏占据上郡叛乱，派开府于谨将其讨平。

冬十一月，太祖上奏，准予推行十二条制，担心百官不勤于职守，又下令重申。

八年(542)夏四月，在马牧集合各军，举行大阅兵。

冬十月，齐神武侵犯汾州、绛州，包围玉壁。

太祖军从蒲坂出兵，准备进攻。

军队抵达皂荚时，齐神武撤退。

太祖渡过汾水追击，齐神武逃走。

十二月，魏帝在华阴围猎，举行盛大宴会款待将士。

太祖率领众将赴皇帝居处朝见。

九年(543)春，东魏北豫州刺史高仲密以全州前来归附，太祖率军迎接，令开府李远担任前军。

到洛阳时，派开府于谨攻占柏谷坞。

三月，齐神武抵达黄河北岸。

太祖回军氵廛水，以引诱敌军。

齐神武果然渡过黄河，占据邙山，布下阵势，连续数日不进攻。

太祖把军用物资留在氵廛水拐弯处，士兵皆衔枚，乘夜登上邙山。

天未明，发动进攻，齐神武一人骑着马被贺拔胜追赶，侥幸逃脱。

太祖率右军若干惠等人大败敌军，将其步兵全部俘虏。

赵贵等五名将领在左方，作战失利。

齐神武军重新集结，太祖作战又失利，连夜撤退。

入潼关，屯兵渭水。

齐神武进抵陕州，开府达奚武等人率军抵抗，使其退却。

太祖由于邙山之战，诸将不守纪律，上表请求将自己降职。

魏帝回答道：“你承受天命为宰相，正气凛然，匡合天下，受命征讨，神机妙算。

朕能不费气力在位九年，全仗你的效力；使天下安宁，也全仗你的辅佐之功。

如今大敌未平，而由于诸将失去约束，便请求自降官职，实在有亏于你对国家的忠诚。

应当暂且抑止这种谦让的风度，顾惜我本人。”于是广泛招募关、陇一带豪族，以增加兵力。

冬十月，在栎阳举行大规模阅兵，其后仍驻军华州。

十年(544)夏五月，太祖入朝。

秋七月，魏帝把太祖前后上奏的二十四条及十二条新制，一并作为复兴朝政的永久典章，又命令尚书苏绰再作增删，合为五卷，颁布天下。

搜罗选拔贤能之士，任命他们担任刺史、郡守、县令、里长，都依照新制派遣任命。

过了几年，百姓就适应了新制。

冬十月，在白水举行大规模阅兵。

十一年(545)春三月，下令说：“古代的帝王之所以外封诸侯而内设百官，并不是打算显示自己的富贵和尊荣，而是因为天下极大，非一个人所能单独治理，所以广泛寻访贤能之士，以帮助自己治理。

如果了解他是贤才，就依照礼节来任命他。

这人听到任命的消息时，就会悲伤地说：“凡受人委托，必将为人效劳，为什么舍弃自己而服从别人呢？”又自勉道：“上天降生俊杰之士，是为了有益时世。

君王打算与我一块治理天下，怎么可以推辞呢？”于是抑制心志而接受任命。

在任职期间，白天食而不知其味，夜间不得安睡，思虑如何才能辅佐君王，安抚百姓；无暇顾念私事，担忧家人，所以妻子孩儿有时遭受饥寒之苦而不能照顾。

于是君王赐给他俸禄，封给他官位爵号，并不认为是施舍的恩惠。

贤臣接受了，也并不认为应当感激。

官职不随意升迁，俸禄不随意赏赐。

为君王者，确实能依照这个原则任命官员；为臣子者，确实能以这种感情接受任命，那么天下虽大，也可无为而治了。

从前尧、舜为君，稷、契为臣，都是依照这个原则。

等到后世衰微，这个原则逐渐被废弃，竟把任命官职当作私人的恩典，把享受爵禄当作个人的荣耀。

君王任命官员时，只要与自己亲近的就授给他官职，只要自己宠爱的就任用他。

臣子在接受任命时，凡可以使自己尊崇而富有的，即便走邪路也要谋求；凡对自己有害而有利于他人的，那就花言巧语加以推辞。

于是极公正的原则消失了，而作奸欺诈之风滋长起来。

天下无法治理，正是因为这样。

“如今圣明君王振兴我朝，考虑消除浮薄虚伪的风气。

各位官员应当体念任职之艰难，受命之烦累，日夜兢兢业业，如临深渊，如踏薄冰。

才能可以胜任的，则谨慎地予以承担；无法胜任者，则抑制己之短处而避开它。

倘若官职不任意升迁，爵位不无故授封，那么诚朴的风气，差不多就可返回了。”冬十月，在白水举行大规模阅兵，又西赴岐阳围猎。

十二年(546)春，凉州刺史宇文仲和据州反叛。

瓜州百姓张保杀害刺史成庆，以全州响应宇文仲和。

太祖派开府独孤信征讨。

东魏派将领侯景侵犯襄州，太祖派开府若干惠率领轻装骑兵迎击。

到达穰地时，侯景逃走。

夏五月，独孤信平定凉州，活捉宇文仲和，将凉州百姓六千余家迁到长安。

瓜州都督令狐延杀掉张保，瓜州平定。

七月，太祖在咸阳举行大规模阅兵。

九月，齐神武包围玉壁，大都督韦孝宽尽力抵御，齐神武围攻六十天未能占领，其士卒死者十之二三。

恰巧齐神武患病，就烧掉军营退兵。

十三年(547)春正月，蠕蠕侵犯高平，抵达方城。

当月，齐神武去世。

其子高澄继位，这是文襄帝。

高澄与其河南大行台侯景不和，侯景不安，派使者请求以黄河以南六州前来归附。

齐文襄派将领韩轨、厍狄干等人把侯景包围在颍川。

三月，太祖派开府李弼率兵支援侯景，韩轨等人逃去。

侯景请求留下，以平定黄河以南，于是移守豫州。

太祖派开府王思政据守颍川，李弼领军返回。

秋七月，侯景秘密图谋归附梁国。

太祖知道了他的阴谋，连忙把前后配置给侯景的将士全部要回。

侯景恐惧，于是叛变。

冬，太祖奉护魏帝西去岐阳围猎。

十四年(548)春，魏帝诏封太祖长子宇文毓为宁都郡公，食邑三千户。

当初，太祖以平定元颢、接纳孝庄帝的功劳，封宁都县子，到这时改县为郡，又拿这个爵位封给宇文毓，用来表彰他最先为王事尽力。

夏五月，授太祖为太师。

太祖奉护魏太子视察西部边境，从新平出发，经过安定，登上陇山，刻下石碑以记此事。

又经过安阳，到原州，经过北长城，举行大规模围猎。

准备东赴五原，抵达蒲川，听说魏帝患病，于是返回。

回来后，皇帝疾病已经痊愈，就返回华州。

当年，东魏派将领高岳、慕容绍宗、刘丰生等人，率军十余万人把王思政包围在颍川。

十五年(549)春，太祖派大将军赵贵率军到穰地，同时监督东南诸州军队援助王思政。

高岳修筑堤堰，引氵有水灌城，从颍川以北都变成沼泽，援军无法抵达。

夏六月，颍川陷落。

当初，侯景从豫州归附梁国，后来渡过长江，包围建业。

梁国司州刺史柳仲礼由于本朝有难，率兵救援。

梁国竟陵郡守孙詗举郡前来归附，太祖派大都督符贵前去镇守。

侯景攻克建业后，柳仲礼返回司州，率兵来犯，孙詗举郡叛变。

太祖大怒。

冬十一月，派开府杨忠率军，与行台仆射长孙俭前去讨伐，攻克随郡。

杨忠继续推进，把柳仲礼的长史马岫包围在安陆。

当年，强盗在邺城杀死齐文襄，其弟高洋讨伐贼人，将其活捉，于是继承帝位，这是文宣帝。

十六年(550)春正月，柳仲礼率军前来支援安陆，杨忠在氵崇头迎击，将其打得大败，活捉柳仲礼，俘虏其全部部众。

马岫在安陆投降。

三月，魏帝封太祖次子宇文震为武邑公，食邑二千户。

最初，梁国雍州刺史、岳阳王萧鮞与其叔父荆州刺史、湘东王萧绎不和，就自称藩国前来归附，送其嫡长子萧貮为人质。

杨忠活捉柳仲礼后，萧绎害怕，又送其儿子萧方平前来朝见。

夏五月，齐文宣废除其主元善见，自立为帝。

秋七月，太祖率领各军东征，任命章武公宇文导为大将军，总督留守诸军事，屯兵泾水北岸，以镇守关中。

九月十日，大军从长安出发。

当时霪雨连绵，从秋天一直下到入冬，各军的马匹、驴子大多死掉。

在弘农以北造浮桥渡过黄河，从蒲坂返回。

于是黄河以南从洛阳以东、黄河以北从平阳以东地区，都被划入齐国境内。

十七年(551)春三月，魏文帝驾崩，皇太子继位，太祖以冢宰身份总领百官。

梁国邵陵王萧纶侵犯安陆，大将军杨忠前去讨伐，活捉萧纶。

冬十月，太祖派大将军王雄从子午出兵，进攻上津、魏兴；派大将军达奚武从散关出兵，讨伐南郑。

魏废帝元年(552)春，王雄平定上津、魏兴，在这个地区设置东梁州。

夏四月，达奚武包围南郑，一个多月后，梁州刺史、宜丰侯萧循以州投降。

达奚武捉住萧循，返回长安。

秋八月，东梁州百姓反叛，包围州城，太祖又派遣王雄讨伐。

侯景攻克建业后，仍奉梁武帝为君主。

几十天后，梁武帝由于怨恨而驾崩。

侯景又立梁武帝之子萧纲为帝，随即又废掉萧纲，自立为帝。

一年多后，萧纲之弟萧绎讨伐侯景，将其活捉，派遣舍人魏彦前来通报，仍然在江陵继位，这是元帝。

废帝二年(553)春，魏帝诏令免去太祖的丞相大行台之职，任命他为都督中外诸军事。

二月，东梁州平定，将其豪族迁居雍州。

三月，太祖派大将军、魏安公尉迟迥率军到蜀地讨伐梁武陵王萧纪。

夏四月，太祖指挥精锐骑兵三万人，西越陇山，渡金城河，抵达姑臧。

吐谷浑惊恐，派使者贡献土产。

五月，萧纪的潼州刺史杨乾运以州投降，带领尉迟迥军向成都推进。

秋七月，太祖从姑臧回到长安。

八月，攻克成都，平定剑南。

冬十一月，尚书元烈图谋叛乱，阴谋败露，被处死。

三年(554)春正月，制定把官爵分为九个等级的典制，以规定内外官爵的级别。

以第一品为九命，第九品为一命。

改九品之外的等级为九秩，也以九为上等。

又改置州郡及县：改东雍为华州，北雍为宜州，南雍为蔡州，华州为同州，北华为鄜州，东秦为陇州，南秦为成州，北秦为交州，东荆为淮州，南荆为昌州，东夏为延州，南夏为长州，东梁为金州，南梁为隆州，北梁为静州，阳都为汾州，南汾为勋州，汾州为丹州，南豳为宁州，南岐为凤州，南洛为上州，南广为氵育州，南襄为湖州，西凉为甘州，西郢为鸿州，西益为利州，东巴为集州，北应为辅州，恒州为均州，沙州为深州，宁州为麓州，义州为岩州，新州为温州，江州为沔州，西安为盐州，安州为始州，并州为随州，肆州为塘州，冀州为顺州，淮州为纯州，扬州为颍州，司州为宪州，南平为升州，南郢为归州，青州为眉州。

共改州名四十六个，新置州一个，改郡名一百零六个，改县名二百三十个。

自从元烈被处死以后，魏帝有怨恨之言。

魏淮安王元育、广平王元赞等人流泪劝导，魏帝不听。

于是太祖与公卿商议决定，废去魏帝，尊立齐王元廓为帝，这是恭帝。

魏恭帝元年(554)夏四月，皇帝大宴群臣。

魏史柳虬手执简书上言道：“被废去的皇帝，是文皇帝的嫡长子。

七岁时，文皇帝将他托付给安定公道：‘这个孩子将来成才，是在于你；将来不成才，也是在于你，应当自勉。’安定公既然接受了如此重大的寄托，居丞相之位，又为他娶了皇后，而教育没有成效，以致被废去，辜负了文皇帝托付之意，这个过错不由安定公承担，又让谁来承担？”太祖于是命令太常卢辩撰写诰书，告示公卿道：“唉！我等诸侯百官，文皇帝在嫡长子还是婴儿时就把他托付给我，令我教育他，希望他有所成就。

可是我未能改变他的思想，使他因平庸而被废除，文皇帝的愿望因此落空。

啊！这样的过失我怎能逃避？我的确明白这一点，更不用说众人之心了。

我的脸皮，难道只有今天厚吗？我是担心后人以此为借口啊！”十二日，诏封太祖之子宇文邕为辅城公，宇文宪为安城公，食邑各二千户。

蠕蠕部乙旃达官侵犯广武。

五月，派柱国赵贵追击，斩首数千级，没收其物资而归。

秋七月，太祖打猎，西至原州。

梁元帝派使者来，请求依据旧地图来划定边界，又与齐国结交，言词傲慢无礼。

太祖说：“古人有言：‘上天若要抛弃他，谁又能使他复兴？’说的就是萧绎吧？”冬十月九日，派柱国于谨、中山公宇文护、大将军杨忠、韦孝宽等人率步兵、骑兵共五万人讨伐梁国。

十一月一日，我军渡过汉水。

中山公宇文护与杨忠率领精锐骑兵先行屯集城下，占领长江渡口，防备敌军逃走。

十四日，于谨抵达江陵，列好阵势，将该城包围。

二十九日，发动进攻，当天占领江陵。

活捉梁元帝，将其杀死，俘虏其文武百官及百姓返回。

沦为奴婢者有十余万人，被赦免的有二百余家。

立萧鮞为梁主，住江陵，为魏国的属国。

梁国将领王僧辩、陈霸先在丹阳立梁元帝第九子萧方智为主。

魏国建立之初，共统辖诸侯国三十六个，有世家大族九十九个，后来大多灭绝。

到这时，以诸将功大者继承三十六个诸侯国，功劳次一等的继承九十九家大族，他们所统领的军人，也都改从其姓。

二年(555)，梁广州刺史王琳侵犯边界。

冬十一月，派大将军豆卢宁率军讨伐。

三年(556)春正月一日，开始推行《周礼》，设置六官。

任命太祖为太师、大冢宰，柱国李弼为太傅，大司徒赵贵为太保、大宗伯，独孤信为大司马，于谨为大司寇，侯莫陈崇为大司空。

当初，太祖认为汉、魏官职繁多，考虑改革以前的弊端。

大统年间，命令苏绰、卢辩依据周朝官制制定官制，随即也设置六卿官职，可是没有制定细则，各种事务仍然归于尚书。

到这时候才把细则制定完毕，于是下令推行。

夏四月，太祖北上巡察。

秋七月，渡过北河。

王琳派使者前来，表示归附。

任命王琳为大将军，封长沙郡公。

魏帝封太祖之子宇文直为秦郡公，宇文招为正平公，食邑各一千户。

九月，太祖有病，返至云阳，命令中山公宇文护接受遗命，辅佐嫡长子。

冬十月四日，太祖在云阳宫驾崩，回长安发丧。

当时五十二岁。

十三日，安葬在成陵，谥文公。

孝闵帝接受禅让登基后，追尊为文王，庙号太祖。

武成元年(559)，追尊为文皇帝。

太祖知人善任，能随时听取臣属的劝谏，尊尚儒术，洞悉政务，恩德信义达于四方，善于驾驭英雄豪杰。

人们一见到他，都愿意为他效力。

在沙苑所俘虏的敌军士兵，全部释放，并加以任用，在河桥之战中，太祖率领他们作战，得到他们的拼命效力。

诸将出征时，授给他们谋略计划，无不取胜。

性格朴素，不喜欢虚浮修饰，常常考虑反对流俗、恢复古风的事。

上一篇：本纪·卷一

下一篇：本纪·卷三

全   文：周书

