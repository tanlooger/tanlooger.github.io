---
---
---
title: 郑孝穆崔谦弟说说子弘度崔猷裴侠薛端薛善弟慎敬珍
---

郑孝穆字道和，荥阳开封人，魏将作大匠浑之十一世孙。祖敬叔，魏颍川、濮阳郡守，本邑中正。父琼，范阳郡守，赠安东将军、青州刺史。

孝穆幼而谨厚，以清约自居。年未弱冠，涉猎经史。父叔四人并早殁，昆季之中，孝穆居长。抚训诸弟，有如同生，闺庭之中，怡怡如也。魏孝昌初，解褐太尉行参军，转司徒主簿。属盗贼蜂起，除假节、龙骧将军、别将，屡有战功。永安中，迁冠军将军、持节、都督。从元天穆讨平邢杲，进骠骑将军、左光禄大夫、太师咸阳王长史。及魏孝武西迁，从入关，除司徒左长史，领临洮王友，赐爵永宁县侯。

大统五年，行武功郡事，迁使持节、本将军，行岐州刺史、当州都督。在任未几，有能名。就加通直散骑常侍。王罴时为雍州刺史，钦其善政，遣使贻书，盛相称述。先是，所部百姓，久遭离乱，饥馑相仍，逃散殆尽。孝穆下车之日，户止三千。留情绥抚，远近咸至，数年之内，有四万家。每岁考绩，为天下最。太祖嘉之，赐书曰：“知卿莅职近畿，留心治术。凋弊之俗，礼教兴行；厌乱之民，襁负而至。昔郭伋政成并部，贾琮誉重冀方，以古方今，彼有惭德。”于是征拜京兆尹。

十五年，梁雍州刺史、岳阳王萧察称藩来附，时议欲遣使，盛选行人。太祖历观内外，无逾孝穆者。十六年，乃假孝穆散骑常侍，持节策拜察为梁王。使还称旨，进车骑大将军、仪同三司，加散骑常侍。是年，太祖总戎东讨，除大丞相府右长史，封金乡县男，邑二百户。军次潼关，命孝穆与左长史长孙俭、司马杨宽、尚书苏亮、谘议刘孟良等分掌众务。仍令孝穆引接关东归附人士，并品藻才行而任用之。孝穆抚纳铨叙，咸得其宜。大将军达奚武率众经略汉中，以孝穆为梁州刺史，以疾不之部。拜中书令，赐姓宇文氏。寻以疾免。

孝闵帝践阼，加骠骑大将军、开府仪同三司，进爵为子，增邑通一千户。晋公护为雍州牧，辟为别驾，又以疾固辞。武成二年，征拜御伯中大夫，徙授御正。保定三年，出为宜州刺史，转华州刺史。五年，除虞州刺史，转陕州刺史。频历数州，皆有政绩。复以疾笃，屡乞骸骨。入为少司空。卒于位，时年六十。赠本官，加郑梁北豫三州刺史。谥曰贞。

子诩嗣。历位纳言，为聘陈使。后至开府仪同三司、大将军、邵州刺史。诩弟译，于隋文帝有翊赞功，开皇初，又追赠孝穆大将军、徐兖等六州刺史，改谥曰文。

译幼聪敏，涉猎群书，尤善音乐，有名于时。世宗诏令事辅城公。及高祖即位。除都督，稍迁御正下大夫，颇被顾待。东宫建，以译为宫尹下大夫，特被太子亲爱。建德二年，为聘齐使副。及太子西征，多有失德，王轨、宇文孝伯等以闻，高祖大怒，宫臣亲幸者，咸被谴责，译坐除名。后例复官，仍拜吏部下大夫。宣帝嗣位，授开府仪同大将军、内史中大夫，封归昌县公，邑千户。既以恩旧，任遇甚重，朝政机密，并得参详。寻迁内史上大夫，进爵沛国公。上大夫之官，自译始也。及宣帝大渐，御正下大夫刘昉乃与译谋，以随公受遗辅少主。隋文帝执政，拜柱国、大丞相府长史，内史如故。寻进位上柱国。

崔谦字士逊，博陵安平人也。祖辩，魏平远将军、武邑郡守。父楷，散骑常侍、光禄大夫、殷州刺史，赠侍中、都督冀定相三州诸军事、骠骑大将军、仪同三司、冀州刺史。

谦幼聪敏，神彩嶷然。及长，深沉有识量。历观经史，不持章句，志在博闻而已。每览经国纬民之事，心常好之，未尝不抚卷叹息。孝昌中，解褐着作佐郎。从太宰元天穆讨邢杲，破之，以功授辅国将军、太中大夫，迁平东将军、尚书殿中郎。

贺拔胜出镇荆州，以谦为行台左丞。胜虽居方岳之任，至于安辑夷夏，纲纪众务，皆委谦焉。谦亦尽其智能，以相匡弼。胜有声南州，谦之力也。及魏孝武将备齐神武之逼，乃诏胜引兵赴洛。军至广州，帝已西迁。胜乃迟疑，将旋所镇。谦谓胜曰：“昔周室不造，诸侯释位；汉道中微，列藩尽节。今皇家多故，主上蒙尘，寔忠臣枕戈之时，义士立功之日也。公受方面之重，总宛、叶之众，若杖义而动，首唱勤王，天下闻风，孰不感激。诚宜顺义勇之志，副遐迩之心，倍道兼行，谒帝关右。然后与宇文行台，同心协力，电讨不庭。则桓、文之勋，复兴于兹日矣。舍此不为，中道而退，便恐人皆解体，士各有心。一失事机，后悔何及。”胜不能用，而人情果大骚动。还未至州，州民邓诞引侯景军奄至，胜与战，败绩，遂将麾下数百骑南奔于梁。谦亦与胜俱行。及至梁，每乞师赴援。梁武帝虽不为出军，而嘉胜等志节，并许其还国。乃分谦先还，且通邻好。魏文帝见谦甚悦，谓之曰：“卿出万死之中，投身江外，今得生还本朝，岂非忠贞之报也。”太祖素闻谦名，甚礼之。乃授征西将军、金紫光禄大夫，赐爵千乘县男。及胜至，拜太师，以谦有毗辅之功，又授太师长史。

大统三年，从太祖擒窦泰，战沙苑，并有功。进爵为子，迁车骑大将军、右光禄大夫，拜尚书右丞。谦明练时事，及居枢辖，时论以为得人。四年，从太祖解洛阳围，仍经河桥战，加定州大中正、瀛州刺史。十五年，授车骑大将军、仪同三司，又破柳仲礼于随郡，讨平李迁哲于魏兴，并有功。进骠骑大将军、开府仪同三司、直州刺史，赐姓宇文氏。

魏恭帝初，转利州刺史。谦性明悟，深晓政术，又勤于理务，民讼虽繁，未尝有懈倦之色。吏民以是敬而爱之。时有蜀人贾晃迁举兵作乱，率其党围逼州城。谦仓卒分部，纔得千许人，便率拒战。会梁州援兵至，遂擒晃迁，余人乃散。谦诛其渠帅，余并原之。旬日之间，遂得安辑。世宗初，进爵作唐县公。保定二年，迁安州总管、随应等十一州甑山上明鲁山三镇诸军事、安州刺史。四年，加大将军，进爵武康郡公。

天和元年，授江陵总管。三年，迁荆州总管、荆淅等十四州南阳平阳等八防诸军事、荆州刺史。州既统摄遐长，俗兼夷夏，又南接陈境，东邻齐寇。谦外御强敌，内抚军民，风化大行，号称良牧。每年考绩，常为天下最，屡有诏褒美焉。谦随贺拔胜之在荆州也，虽被亲遇，而名位未显。及践其位，朝野以为荣。四年，卒于州。阖境痛惜之，乃共立祠堂，四时祭飨。子旷嗣。

谦性至孝，少丧父，殆将灭性。与弟〔说〕特相友爱，虽复年事并高，名位各重，所有资产，皆无私焉。其居家

严肃，动遵礼度。旷与说子弘度等，并奉其遗训云。旷少温雅，仁而泛爱。释褐中外府记室。大象末，位至开府仪同大将军，淅州刺史。

说本名士约，少鲠直，有节概，膂力过人，尤工骑射。释褐领军府录事，转谘议参军。及贺拔胜出牧荆州，以说为假节、冠军将军、防城都督。又随胜奔梁，复自梁归国。授卫将军﹑都督，封安昌县子，邑三百户。从太祖复弘农，战沙苑，皆有功。进爵为侯，增邑八百户，除京兆郡守。累迁帅都督、抚军将军、通直散骑常侍、大都督、车骑大将军、仪同三司、都官尚书、定州大中正，改封安固县侯，增邑三百户，赐姓宇文氏，并赐名说焉。进爵骠骑大将军、开府仪同三司，加侍中，进爵万年县公，增邑通前二千四百户。除陇州刺史，迁总管凉甘瓜三州诸军事、凉州刺史。说莅政强毅，百姓畏之。齐王宪东征，以说为行军长史。军还，除使持节、崇德安义等十三防熊和（忠）〔中〕等三州诸军事，崇德防主，加授大将军，改封安平县公。建德四年卒，时年六十四。赠鄜延丹绥长五州刺史，谥曰壮。子弘度，猛毅有父风。大象末，上柱国、武乡郡公。

崔猷字宣猷，博陵安平人，汉尚书寔之十二世孙也。祖挺，魏光州刺史、泰昌县子，赠辅国将军、幽州刺史，谥曰景。父孝芬，左光禄大夫、仪同三司，兼吏部尚书，为齐神武所害。

猷少好学，风度闲雅，性鲠正，有军国筹略。释褐员外散骑侍郎，领大行台郎中。寻为吏部尚书李神隽所荐，拜通直散骑侍郎，摄尚书驾部郎中。普泰初，除征虏将军、司徒从事中郎。既遭家难，遂间行入关。及谒魏孝武，哀动左右，帝为之改容。既退，帝目送之曰：“忠孝之道，萃此一门。”即以本官奏门下事。

大统初，兼给事黄门侍郎，封平原县伯，邑八百户。二年，正除黄门，加中军将军。擒窦泰，复弘农，破沙苑，猷常以本官从军典文翰。五年，除司徒左长史，加骠骑将军。时太庙初成，四时祭祀，犹设俳优角抵之戏，其郊庙祭官，多有假兼。猷屡上疏谏，书奏，并纳焉。迁京兆尹。时婚姻礼废，嫁娶之辰，多举音乐。又廛里富室，衣服奢淫，乃有织成文绣者。猷又请禁断，事亦施行。与卢辩等创修六官。十二年，除大都督、骠骑将军、淅州刺史，加车骑大将军、仪同三司。

十四年，侯景据河南归款，遣行台王思政赴之。太祖与思政书曰：“崔宣猷智略明赡，有应变之才，若有所疑，宜与量其可不。”思政初（领）〔顿〕兵襄城，后欲于颍川为行台治所，遣使人魏仲奉启陈之。并致书于猷论将移之意。猷复书曰：“夫兵者，务在先声后实，故能百战百胜，以弱为强也。但襄城控带京洛，寔当今之要地，如有动静，易相应接。颍川既邻寇境，又无山川之固，贼若充斥，径至城下。辄以愚情，权其利害，莫若顿兵襄城，为行台治所，颍川置州，遣郭贤镇守。则表里胶固，人心易安，纵有不虞，岂能为患。”仲见太祖，具以启闻。太祖即遣仲还，令依猷之策。思政重启，求与朝廷立约：贼若水攻，乞一周为断；陆攻，请三岁为期。限内有事，不烦赴援。过此以往，惟朝廷所裁。太祖以思政既亲其事，兼复固请，遂许之。及颍川没后，太祖深追悔焉。十六年，以疾去职。属大军东征，太祖赐以马舆，命随军，与之筹议。十七年，进侍中、骠骑大将军、开府仪同三司、本州大中正，赐姓宇文氏。

魏恭帝元年，太祖欲开梁汉旧路，乃命猷督仪同刘道通、陆腾等五人，率众开通车路，凿山堙谷五百余里，至于梁州。即以猷为都督梁利等十二州白马傥城二防诸军事、梁州刺史。及太祖崩，始利沙兴等诸州，阻兵为逆，信合开楚四州亦叛，唯梁州境内，民无贰心。利州刺史崔谦请援，猷遣兵六千赴之。信州粮尽，猷又送米四千斛。二镇获全，猷之力也。进爵固安县公，邑二千户。猷深为晋公护所重，护乃养猷第三女为己女，封富平公主。

世宗即位，征拜御正中大夫。时依周礼称天王，又不建年号，猷以为世有浇淳，运有治乱，故帝王以之沿革，圣哲因时制宜。今天子称王，不足以威天下，请遵秦汉称皇帝，建年号。朝议从之。武成二年，除司会中大夫，御正如故。

世宗崩，遗诏立高祖。晋公护谓猷曰：“鲁国公禀性宽仁，太祖诸子之中，年又居长。今奉遵遗旨，翊戴为主，君以为何如？”猷对曰：“殷道尊尊，周道亲亲，今朝廷既遵周礼，无容辄违此义。”护曰：“天下事大，但恐毕公冲幼耳。”猷曰：“昔周公辅成王以朝诸侯，况明公亲贤莫二，若行周公之事，方为不负顾托。”事虽不行，当时称其守正。保定元年，重授总管梁利开等十四州白马傥（成）〔城〕二防诸军事、梁州刺史。寻复为司会。

天和二年，陈将华皎来附，晋公护议欲南伐，公卿莫敢正言。猷独进曰：“前岁东征，死伤过半，比虽加抚循，而疮痍未复。近者长星为灾，乃上玄所以垂鉴诫也。诚宜修德以禳天变，岂可穷兵极武而重其谴负哉？今陈氏保境息民，共敦邻好。无容违盟约之重，纳其叛臣，兴无名之师，利其土地。详观前载，非所闻也。”护不从。其后水军果败，而裨将元定等遂没江南。建德四年，出为同州司会。六年，征拜小司徒，加上开府仪同大将军。隋文帝践极，以猷前代旧齿，授大将军，进爵汲郡公，增邑通前三千户。开皇四年卒，谥曰明。

子仲方，字不齐，早知名，机神颖悟，文学优敏。大象末，仪同大将军、司玉下大夫。

裴侠字嵩和，河东解人也。祖思齐，举秀才，拜议郎。父欣，博涉经史，魏昌乐王府司马、西河郡守，赠晋州刺史。

侠幼而聪慧，有异常童。年十三，遭父忧，哀毁有若成人。州辟主簿，举秀才。魏正光中，解巾奉朝请。稍迁员外散骑侍郎、义阳郡守。元颢入洛，侠执其使人，焚其赦书。魏孝庄嘉之，授轻车将军、东郡太守，带防城别将。及魏孝武与齐神武有隙，征河南兵以备之，侠率所部赴洛阳。授建威将军，左中郎将。俄而孝武西迁，侠将行而妻子犹在东郡。荥阳郑伟谓侠曰：“天下方乱，未知乌之所集。何如东就妻子，徐择木焉。”侠曰：“忠义之道，庸可忽乎！吾既食人之禄，宁以妻子易图也。”遂从入关。赐爵清河县伯，除丞相府士曹参军。

大统三年，领乡兵从战沙苑，先锋陷阵。侠本名协，至是，太祖嘉其勇决，乃曰“仁者必有勇”，因命改焉。以功进爵为侯，邑八百户，拜行台郎中。王思政镇玉壁，以侠为长史。未几为齐神武所攻。神武以书招思政，思政令侠草报，辞甚壮烈。太祖善之，曰：“虽鲁连无以加也。”

除河北郡守。侠躬履俭素，爱民如子，所食唯菽麦盐菜而已。吏民莫不怀之。此郡旧制，有渔猎夫三十人以供郡守。侠曰：“以口腹役人，吾所不为也。”乃悉罢之。又有丁三十人，供郡守役使。侠亦不以入私，并收庸直，为官市马。岁月既积，马遂成群。去职之日，一无所取。民歌之曰：“肥鲜不食，丁庸不取，裴公贞惠，为世规矩。”侠尝与诸牧守俱谒太祖。太祖命侠别立，谓诸牧守曰：“裴侠清慎奉公，为天下之最，今众中有如侠者，可与之俱立。”众皆默然，无敢应者。太祖乃厚赐侠。朝野叹服，号为独立君。

侠又撰九世伯祖贞侯潜传，以为裴氏清公，自此始也，欲使后生奉而行之，宗室中知名者，咸付一通。从弟伯凤、世彦，时并为丞相府佐，笑曰：“人生仕进，须身名并裕。清苦若此，竟欲何为？”侠曰：“夫清者莅职之本，俭者持身之基。况我大宗，世济其美，故能：存，见称于朝廷；没，流芳于典策。

今吾幸以凡庸，滥蒙殊遇，固其穷困，非慕名也。志在自修，惧辱先也。翻被嗤笑，知复何言。”伯凤等惭而退。

九年，入为大行台郎中。居数载，出为郢州刺史，加仪同三司，寻转（祏）〔拓〕州刺史，征拜雍州别驾。孝闵帝践阼，除司邑下大夫，加骠骑大将军、开府仪同三司，进爵为公，增邑通前一千六百户。迁民部中大夫。时有奸吏，主守仓储，积年隐没至千万者，及侠在官，励精发摘，数旬之内，奸盗略尽。转工部中大夫。有大司空掌钱物典李贵乃于府中悲泣。或问其故。对曰：“所掌官物，多有费用，裴公清严有名，惧遭罪责，所以泣耳。”侠闻之，许其自首。贵言隐费钱五百万。侠之肃遏奸伏，皆此类也。

初，侠尝遇疾沉顿，大司空许国公宇文贵、小司空北海公申徽并来伺候侠。侠所居第屋，不免风霜，贵等还，言之于帝。帝矜其贫苦，乃为起宅，并赐良田十顷，奴隶、耕牛、粮粟，莫不备足。搢绅咸以为荣。武成元年，卒于位。赠太子少师、蒲州刺史，谥曰贞。河北郡前功曹张回及吏民等，感侠遗爱，乃作颂纪其清德焉。

子祥，性忠谨，有治剧才。少为成都令，清不及侠，断决过之。后除长安令，为权贵所惮。迁司仓下大夫。侠之终也，遂以毁卒。祥弟肃，贞亮有才艺。天和中，举秀才，拜给事中士。稍迁御正大夫，赐爵胡原县子。

薛端字仁直，河东汾阴人也，本名沙陀。魏雍州刺史、汾阴侯辨之六世孙。代为河东着姓。高祖谨，泰州刺史、内都坐大官、涪陵公。曾祖洪隆，河东太守。以隆兄洪阼尚魏文〔成〕帝女西河公主，有赐田在冯翊，洪隆子麟驹徙居之，遂家于冯翊之夏阳焉。麟驹举秀才，拜中书博士，兼主客郎中，赠河东太守。父英集，通直散骑常侍。

端少有志操。遭父忧，居丧合礼。与弟裕，励精笃学，不交人事。年十七，司空高干辟为参军，赐爵汾阴县男。端以天下扰乱，遂弃官归乡里。

魏孝武西迁，太祖令大都督薛崇礼据龙门，引端同行。崇礼寻失守，遂降东魏。东魏遣行台薛循义、都督乙干贵率众数千西度，据杨氏壁。端与宗亲及家僮等先在壁中，循义乃令其兵逼端等东度。方欲济河，会日暮，端密与宗室及家僮等叛之。循义遣骑追，端且战且驰，遂入石城栅，得免。栅中先有百家，端与并力固守。贵等数来慰喻，知端无降意，遂拔还河东。东魏又遣其将贺兰懿、南汾州刺史薛琰达守杨氏壁。端率其属，并招喻村民等，多设奇以临之。懿等疑有大军，便即东遁，争船溺死者数千人。端收其器械，复还杨氏壁。太祖遣南汾州刺史苏景恕镇之。降书劳问，征端赴阙，以为大丞相府户曹参军。

从擒窦泰，复弘农，战沙苑，并有功。加冠军将军、中散大夫，进爵为伯。转丞相东合祭酒，加本州大中正，迁兵部郎中，改封文城县伯，加使持节、平东将军、吏部郎中。端性强直，每有奏请，不避权贵。太祖嘉之，故赐名端，欲令名质相副。自居选曹，先尽贤能，虽贵游子弟，才劣行薄者，未尝升擢之。每启太祖云：“设官分职，本康时务，苟非其人，不如旷职。”太祖深然之。大统十六年，大军东讨。柱国李弼为别道元帅，妙简首僚，数日不定。太祖谓弼曰：“为公思得一长史，无过薛端。”弼对曰：“真其才也。”乃遣之。加授车骑大将军、仪同三司。转尚书左丞，仍掌选事。进授吏部尚书，赐姓宇文氏。端久处选曹，雅有人伦之鉴，其所擢用，咸得其才。六官建，拜军司马，加侍中、骠骑大将军、开府仪同三司，进爵为侯。

孝闵帝践阼，除工部中大夫，转民部中大夫，进爵为公，增邑通前一千八百户。晋公护将废帝，召群官议之，端颇有同异。护不悦，出为蔡州刺史。为政宽惠，民吏爱之。寻转基州刺史。基州地接梁、陈，事藉镇抚，总管史宁遣司马梁荣催令赴任。蔡州父老诉荣，请留端者千余人。至基州，未几卒，时年四十三。遗诫薄葬，府州赠遗，勿有所受。赠本官，加大将军，追封文城郡公。谥曰质。

子冑，字绍玄。幼聪敏，涉猎群书，雅达政事。起家帅都督。累迁上仪同，历司金中大夫、徐州总管府长史、合州刺史。大象中，位至开府仪同大将军。

端弟裕，字仁友。少以孝悌闻于州里。初为太学生，时黉中多是贵游，好学者少，唯裕耽翫不倦。弱冠，辟丞相参军事。是时京兆韦敻志安放逸，不干世务。裕慕其恬静，数载酒肴候之，谈宴终日。敻遂以从孙女妻之。裕尝谓亲友曰：“大丈夫当圣明之运，而无灼然文武之用，为世所知，虽复栖栖遑遑，徒为劳苦耳。至如韦居士，退不丘壑，进不市朝，怡然守道，荣辱不及，何其乐也。”寻遇疾而卒，时年四十一。文章之士诔之者数人。太祖伤惜之，赠洛州刺史。

薛善字仲良，河东汾阴人也。祖瑚，魏河东郡守。父和，南青州刺史。善少为司空府参军事，迁傥城郡守，转盐池都将。魏孝武西迁，东魏（攻）〔改〕河东（围秦）〔为泰〕州，以善为别驾。善家素富，僮仆数百人。兄元信，仗气豪侈，每食方丈，坐客恒满，弦歌不绝。而善独供己率素，爱乐闲静。

大统三年，齐神武败于沙苑，留善族兄崇礼守河东。太祖遣李弼围之，崇礼固守不下。善密谓崇礼曰：“高氏戎车犯顺，致令主上播越。与兄忝是衣冠绪余，荷国荣宠。今大军已临，而兄尚欲为高氏尽力。若城陷之日，送首长安，云逆贼某甲之首，死而有灵，岂不殁有余愧！不如早归诚款，虽未足以表奇节，庶获全首领。”而崇礼犹持疑不决。会善从弟馥妹夫高子信为防城都督，守城南面。遣馥来诣善云：“意欲应接西军，但恐力所不制。”善即令弟济将门生数十人，与信、馥等斩关引弼军入。时预谋者并赏五等爵，善以背逆归顺，臣子常情，岂容阖门大小，俱叨封邑，遂与弟慎并固辞不受。太祖嘉之，以善为汾阴令。善干用强明，一郡称最。太守王罴美之，令善兼督六县事。

寻征为行台郎中。时欲广置屯田以供军费，乃除司农少卿，领同州夏阳县二十屯监。又于夏阳诸山置铁冶，复令善为冶监，每月役八千人，营造军器。善亲自督课，兼加慰抚，甲兵精利，而皆忘其劳苦焉。加通直散骑常侍，迁大丞相府从事中郎。追论屯田功，赐爵龙门县子，迁黄门侍郎，加车骑大将军、仪同三司。除河东郡守，进骠骑大将军、开府仪同三司，赐姓宇文氏。六官建，拜工部中大夫，进爵博平县公。寻除御正中大夫，转民部中大夫。

时晋公护执政，仪同齐轨语善云：“兵马万机，须归天子，何因犹在权门。”善白之。护乃杀轨，以善忠于己，引为中外府司马。迁司会中大夫，副总六府事。加授京兆尹，仍治司会。出为隆州刺史，兼治益州总管府长史。征拜少傅。卒于位，时年六十七。赠蒲虞勋三州刺史。高祖以善告齐轨事，谥曰缪公。子裒嗣。官至高阳守。善弟慎。

慎字佛护，好学，能属文，善草书。少与同郡裴叔逸、裴诹之、柳虬、范阳卢柔、陇西李璨并相友善。起家丞相府墨曹参军。太祖于行台省置学，取丞郎及府佐德行明敏者充生。悉令旦理公务，晚就讲习，先六经，后子史。又于诸生中简德行淳懿者，侍太祖读书。慎与李璨及陇西李伯良、辛韶，武功苏衡，谯郡夏侯裕，安定梁旷、梁礼，河南长孙璋，河东裴举、薛同，荥阳郑朝等十二人，并应其选。又以慎为学师，以知诸生课业。太祖雅好谈论，并简名僧深识玄宗者一百人，于第内讲说。又命慎等十二人兼学佛义，使内外俱通。由是四方竞为大乘之学。

数年，复以慎为宜都公侍读。转丞相府记室。魏东宫建，除太子舍人。迁庶子，仍领舍人。加通直散骑常侍，兼中书舍人，转礼部郎中。六官建，拜膳部下大夫。慎兄善又任工部。并居清显，时人荣之。孝闵帝践阼，除御正下大夫，进车骑大将军、仪同三司，封淮南县子，邑八百户。历师氏、御伯中大夫。

保定初，出为湖州刺史。州界既杂蛮左，恒以劫掠为务。慎乃集诸豪帅，具宣朝旨，仍令首领每月一参，或须言事者，不限时节。慎每引见，必殷勤劝诫，及赐酒食。一年之间，翕然从化。诸蛮乃相谓曰：“今日始知刺史真民父母也。”莫不欣悦。自是襁负而至者，千有余户。蛮俗，婚娶之后，父母虽在，即与别居。慎谓守令曰：“牧守令长是化民者也，岂有其子娶妻，便与父母离析。非唯氓俗之失，亦是牧守之罪。”慎乃亲自诱导，示以孝慈，并遣守令各喻所部。有数户蛮，别居数年，遂还侍养，及行得果膳，归奉父母。慎感其从善之速，具以状闻。有诏蠲其赋役。于是风化大行，有同华俗。

寻入为蕃部中大夫。以疾去职，卒于家。有文集，颇为世所传。薛善之以河东应李弼也，敬珍、敬祥亦率属县归附。

敬珍字国宝，河东蒲阪人也，汉杨州刺史韶之十世孙。父伯乐，州主簿，安邑令。珍伟容仪，有气侠，学业骑射，俱为当时所称。祥即珍从祖兄也，亦慷慨有大志，唯以交结英豪为务。珍与之深相友爱，每同游处。

及齐神武趋沙苑，珍谓祥曰：“高欢迫逐乘舆，播迁关右，有识之士，孰不欲推刃于其腹中？但力未能制耳。今复称兵内侮，将逞凶逆，此诚志士效命之日，当与兄图之。”祥闻其言甚悦，曰：“计将安出？”珍曰：“宇文丞相宽仁大度，有霸王之略，挟天子而令诸侯，已数年矣。观其政刑备举，将士用命，欢虽有众，固非其俦。况逆顺理殊，将不战而自溃矣。我若招集义勇，断其归路，歼馘凶徒，使只轮不反，非直雪朝廷之耻，亦壮士封侯之业。”祥深然之，遂与同郡豪右张小白、樊昭贤、王玄略等举兵，数日之中，众至万余。将袭欢后军，兵未进而齐神武已败。珍与祥邀之，多所克获。及李弼军至河东，珍与小白等率猗氏、南解、北解、安邑、温泉、虞乡等六县户十余万归附。太祖嘉之，即拜珍平阳太守，领永宁防主；祥龙骧将军、行台郎中，领相里防主。并赐鼓吹以宠异之。太祖仍执珍手曰：“国家有河东之地者，卿兄弟之力。还以此地付卿，我无东顾之忧矣。”久之，迁绛州刺史。以疾免，卒于家。子元约，性贞正，有识学。位至布宪中大夫。

小白等既与珍归阙，太祖嘉其立效，并任用之。后咸至郡守、刺史。

史臣曰：郑孝穆抚宁离散，豳岐多襁负之人；崔谦镇御边垂，江汉流载清之咏。崔说居家理治，以严肃见称，莅职当官，以猛毅为政；崔猷立朝赞务，则嘉谋屡陈，出抚宣条，则威恩具举。裴侠忠勤奉上，廉约治身，吏不能欺，民怀其惠。薛端历居显要，以强直知名。薛善任惟繁剧，以弘益流誉。并当时之良将也。而善陷齐谄护以要权宠，易名为缪，斯不谬乎。

关键词：周书,列传

解释翻译[挑错/完善]郑孝穆字道和，荥阳开封人，是魏国将作大匠郑浑的十一世孙。

祖父郑敬叔，曾任魏国颍川、濮阳郡守，又任本州中正。

父亲郑琼，任范阳郡守，追赠安东将军、青州刺史。

郑孝穆自幼谨慎宽厚，以清和简约自守。

不到二十岁时，就广泛阅读经史典籍。

父亲、叔父等四人都过早去世，兄弟之中，郑孝穆年纪最大。

抚养教育弟弟们，犹如骨肉，兄弟之间欢乐和睦。

魏孝昌初年入仕，最初担任太尉行参军，又转任司徒主簿。

当时盗贼遍地，授假节、龙骧将军、别将，屡次立下战功。

永安年间，升任冠军将军、持节、都督。

跟随元天穆讨平邢杲，升骠骑将军、左光禄大夫、太师咸阳王长史。

魏孝武帝西迁时，随从入函谷关，授司徒左长史，兼任临洮王友，赐爵永宁县侯。

大统五年(539)，代理武功郡守，升使持节、本将军，又代理岐州刺史、当州都督。

在任不久，就以才干出名。

加通直散骑常侍衔。

王罴当时担任雍州刺史，钦佩他善于治理，派使者送去信件，盛赞他的政绩。

最初，州境内的百姓，久遭战乱，饥荒不断，几乎全都逃散。

郑孝穆到任时，全州只剩下三千户。

他着意安抚，远近的百姓都来到这里，数年之内，达到四万家。

每年考核政绩，都是国内第一名。

太祖嘉许他，写信说：“得知您任职京城附近，留心治理之术。

使衰微的风俗改变，盛行礼教；使厌恶战乱之民，扶老携幼涌来。

从前郭亻及在并州成就德政，贾琮享誉冀州，以古比今，他们尚有不如您之处。”于是调他入京，授京兆尹。

十五年，梁国雍州刺史、岳阳王萧鮞称属国，前来归附，当时议论，准备派遣使者，慎重挑选。

太祖选遍朝廷内外，没有超过郑孝穆的。

十六年，加授郑孝穆为散骑常侍，持符节文书，授萧鮞为梁王。

出使返回，合乎旨意，升任车骑大将军、仪同三司，加散骑常侍衔。

当年，太祖率军东征，授大丞相府右长史，封金乡县男，食邑二百户。

军队驻扎潼关时，命令郑孝穆与左长史长孙俭、司马杨宽、尚书苏亮、谘议刘孟良等分别掌管各种事务。

又命令郑孝穆接见函谷关以东的归附人士，根据他们的品行才能予以委用。

郑孝穆安抚结纳，论定官职，都非常妥善。

大将军达奚武率军治理汉中，任命郑孝穆为梁州刺史，因病未能赴任。

授中书令，赐姓宇文氏。

随即因病免职。

孝闵帝登基，加骠骑大将军、开府仪同三司衔，晋封子爵，食邑增至一千户。

晋公宇文护任雍州牧时，任命他为别驾，又借口有病，坚决辞掉。

武成二年(560)，授御伯中大夫，又降为御正。

保定三年(563)，出任宜州刺史，转任华州刺史。

五年，授虞州刺史，转任陕州刺史。

接连在数州任职，都有政绩。

后来由于病重，多次请求退休。

入朝任少司空。

在任上去世，终年六十岁。

追赠原任官职，又赠郑、梁、北豫三州刺史。

谥号为“贞”。

儿子郑诩继承爵位。

曾任纳言，担任出使陈国的使者。

后任开府仪同三司、大将军、邵州刺史。

郑诩之弟郑译，对隋文帝有辅佐之功。

开皇初年，又追赠郑孝穆为大将军、徐兖等六州刺史，改谥号为“文”。

崔谦字士逊，博陵安平人。

祖父崔辩，曾任魏国平远将军、武邑郡守。

父亲崔楷，曾任散骑常侍、光禄大夫、殷州刺史，追赠侍中、都督冀、定、相三州诸军事、骠骑大将军、仪同三司、冀州刺史等衔。

崔谦自幼聪明机敏，神色凝重。

长大以后，深沉而有识见器量。

博览经史，不拘泥于章法句式，意在增多见识。

每当看到治理天下的内容，他都非常爱读，没有不抚着书本叹息的。

孝昌年间入仕，最初担任著作佐郎。

跟随太宰元天穆讨伐邢杲，将其击败，由于战功，授辅国将军、太中大夫，又升任平东将军、尚书殿中郎。

贺拔胜镇守荆州时，任命崔谦为行台左丞。

贺拔胜虽然权重一方，但安抚百姓、督领政务等事，都委托崔谦去办。

崔谦也竭尽智谋才能，辅佐贺拔胜。

贺拔胜在南方州郡享有美名，得力于崔谦。

后来魏孝武帝防备齐神武威逼，诏命贺拔胜领兵赶赴洛阳。

军队开到广州，皇帝已经西迁。

贺拔胜犹豫不决，想返回荆州。

崔谦对他说：“从前周室失所，诸侯让出自己的封位；汉朝中途衰微，各藩国为之尽节。

如今皇家多难，主上受辱，实在是忠臣效命之时，义士立功之日。

您权重一方，总领宛、叶之军，如果仗义起兵，首倡效命王室，天下听到风声，谁不感激？应当顺应义勇之志，远近一体，加倍赶路，赴关西拜见皇帝。

然后与宇文行台一起，同心协力，声讨叛贼。

那末，像齐桓公、晋文公那样的功勋，就从今天开始了。

舍此不为，半道而退，就恐怕人心离散。

一旦失去机会，后悔也来不及。”贺拔胜不听，人心果然大为骚动。

还没有回到荆州，州中百姓邓诞引导侯景军队突然袭到，贺拔胜作战大败，就带领部下数百名骑兵南下投奔梁国。

崔谦也与贺拔胜一同南下。

到达梁国后，多次乞求带军赴敌去救军。

梁武帝虽然不派援军，但是嘉许贺拔胜待人的节操，允许他们回国。

于是派崔谦先回去，同时互通友好。

魏文帝见到崔谦，十分高兴，对他说：“你九死一生，投奔江南，今日得以活着回国，难道不是对你忠贞行为的报答吗？”太祖早就听说过崔谦的名望，待他十分有礼。

授征西将军、金紫光禄大夫，赐爵千乘县男。

贺拔胜回来后，授太师，由于崔谦有辅佐之功，又任命他为太师长史。

大统三年(537)，跟随太祖活捉窦泰，参加沙苑之战，都立有战功。

晋封子爵，升任车骑大将军、右光禄大夫，授尚书右丞。

崔谦明达干练，通晓时务，担任中央要职，人们都认为称职。

四年，跟随太祖解洛阳之围，经历河桥之战，加定州大中正、瀛州刺史衔。

十五年，授车骑大将军、仪同三司，又在随郡击败柳仲礼，在魏兴平定李迁哲，都立下功劳。

升任骠骑大将军、开府仪同三司、直州刺史，赐姓宇文氏。

魏恭帝初年，转任利州刺史。

崔谦明达颖悟，通晓治理之术，办事又很勤勉，百姓诉讼虽然很多，但他不曾有懈怠疲倦的神色。

官员和百姓们因此对他又敬又爱。

当时有蜀人贾晃迁兴兵作乱，率领党徒围逼州城。

崔谦仓促布署，只有千余士兵，他便率兵抵抗。

适逢梁州援兵到达，活捉贾晃迁，余党溃散。

崔谦杀其首领，其余的全部赦免。

十天之间，得以平定。

世宗初年，晋封作唐县公。

保定二年(562)，升任安州总管、随应等十一州甑山上明鲁山三镇诸军事、安州刺史。

四年，加大将军衔，晋封武康郡公。

天和元年(566)，授江陵总管。

三年，升任荆州总管、荆淅等十四州南阳平阳等八防诸军事、荆州刺史。

该州地域广大，住有蛮族，又南接陈国边境，东邻齐国强敌。

崔谦对外抵抗强敌，对内安抚军民，教化风行，人称良牧。

每年考核政绩，常常是全国第一名，多次下诏表彰。

崔谦随贺拔胜在荆州时，虽被亲信重用，但名望职位还不高。

当他担任要职以后，朝臣百姓都以此为荣。

四年，在荆州任上去世。

全州人都十分悲伤，于是共同建立祠堂，在四个节令祭祀他。

儿子崔旷承袭爵位。

崔谦非常孝顺，小时丧父，几乎因为悲伤过度而死去，同弟弟崔说特别友爱，即使二人年纪已老，各居高官，但所有的财产，都属于彼此共有。

他居家严肃，举动遵守礼法制度。

崔旷与崔说之子崔弘度等人，都遵奉他的遗训。

崔旷自小温文尔雅，仁义博爱。

最初担任中外府记室。

大象末年，升至开府仪同大将军、淅州刺史。

崔猷字宣猷，博陵安平人，是汉朝尚书崔萛的十二代孙。

祖父崔挺，曾任魏国光州刺史，封泰昌县子，追赠辅国将军、幽州刺史，谥号为“景”。

父亲崔孝芬，曾任左光禄大夫、仪同三司，兼任吏部尚书，被齐神武杀害。

崔猷自小喜好学习，风度闲静文雅，性格刚直，能筹划大事。

最初担任员外散骑侍郎，兼大行台郎中。

不久被吏部尚书李神鯭推荐，授通直散骑侍郎，代理尚书驾部郎中。

普泰初年，授征虏将军、司徒从事中郎。

家中遇难，从小路入函谷关。

朝见魏孝武帝时，哀号之声感动左右，皇帝也被他感动。

退下时，皇帝目送他道：“忠孝之道，集中在这一家。”于是命他以原有官职上奏门下省诸事。

大统初年，兼任给事黄门侍郎，封平原县伯，食邑八百户。

二年(536)，正式任命他为黄门，加中军将军衔。

在活捉窦泰、收复弘农、攻占沙苑等战役中，崔猷常以本官随军掌管文书。

五年，授司徒左长史，加骠骑将军衔。

当时太庙刚刚落成，在四季祭祀时，还要安排优伶表演杂戏摔跤等活动，郊庙祭官也多是兼职。

崔猷多次上书劝谏，意见都被采纳。

升任京兆尹。

当时婚姻礼制废弛，嫁娶之时，多有音乐。

民间富家，衣服奢华，竟有在衣服上绣出图案的。

崔猷又请求禁止，也下令施行。

与卢辩等人创修六官之制。

十二年，授大都督、骠骑将军、淅州刺史，加车骑大将军、仪同三司衔。

十四年，侯景占据黄河以南，表示归附，派行台王思政前往。

太祖写信给王思政说：“崔宣猷智略明达，有应变才能，如果有什么疑难，可与他商量决定。”王思政原来驻兵襄城，后来打算在颍川设立行台治所，派使者魏仲奉启上奏。

又写信给崔猷，讨论移立治所。

崔猷回信说：“行军打仗，必须先有声势，后有实力，才能百战百胜，由弱变强。

襄城控制京师，实在是当今的险要之地，如有动静，容易接应。

颍川既邻近敌境，又无山川屏障，敌人如果大举入侵，可一直抵达城下。

权衡利害，不如屯兵襄城，作为行台治所，颍川置州，派郭贤镇守。

这样就会内外牢固，人心安定，即使发生意外，也难以造成祸患。”魏仲见到太祖，汇报了上述情况。

太祖当即派魏仲回去，命令依照崔猷的计策行事。

王思政再次上启，请求与朝廷立下条件：敌军如果水攻，请求以水围周城为限；陆攻，请求以三年为期。

在此期限内有事，无须救援。

超过期限，由朝廷决定。

太祖认为王思政亲任其事，又一再请求，就答应了他。

后来颍川沦陷，太祖十分后悔。

十六年，因病离职。

适逢大军东征，太祖赏赐马匹车辆，令他随军行动，同他筹划谋略。

十七年，升任侍中、骠骑大将军、开府仪同三司、本州大中正，赐姓宇文氏。

魏恭帝元年(554)，太祖想打通梁汉旧路，命令崔猷督率仪同刘道通、陆腾等五人，率军开辟能通车辆的道路，凿山填谷五百余里，到达梁州。

就任命崔猷为都督梁利等十二州白马傥城二防诸军事、梁州刺史。

太祖驾崩后，始利、沙兴等州拥兵反叛，信、合、开、楚四州也反叛，只有梁州境内，百姓没有二心。

利州刺史崔谦请求援助，崔猷派兵六千人前往。

信州粮尽，崔猷又送去大米四千斛。

利州、信州得以保全，崔猷出了大力。

晋封固安县公，食邑二千户。

崔猷很被晋公宇文护器重，宇文护收养崔猷的第三个女儿为自己的女儿，封富平公主。

世宗即位，调他入朝，授御正中大夫。

当时，君主依照《周礼》称为天王，又不建年号，崔猷认为世风有浅薄有淳厚，运数有清平有动乱，所以帝王由此承续，圣人因时制宜。

如今天子称王，不足以威慑天下，请求遵照秦、汉之例，称为皇帝，建立年号，朝廷议论，采纳了他的建议。

武成二年(560)，授司会中大夫，仍任御正。

世宗驾崩，遗诏立高祖为帝。

晋公宇文护对崔猷说：“鲁国公宽厚仁爱，在太祖的儿子中，年纪又最大。

如今奉遵遗旨，拥戴他当君王，你认为怎样？”崔猷答道：“殷朝之道，尊其所当尊；周朝之道，亲其所当亲。

如今朝廷既然遵守《周礼》，就不允许轻易违背这个原则。”宇文护说：“国家事情重大，只担心毕公年纪太小。”崔猷说：“从前周公辅佐成王，召见诸侯，况且您论血缘之亲，论贤明，再也找不出第二个人来，如果照周公那样行事，才算是不辜负先帝的托付。”崔猷的意见虽然没有被采纳，但当时人都称赞他正直。

保定元年(561)，又任命他为总管梁、利、开等十四州白马傥城二防诸军事、梁州刺史。

随即又重新担任司会。

天和二年(567)，陈国将领华皎前来归附，晋公宇文护打算南征，朝臣们不敢当面劝阻。

只有崔猷上言道：“前年东征，死伤大半，近来虽加安抚，而元气未复。

近日彗星出现，当是上天的警戒之象。

应当完善德政，以此祭祀上天，使其消除异变，怎么能一味讨伐，而使上天加重谴责？如今陈国保境安民，共同促进睦邻关系。

不允许再度违背盟约，接受其叛臣，不应毫无道理地兴师动众，只不过是贪图对方的土地。

仔细看看历史，我没有听说过这样的事。”宇文护不听。

后来水军果然失败，裨将元定等人沦落江南。

建德四年(575)，出任同州司会。

六年，调任小司徒，加上开府仪同大将军衔。

隋文帝登基，由于崔猷是前代老臣，授他为大将军，晋封汲郡公，食邑增至三千户。

开皇四年(584)去世，谥号为“明”。

儿子崔仲方，字不齐，很早就有名气，机智颖悟，长于文献经典。

大象末年，任仪同大将军、司玉下大夫。

裴侠字嵩和，河东解地人。

祖父裴思齐，被举荐为秀才，授议郎。

父亲裴欣，博览经史，任魏国昌乐王府司马、西河郡守，追赠晋州刺史。

裴侠自幼聪明，与平常的儿童不一样。

十三岁时，父亲去世，他悲痛哀悼像成年人一样。

州中任命他为主簿，举荐为秀才。

魏正光年间，任奉朝请。

后升任员外散骑侍郎、义阳郡守。

元颢入据洛阳时，裴侠捉住他的使者，烧毁赦免文书。

魏孝庄帝称赞他，授轻车将军、东郡太守，兼防城别将。

后来魏孝武帝与齐神武不和，征调黄河以南军队以作防备，裴侠率领部属赶赴洛阳。

授建威将军、左中郎将。

不久，魏孝武帝西迁，裴侠打算跟随行动，但是妻儿还在东郡。

荥阳人郑伟对他说：“天下已经动乱，尚不知谁将称雄海内。

你不如东行，和妻儿会合，从容选择明主。”裴侠答道：“忠义之道，怎能忽视？我既然拿着人家的俸禄，又怎能因为妻儿而改变主意？”于是跟随魏孝武帝入函谷关，赐爵清河县伯，授丞相府士曹参军。

大统三年(537)，率领乡兵参与沙苑之战，率先冲入敌阵。

裴侠原名协，这时，太祖嘉许他的勇敢决断，说“仁者必有勇”，因此令他改名。

以战功晋封侯爵，食邑八百户，授行台郎中。

王思政镇守玉壁时，任命他为长史。

不久，被齐神武围攻。

齐神武写信招降王思政，王思政令裴侠起草回信，言词壮烈。

太祖很赞许，说道：“即使是鲁仲连也无法超过。”授河北郡守。

裴侠生活俭朴，爱民如子，吃的无非是豆麦盐菜。

官吏百姓都很感激他。

该郡旧制，有渔夫、猎人共三十名供奉郡守。

裴侠说：“以口腹之欲来役使别人，我是不干的。”于是全部撤去。

另有丁夫三十人，供郡守驱使。

裴侠也不让他们为自己干活，收取他们代替服役的租税，然后让他们为官府买卖马匹。

日积月累，马匹竟然成群。

离职之时，什么也不要。

百姓歌颂他道：“肥鲜不食，役税不取，裴公清惠，世上典范。”裴侠曾与众多牧守一起拜见太祖，太祖令裴侠站在一边，对牧守们说：“裴侠清廉谨慎，一心为公，为天下第一，今天众人中如有同裴侠一样的，可以同他站在一起。”众人都默然无声，没有人敢于接话。

太祖于是厚赏裴侠。

朝廷内外都表示叹服，称他为“独立君”。

裴侠又写了九世伯祖贞侯潜的传记，认为裴氏的清廉公正，从贞侯潜开始，想让后人奉行此风，凡本族中的知名之士，都给他们一份。

堂弟崔伯凤、崔世彦，当时都担任丞相府佐，讥笑他道：“人生仕进，应当生活富裕，名望又高。

像你这样清苦，究竟想干什么？”裴侠答道：“清廉是为官之本，节俭是修身之基。

况且我们是大族，世代都能成就美名，所以应当做到这样：活着，被朝廷称赞；死后，流芳千古。

如今我侥幸以平庸之才，承蒙特殊的恩遇，我安于穷困，并不是为了追求虚名。

而是志在自我修养，恐怕有辱先人。

我这样做反而被讥笑，还有什么话说？”崔伯凤等人惭愧退下。

大统九年(543)，入朝任大行台郎中。

数年后，出任郢州刺史，加仪同三司衔，随即转任拓州刺史，又调任雍州别驾。

孝闵帝登基，授司邑下大夫，加骠骑大将军、开府仪同三司衔，晋封公爵，食邑增至一千六百户。

升任民部中大夫。

当时有奸猾官吏主管仓库，历年贪污，多至千万，等到裴侠上任，全力以赴，揭发治罪，几十天之内，将盗贼奸吏几乎全部肃清。

转任工部中大夫。

大司空府掌管钱物的典事李贵在府中悲伤哭泣，有人问什么缘故，李贵答道：“我所掌管的公物，有不少已经用去，裴公清正严厉，素有威望，我担心遭到责罚，所以哭泣。”裴侠听说这件事，允许他自首。

李贵承认贪污钱五百万。

裴侠的肃清奸猾，都像这样。

当初，裴侠曾病重，大司空许国公宇文贵、小司空北海公申徽都来问候他。

裴侠所住草房，竟然透风漏雨。

宇文贵等人回去，把情况告诉皇帝。

皇帝怜悯他如此贫苦，为他建造一所宅第，并赏赐良田十顷，奴隶、耕牛、粮食等，全部备足。

士绅们都以此为荣。

武成元年(559)，在任职内去世。

追赠太子少师、蒲州刺史，谥号为“贞”。

河北郡前任功曹张回及官吏、百姓等人，感念裴侠留下的仁惠，作颂纪念他的清名功德。

儿子裴祥，为人忠恳谨慎，有治理繁难的才能。

早年担任成都县令，清廉不如裴侠，而果断超过他。

后来授长安县令，权贵们都害怕他。

升任司仓下大夫。

裴侠去世后，裴祥悲痛过度，竟因此而死。

裴祥之弟裴肃，正直磊落又有才能技艺。

天和年间，被举荐为秀才，授给事中士。

后来升任御正大夫，赐爵胡原县子。

薛端字仁直，河东汾阴人，本名沙陀。

是魏国雍州刺史、汾阴侯薛辨的六世孙。

世代都是河东大姓。

高祖父薛谨，曾任泰州刺史、内都坐大官，封涪陵公。

曾祖父薛洪隆，曾任河东太守。

由于薛洪隆之兄薛洪阼娶魏文成帝之女西河公主为妻，在冯翊拥有赏赐的田地，薛洪隆之子薛麟驹迁居那里，于是在冯翊的夏阳定居。

薛麟驹曾被举荐秀才，授中书博士，兼任主客郎中，追赠河东太守。

父亲薛英集，任通直散骑常侍。

薛端从小就有志向节操。

父亲去世时，服丧合乎礼制。

与弟弟薛裕，互相勉励，热爱学习，不乱交朋友。

十七岁时，司空高乾任命他为参军，赐爵汾阴县男。

薛端认为天下动乱，弃官回归故乡。

魏孝武帝西迁时，太祖命令大都督薛崇礼据守龙门，引荐薛端同行。

薛崇礼随即失守，投降东魏。

东魏派行台薛循义、都督乙干贵率军数千人向西推进，占据杨氏壁。

薛端与族人、家仆等原在杨氏壁，薛循义命令士兵逼迫薛端等人东行。

准备渡过黄河时，天色已晚，薛端与族人、家仆等悄悄逃跑。

薛循义派骑兵追赶，薛端等人骑着马边战边逃，进入石城栅栏，得以逃脱。

栅中原先已有百家，薛端与他们合力固守。

乙干贵等人多次前来招抚，知道薛端不愿投降，就率军返回黄河以东。

东魏又派遣将领贺兰懿、南汾州刺史薛琰达据守杨氏壁。

薛端率领部下，又招集村民，在杨氏壁附近设下多处奇兵。

贺兰懿等人怀疑大军已至，立即东逃，争船淹死的有数千人。

薛端尽收其兵器军械，又返回杨氏壁。

太祖派南汾州刺史苏景恕前去镇守。

致信慰问，调薛端入京，授大丞相府户曹参军。

参与活捉窦泰，收复弘农，攻占沙苑，都立有战功。

加冠军将军、中散大夫衔，晋封伯爵。

转任丞相东阁祭酒，加本州大中正衔，升兵部郎中，改封文城县伯，加使持节、平东将军、吏部郎中等衔。

薛端刚强正直，每有奏议，不避权贵。

太祖嘉许他，因此赐名为端，想使他名实相符。

自任选官以后，首先举荐贤能之士，即使是贵族子弟，凡是才能低微、操行轻薄的，也不予提拔。

常常对太祖说：“设官分职，本来是为了壮大事业，如果没有合适人选，还不如暂时空着。”太祖对此十分同意。

大统十六年(550)，大军东征。

柱国李弼任另一路元帅，反复挑选首席属官，好几天定不下来。

太祖对李弼说：“我为您想出来一名长史，没有比薛端更合适的。”李弼答道：“真是当长史的人才。”于是派薛端担任该职。

加授车骑大将军、仪同三司。

转任尚书左丞，仍然掌管选官之事。

升任吏部尚书，赐姓宇文氏。

薛端久居选曹，很善于鉴别人才。

他所提拔的，都能称职。

六官建立，授军司马，加侍中、骠骑大将军、开府仪同三司等衔，晋封侯爵。

孝闵帝登基，授工部中大夫，转任民部中大夫，晋封公爵，食邑增至一千八百户。

晋公宇文护准备废去皇帝，召集群官商议，薛端颇有异议。

宇文护不高兴，派他出任蔡州刺史。

为政宽和仁惠，百姓官吏都爱戴他。

随即转任基州刺史。

基州与梁国、陈国接壤，全凭镇守安抚，总管史宁派司马梁荣催他上任。

蔡州百姓千余人，请求梁荣留下薛端。

到达基州不久去世，终年四十三岁。

遗言从俭安葬，凡府州馈赠，一律不收。

追赠原任官职，加大将军衔，追封文城郡公。

谥号为“质”。

儿子薛胄，字绍玄。

自幼聪明机敏，博览群书，通达政事。

最初担任帅都督。

升上仪同，历任司金中大夫、徐州总管府长史、合州刺史等职。

大象年间，官至开府仪同大将军。

上一篇：列传·卷三十四

下一篇：列传·卷三十六

全   文：周书

