---
---
---
title: 韦瑱梁昕皇甫璠辛庆之族子昂王子直杜杲
---

韦瑱字世珍，京兆杜陵人也。世为三辅着姓。曾祖惠度，姚泓尚书郎。随刘义真过江，仕宋为镇西府司马、顺阳太守，行南雍州事。后于襄阳归魏，拜中书侍郎，赠安西将军、洛州刺史。祖千雄，略阳郡守。父英，代郡守，赠兖州刺史。

瑱幼聪敏，有夙成之量，闾里咸敬异之。笃志好学，兼善骑射。魏孝昌三年，起家太尉府法曹参军。稍迁直后，除明威将军、雍州治中，假镇远将军、防城州将。累迁谏议大夫、冠军将军。

太祖为丞相，加前将军、太中大夫，封长安县男，食邑三百户。转行台左丞，加抚军将军、银青光禄大夫，迁使持节、都督南郢州诸军事、南郢州刺史。复入为行台左丞。瑱明察有干局，再居左辖，时论荣之。从复弘农，战沙苑，加卫大将军、左光禄大夫。又从战河桥，进爵为子，增邑二百户。大统八年，齐神武侵汾、绛，瑱从太祖御之。军还，令瑱以本官镇蒲津关，带中潬城主。寻除蒲州总管府长史。顷之，征拜鸿胪卿。以望族，兼领乡兵，加帅都督。迁大都督、通直散骑常侍，行京兆郡事，进车骑大将军、仪同三司、散骑常侍。

魏恭帝二年，赐姓宇文氏。三年，除瓜州诸军事、瓜州刺史。州通西域，蕃夷往来，前后刺史，多受赂遗。胡寇犯边，又莫能御。瑱雅性清俭，兼有武略。蕃夷赠遗，一无所受。胡人畏威，不敢为寇。公私安静，夷夏怀之。

孝闵帝践阼，进爵平齐县伯，增邑五百户。秩满还京，吏民恋慕，老幼追送，留连十数日，方得出境。世宗嘉之，进授侍中、骠骑大将军、开府仪同三司。武成三年，卒，时年六十一。赠岐宜二州刺史。谥曰惠。天和二年，又追封为公，增邑通前三千户。仍诏其子峻袭。

峻后位至车骑大将军、仪同三司。峻弟师，起家中外府记室，历兵部小府下大夫。建德末，蒲州总管府中郎，行河东郡事。

梁昕字符明，安定乌氏人也。世为关中着姓。其先因官，徙居京兆之盩厔焉。祖重耳，漳县令。父劝儒，州主薄、冠军将军、中散大夫，赠泾州刺史。

昕少温恭，见称州里。正光五年，秦陇构乱，萧宝夤为大都督，统兵出讨，以昕为行台参军。孝昌初，拜荡寇将军，稍迁骧威将军、给事中。仍从宝夤征万俟丑奴。相持二年，前后数十战，以功（封）〔进〕征西将军。尔朱天光入关，复引为外兵参军。从天光征讨，拜右将军、太中大夫。

太祖迎魏孝武，军次雍州。昕以三辅望族上谒。太祖见昕容貌瑰伟，深赏异之。即授右府长流参军。大统初，加镇南将军、金紫光禄大夫，转丞相府户曹参军。从复弘农，战沙苑，皆有功。除车骑将军、丞相府主簿。出为洛安郡守，征拜大将军行台兵部郎中，加帅都督。十二年，除河南郡守，镇大坞。寻又移镇阎韩。式遏边垒，甚着诚信。迁东荆州刺史。昕抚以仁惠，蛮夷悦之，流民归附者，相继而至。封安定县子，邑三百户。累迁大都督、车骑大将军、散骑常侍、仪同三司。

孝闵帝践阼，进位骠骑大将军、开府仪同三司。世宗初，进爵胡城县伯，邑五百户。三年，除九曲城主。保定元年，迁中州刺史，增邑八百户，转邵州刺史。

二年，以母丧去职。寻起复本任。天和初，征拜工部中大夫。出为陕（西）〔州〕总管府长史。昕性温裕，有干能。历官内外，咸着声称。寻卒于位。赠大将军，谥曰贞。

昕弟荣，历位匠师下大夫，中外府中郎，蕃部、郡伯、司仓、计部下大夫，开府仪同三司，朝那县伯，赠泾宁豳三州刺史，谥曰静。

皇甫璠字景瑜，安定三水人也。世为西州着姓，后徙居京兆焉。父和，本州治中。大统末，追赠散骑常侍、仪同三司、泾州刺史。

璠少忠谨，有干略。永安中，辟州都督。太祖为牧，补主薄。以勤事被知，每蒙褒赏。大统四年，引为丞相府行参军。寻转田曹参军、东合祭酒，加散骑侍郎。稍迁兼太常少卿、都水使者，历蕃部、兵部、虞部、民部、吏部等诸曹郎中。六官建，拜计部下大夫。

孝闵帝践阼，转守庙下大夫。以选为东道大使，抚巡州防。寻加车骑大将军、仪同三司，封长乐县子，邑五百户。出为玉壁总管府长史。保定中，迁鸿州刺史，入为小纳言。俄除陇右总管府司马，转陕州总管府长史。征拜蕃部中大夫，进骠骑大将军、开府仪同三司。复出为陇右总管府长史。璠性平和，小心奉法，安分守志，恒以清白自处。当时号为善人。

建德元年，除民部中大夫。三年，授随州刺史。政存简惠，百姓安之。其年，增邑并前二千户。六年，卒于位。赠交渭二州刺史。谥曰恭。子谅，少知名。大象中，位至吏部下大夫。辛庆之字庆之，陇西狄道人也。世为陇右着姓。父显崇，冯翊郡守，赠雍州刺史。

庆之少以文学征诣洛阳，对策第一，除秘书郎。属尔朱氏作乱，魏孝庄帝令司空杨津为北道行台，节度山东诸军以讨之。津启庆之为行台左丞，典参谋议。至邺，闻孝庄帝暴崩，遂出兖、冀间，谋结义徒，以赴国难。寻而节闵帝立，乃还洛阳。普泰二年，迁平北将军、太中大夫。及贺拔岳为行台，复启庆之为行台吏部郎中、开府掾。寻除雍州别驾。

大统初，加车骑将军，俄迁卫大将军、左光禄大夫。后太祖东讨，为行台左丞。时初复河东，以本官兼盐池都将。四年，东魏攻正平郡，陷之，遂欲经略盐池，庆之守御有备，乃引军退。河桥之役，大军不利，河北守令弃城走，庆之独因盐池，抗拒强敌。时论称其仁勇。六年，行河东郡事。九年，入为丞相府右长史，兼给事黄门侍郎，除度支尚书。复行河东郡事。迁通直散骑常侍、南荆州刺史，加仪同三司。

庆之位遇虽隆，而率性俭素，车马衣服，亦不尚华侈。志量淹和，有儒者风度。特为当时所重。又以其经明行修，令与卢诞等教授诸王。魏废帝二年，拜秘书监。寻卒于位。子加陵，主寝上士。庆之族子昂。

昂字进君。年数岁，便有成人志行。有善相人者，谓其父仲略曰：“公家虽世载冠冕，然名德富贵，莫有及此儿者。”仲略亦重昂志气，深以为然。年十八，侯景辟为行台郎中，加镇远将军。景后来附，昂遂入朝。除丞相府行参军。大统十四年，追论归朝之勋，封襄城县男，邑二百户，转丞相府田曹参军。及尉迟迥伐蜀，昂召募从军。蜀平，以功授辅国将军，魏都督。迥仍表昂为龙州长史，领龙安郡事。州带山谷，旧俗生梗。昂威惠洽着，吏民畏而爱之。成都一方之会，风俗舛杂。迥以昂达于从政，复表昂行成都令。昂到县，即与诸生祭文翁学堂，因共欢宴。谓诸生曰：“子孝臣忠，师严友信，立身之要，如斯而已。若不事斯语，何以成名。各宜自勉，克成令誉。”昂言切理至，诸生等并深感悟，归而告其父老曰：“辛君教诫如此，不可违之。”于是井邑肃然，咸从其化。迁梓潼郡守，进位帅都督，加通直散骑常侍。六官建，入为司隶上士，袭爵繁昌县公。

世宗初，授天官府上士，加大都督。武成二年，授小职方下大夫，治小兵部。

保定二年，进车骑大将军、仪同三司，转小吏部。四年，大军东讨，昂与大将军权景宣下豫州，以功赏布帛二百匹。

时益州殷阜，军国所资。经涂艰险，每苦劫盗。诏昂使于梁、益，军民之务，皆委决焉。昂抚导荒梗，安置城镇，数年之中，颇得宁静。天和初，陆腾讨信州群蛮，历时未克。高祖诏昂便于通、渠等诸州运粮馈之。时临、信、楚、合等诸州民庶，亦多从逆。昂谕以祸福，赴者如归。乃令老弱负粮，壮夫拒战，咸愿为用，莫有怨者。使还，属巴州万荣郡民反叛，攻围郡城，遏绝山路。昂谓其同侣曰：“凶奴狂悖，一至于此！若待上闻，或淹旬月，孤城无援，必沦寇党。欲救近溺，宁暇远求越人。苟利百姓，专之可也。”于是遂募开、通二州，得三千人，倍道兼行，出其不意。又令其众皆作中国歌，直趣贼垒。贼既不以为虞，谓有大军赴救，于是望风瓦解，郡境获宁。朝廷嘉其权以济事，诏梁州总管、杞国公亮即于军中赏昂奴婢二十口、缯彩四百匹。亮又以昂威信布于宕渠，遂表为渠州刺史。俄转通州刺史。昂推诚布信，甚得夷獠欢心。秩满还京，首领皆随昂诣阙朝觐。以昂化洽夷华，进位骠骑大将军、开府仪同三司。

时晋公护执政，昂稍被护亲待，高祖以是颇衔之。及护诛，加之捶楚，因此遂卒。

昂族人仲景，好学，有雅量。其高祖钦，后赵吏部尚书、雍州刺史，子孙因家焉。父欢，魏陇州刺史、宋阳公。仲景年十八，举文学，对策高第。拜司空府主簿，迁员外散骑侍郎。建德中，位至内史下大夫、开府仪同三司。卒于官。子衡。王子直字孝正，京兆杜陵人也。世为郡右族。父琳，州主簿、东雍州长史。

子直性节俭，有干能。魏正光中，州辟主簿，起家奉朝请。除太尉府水曹行参军，加明威将军。时梁人围寿春，临淮王元彧率军赴援，子直以本官参彧军事。与梁人战，斩其军主夏侯景超，梁人乃退。淮南民庶因兵寇之后，犹聚为盗。彧令子直招抚之，旬日之间，咸来复业，自合肥以北，安堵如旧。永安初，拜员外散骑常侍、鸿胪少卿。普泰初，进后军将军、太中大夫。贺拔岳入关，以子直为开府主簿，迁行台郎中。魏孝武西迁，封山北县男，邑二百户。

大统初，汉炽屠各阻兵于南山，与陇东屠各共为唇齿。太祖令子直率泾州步骑五千讨破之，南山平。太祖嘉之，赐书劳问。除尚书左外兵郎中。三年，进车骑将军，兼中书舍人。四年，从太祖解洛阳围，经河桥战，兼尚书左丞，出为秦州总管府司马。时凉州刺史宇文仲和据州逆命，子直从陇右大都督独孤信讨平之。复入为大行台郎中，兼丞相府记室。吐谷浑寇西平，以子直兼尚书兵部郎中，出陇右经略之，大破浑众于长宁川，浑贼遁走。十五年，进车骑将军、左光禄大夫，除太子中庶子，领齐王友。寻行冯翊郡事。十六年，魏齐王廓出牧秦陇，复以子直为秦州别驾，仍领王友。随、陆初平，授安州长史，领别驾，加帅都督。转并州长史。

魏废帝元年，拜使持节、大都督，行瓜州事。子直性清静，务以德政化民，西土悦附。魏恭帝初，征拜黄门侍郎。卒于位。子宣礼，柱国府参军事。

杜杲字子晖，京兆杜陵人也。祖建，魏辅国将军，赠豫州刺史。父皎，仪同三司、武都郡守。

杲学涉经史，有当世干略。其族父瓒，清贞有识鉴，深器重之。常曰：“吾家千里驹也。”瓒时仕魏为黄门侍郎，兼度支尚书、卫大将军、西道行台，尚孝武妹新丰公主，因荐之于朝廷。永熙三年，起家奉朝请，累迁辅国将军、成州长史、汉阳郡守。世宗初，转修城郡守。属凤州人仇周贡等构乱，攻逼修城，杲信洽于民，部内遂无叛者。寻而开府赵昶诸军进讨，杲率郡兵与昶合势，遂破平之。入为司（命）〔会〕上士。

初，陈文帝弟安成王顼为质于梁，及江陵平，顼随例迁长安。陈人请之，太祖许而未遣。至是，帝欲归之，命杲使焉。陈文帝大悦，即遣使报聘，并赂黔中数州之地。仍请画野分疆，永敦邻好。以杲奉使称旨，进授都督，治小御伯，更往分界焉。陈人于是以鲁山归我。帝乃拜顼柱国大将军，诏杲送之还国。陈文帝谓杲曰：“家弟今蒙礼遣，实是周朝之惠。然不还彼鲁山，亦恐未能及此。”杲答曰：“安成之在关中，乃咸阳一布衣耳。然是陈之介弟，其价岂止一城。本朝亲睦九族，恕己及物，上遵太祖遗旨，下思继好之义。所以发德音者，盖为此也。

若知止侔鲁山，固当不贪一镇。况鲁山梁之旧地，梁即本朝蕃臣，若以始末言之，鲁山自合归国。云以寻常之土，易己骨肉之亲，使臣犹谓不可，何以闻诸朝廷。”陈文帝惭恧久之，乃曰：“前言戏之耳。”自是接遇有加常礼。及杲还，命引升殿，亲降御座，执手以别。朝廷嘉之，授大都督、小载师下大夫，治小纳言，复聘于陈。中山公训为蒲州总管，以杲为府司马、州治中，兼知州府事。加使持节、车骑大将军、仪同三司。

及华皎来附，诏令卫公直督元定等援之。与陈人交战，我师不利，元定等并没。自是，连兵不息，东南骚动。高祖患之，乃授杲御正中大夫，〔使于陈，论保境息民之意。陈宣〕〔帝遣其黄门侍郎徐陵谓杲曰：“两国通好，本欲救患分灾，彼朝受我叛人，何也？”杲答曰：“陈主昔在本朝，非慕义而至，上授以柱国，位极人臣，子女玉帛，备礼将送，遂主社稷，孰谓非恩。郝烈之徒，边民狂狡，曾未报德，而先纳之。今受华氏，正是相报。过自彼始，岂在本朝。”陵曰：“彼纳华皎，志图吞噬。此受郝烈，容之而已。且华皎方州列将，窃邑叛亡。郝烈一百许户，脱身逃窜。大小有异，岂得同年而语乎？”杲曰：“大小虽殊，受降一也。若论先后，本朝无失。”陵曰：“周朝送主上还国，既以为恩；卫公共元定渡江，敦云非怨。计恩之与怨，亦足相埒。”杲曰：“元定等兵败身囚，其怨已灭。陈主负扆冯玉，其恩犹在。且怨繇彼国，恩起本朝，以怨酬恩，未之闻也。”陵乃笑而不答。杲因谓之曰：“今三方鼎立，各图进取，苟有衅隙，实启敌心。本朝与陈，日敦邻睦，輶轩往返，积有岁年。比为疆埸之事，遂为仇敌，构怨连兵，略无宁岁，鹬蚌狗兔，势不俱全。若使齐寇乘之，则彼此危矣。孰与心忿悔祸，迁虑改图，陈国息争桑之心，本朝弘灌瓜之义，张旃拭玉，修好如初，共为掎角，以取齐氏。非唯两主之庆，实亦兆庶赖之。”陵具以闻，陈宣帝许之。遂遣使来聘。〕

〔武帝建德初，为司城中大夫，使于陈。陈宣帝谓杲曰：“长湖公军人等虽筑馆处之，然恐不能无北风之恋。王褒、庾信之徒既羁旅关中，亦当有南枝之思耳。”杲揣陈宣意，欲以元定军将士易王褒等。乃答之曰：“长湖总戎失律，临难苟免，既不死节，安用以为。〕〔且犹牛之一毛，何能损益。本朝之议，初未及此。”陈宣帝乃止，杲还至石头，又遣谓之曰：“若欲合从，共图齐氏，能以樊、邓见与，方可表信。”杲答曰：“合从图齐，岂唯弊邑之利。必须城镇，宜待之于齐。先索汉南，使者不敢闻命。”还，除司仓中大夫。〕后四年，迁温州刺史，赐爵义兴县伯。大象元年，征拜御正中大夫，复使于陈。二年，除申州刺史，加开府仪同大将军，进爵为侯，邑一千三百户。除同州司会。隋开皇元年，以杲为同州总（管）〔监〕，进爵为公。俄迁工部尚书。二年，除西南道行台兵部尚书。寻以疾卒。子运，大象末，宣纳上士。杲兄长晖，位至仪同三司。

史臣曰：韦、辛、皇甫之徒，并关右之旧族也。或纡组登朝，获当官之誉；或张旃出境，有专对之才。既茂国猷，克隆家业。美矣夫！

关键词：周书,列传

解释翻译[挑错/完善]辛庆之字庆之，陇西狄道人。

世代为陇西大姓。

父亲辛显崇，任冯翊郡守，追赠雍州刺史。

辛庆之少年时由于爱好文学而被征召到洛阳，应对考试，名列第一，授秘书郎。

适逢尔朱氏作乱，魏孝庄帝命令司空杨津任北道行台，指挥太行山以东各军讨伐尔朱氏。

杨津引荐辛庆之担任行台左丞，主管筹划谋略。

抵达邺城后，得知孝庄帝突然驾崩，于是在兖州、冀州一带活动，打算联络义士，挽救国家危难。

不久，孝闵帝即位，才回到洛阳。

普泰二年(532)，升平北将军、太中大夫。

贺拔岳担任行台后，又引荐辛庆之担任行台吏部郎中、开府掾。

随即任雍州别驾。

大统初年，加车骑将军衔，不久，升任卫大将军、左光禄大夫。

后来太祖东征，任行台左丞。

当时才收复河东，辛庆之以原任官职兼任盐池都将。

四年(538)，东魏攻陷正平郡，又准备进攻盐池，见辛庆之守御周严，领军退去。

在河桥之战中，大军失利，黄河以北的郡守、县令都弃城逃跑，只有辛庆之依据盐池，抵抗强敌。

当时人称赞他仁义勇敢。

六年，代理河东郡守。

九年，入京任丞相府右长史，兼任给事黄门侍郎，授度支尚书。

又代理河东郡守。

升任通直散骑常侍、南荆州刺史，加仪同三司衔。

辛庆之地位虽高，际遇虽隆，但生性节俭朴素，车马衣服，均不崇尚华丽奢侈。

为人亲切平和，有儒者风度。

当时人十分推崇他。

又由于他通晓诸经，行为高雅，命令他与卢诞等人教授诸王。

魏废帝二年(555)，授秘书监。

不久，在任上去世。

儿子辛加陵，任主寝上士。

辛庆之的同族兄弟之子辛昂。

辛昂字进君。

才几岁时，便有成年人那样的志气操行。

有善于为人相面的，对他的父亲辛仲略说：“您家虽然世代官宦，然而功名德操富贵，没有比得上这个孩子的。”辛仲略也器重辛昂的志气，认为相面者的话很对。

十八岁时被侯景任命为行台郎中，加镇远将军衔。

侯景后来归附，辛昂于是入朝。

授丞相府行参军。

大统十四年(548)，追论归附本朝的功勋，封为襄城县男爵，食邑二百户，转任丞相府田曹参军。

尉迟迥讨伐蜀地时，辛昂应募从军。

平定蜀地以后，以战功授辅国将军、都督。

尉迟迥上表推荐辛昂担任龙州长史，并代理龙安郡守。

龙州被山谷环绕，民风粗野。

辛昂施以威信恩惠，官民都对他又怕又爱。

成都是一方都会，风俗错杂。

尉迟迥认为辛昂明达政务，又上表举荐辛昂代理成都县令。

辛昂一到成都，就与众儒生祭祀汉代郡守文翁所建的官学，共同欢饮。

他对儒生们说：“儿子孝顺，臣子忠心，老师严格，朋友守信，这是立身的紧要之处，如此而已。

如果不照这些话去做，怎能成名？各人应当自勉，才能成就美名。”辛昂言词诚恳，讲理透辟，儒生们都深有感悟，回去告诉父老们说：“辛君如此教育告诫，不可违背。”于是市面秩序井然，百姓全都接受教化。

升任梓潼郡守，授帅都督，加通直散骑常侍衔。

设置六官后，入朝任司隶上士，袭爵繁昌县公。

世宗初年，授天官府上士，加大都督衔。

武成二年(560)，授小职方下大夫，主管小兵部。

保定二年(562)，升车骑大将军、仪同三司，转任小吏部。

四年，大军东征，辛昂与大将军权景宣攻占豫州，由于战功，赏布帛二百匹。

当时益州富饶，为国家所依靠，而道路艰险，强盗为患。

诏命辛昂出使梁州、益州，军务民事，都委托他决断。

辛昂安抚劝导荒僻之民，又治理城镇，数年之间，十分安宁。

天和初年，陆腾讨伐信州各蛮族，很久未能平定。

高祖下诏，命令辛昂就便从通州、渠州等地运粮供应。

当时，临、信、楚、合等州的百姓，也大多附和叛贼。

辛昂对他们讲明利害福祸，百姓纷纷归顺朝廷。

又命令老弱运粮，壮丁参战，人们都愿意为他出力，没有怨言。

出使返回，适逢巴州万荣郡百姓反叛，围攻郡城，阻断山路。

辛昂对同行者说：“贼人强横狂暴，竟到了这种地步！如果上奏朝廷，或许会拖延一个月，孤城无援，必定沦落贼手。

要想救助近处落水的人，哪里还有功夫到远处叫人。

只要对百姓有利，我可以擅自决断。”于是从开州、通州招募三千人，加倍赶路，出乎敌人预料。

又让他们都唱中原歌曲，直取敌人营垒。

贼人没有料到，又以为是大军前来救援，于是立即溃散，州内得以安宁。

朝廷嘉奖他权宜变化而击溃贼党，诏命梁州总管、杞国公宇文亮就在军中赏赐他奴婢二十人、杂色绸缎四百匹。

宇文亮又因为辛昂在宕渠很有威望，于是上表举荐他担任渠州刺史。

随即转任通州刺史。

辛昂以诚待人，讲究信用，很得蛮族欢心。

任满回京，蛮族首领都跟随他赴京朝拜。

由于辛昂广泛教化蛮华各族，升任骠骑大将军、开府仪同三司。

当时，晋公宇文护执政，对辛昂比较亲近，高祖因此而十分忌恨辛昂。

宇文护被处死以后，对辛昂施以杖刑，辛昂因此去世。

杜杲字子晖，京兆杜陵人。

祖父杜建，曾任魏国辅国将军，追赠豫州刺史。

父亲杜皎，官至仪同三司、武都郡守。

杜杲学过经史，有施政的才干谋略。

其同族兄弟之父杜瓒，高洁正直，善于识别人才，对他十分器重，常常说：“这是我家的千里马。”当时，杜瓒担任魏国的黄门侍郎，兼任度支尚书、卫大将军、西道行台，娶魏孝武帝之妹新丰公主为妻，就把杜杲推荐给朝廷。

永熙三年(534)，入仕为奉朝请，先后升任辅国将军、成州长史、汉阳郡守。

世宗初年，转任修城郡守。

适逢凤州人仇周贡等人作乱，进攻修城，杜杲对百姓讲究信用，因此城内无人背叛。

不久，开府赵昶等各路军队进兵讨伐，杜杲率领郡兵与赵昶会合，平定贼党。

入朝任司会上士。

当初，陈文帝之弟安成王陈顼在梁国当人质，平定江陵后，陈顼按旧例应迁居长安。

陈人请求放回，太祖已经答应，但没有放人。

这时，皇帝想放陈顼回去，派杜杲为使者。

陈文帝大喜，立即派使者来访，并愿意让出黔中数州之地。

又请求划分疆界，永远交好。

由于杜杲出使符合皇帝旨意，升都督，授小御伯，前去划分疆界。

陈人把鲁山划归周朝。

皇帝于是授陈顼为柱国大将军，诏命杜杲送他回国。

陈文帝对杜杲说：“我弟承蒙以礼送回，实在是周朝的恩惠。

不过，如果不把鲁山还给你们，恐怕还不能这样。”杜杲答道：“安成王在关中，不过是咸阳的一个百姓。

然而又是陈国的皇弟，他的价值怎能只值一座城池？我朝上下亲密和睦，对己宽厚，旁及他人，上遵太祖遗旨，下思继续友好之义。

所以出此恩诏，原因就在这里。

如果知道在您看来安成王只抵得上一座鲁山，我们断不至于贪图一座城池。

况且鲁山原属梁国，梁国又是本朝属国，如果从历史沿革来看，鲁山本来就应当归属我国。

如果说拿寻常的土地，来交换自己的骨肉亲人，使者我都认为不可以，更不用说堂堂朝廷这么讲了！”陈文帝惭愧很久，才说：“刚才是开个玩笑。”从此对他接待超过一般礼节。

杜杲回去时，命人把他领到殿上，陈文帝亲自从御座上走下来，握手告别。

朝廷嘉许他，授大都督、小载师下大夫，主管小纳言，又出使陈国。

中山公宇文训任蒲州总管，让杜杲担任府司马、州治中，代理州府事。

加使持节、车骑大将军、仪同三司衔。

华皎前来归附时，诏令卫公宇文直督率元定等人援助。

与陈人交战，我军失利，元定等人投奔江南。

从此，连年交战，东南动乱。

高祖很担心这件事，于是任命杜杲为御正中大夫，出使陈国，说明保境安民之意。

陈宣帝派黄门侍郎徐陵对杜杲说：“两国交好，本来打算互救祸患，分担灾难，但贵国接纳我朝叛臣，这是为什么？”杜杲答道：“陈主从前住在我朝，并不是仰慕我朝道义而来，但是我朝皇帝授他为柱国，在百官中官职最高，子女玉帛，备礼将他送回，他才能当上皇帝，谁说这不是恩惠？郝烈一类的人，实是狂悖狡猾的边民，贵朝不曾报答恩德，反而首先接纳郝烈。

如今我朝接纳华皎，也是报答之意。

过失从贵朝开始，我朝有什么不对的？”徐陵说：“贵朝接纳华皎，志在吞并土地。

而我朝接纳郝烈，只是让他存身而已。

况且华皎身兼文职武将，窃州叛逃。

郝烈才一百来户，仅以身逃。

大小不同，怎能同日而语？”杜杲反驳说：“大小虽然不同，但受降却是一样。

如果论其先后，本朝没有过失。”徐陵说：“周朝送我主回国，就以为对我朝有恩；卫公与元定渡过长江，岂能说不是怨仇？如果计算恩惠与怨仇，也足可相抵了。”杜杲说：“元定等人兵败被囚，怨仇已消。

陈主得以称帝，其恩仍在。

况且怨由贵国而生，恩由本朝而起，以怨报恩，我还没有听说过。”徐陵于是笑而不答。

杜杲乘机对他说：“如今三方鼎足而立，各图进取，如有不和，恰恰激发了敌方的野心。

本朝与陈国，互相交好，使车往返，已有多年。

近来因为边界之事，互相成为仇敌，结怨交战，几乎每年都不停止，鹬蚌相争，势必两败俱伤。

如果让齐贼乘虚而入，那么你我双方都将遇到危难。

不如追悔祸乱，改变心思，陈国息争执之心，本朝弘礼让之义，礼尚往来，和好如初，共为犄角之势，对抗齐氏。

这不仅是两国君王的喜事，也是无数百姓的愿望。”徐陵把这些话都上奏给皇帝，陈宣帝答应。

于是派使者来访。

武帝建德初年，任司城中大夫，出使陈国。

陈宣帝对杜杲说：“长湖公的将士虽然已经筑馆安置，但是未必没有思北之情。

王褒、庾信等人羁留关中，也当有思南之念。”杜杲揣测陈宣帝的意思，是打算拿元定的将士来交换王褒等人。

于是回答道：“长湖公率军不守纪律，临难脱身，他既然不能为忠节而死，又有什么用？好比从牛身上拔下一根毛，无妨大局。

本朝的商议，当初并没有涉及这些。”陈宣帝不再说什么。

杜杲回来时路过石头，陈宣帝又派使者赶上，对杜杲说：“如果打算合力对付齐国，贵朝应把樊州、邓州让给我们，才算表示诚意。”杜杲答道：“合力对付齐国，难道只图破败州邑的好处？如果真需要城镇，应当向齐国索取。

如今先向我朝索取汉水以南地区，我不敢从命。”回来后，授司仓中大夫。

过了四年，升任温州刺史，赐爵义兴县伯。

大象元年(579)，调任御正中大夫，又出使陈国。

二年，授申州刺史，加开府仪同大将军衔，晋封侯爵，食邑一千三百户。

又授同州司会。

隋开皇元年(581)，被任命为同州总监，晋封公爵。

随即升任工部尚书。

二年，授西南道行台兵部尚书。

不久因病去世。

儿子杜运，大象末年，任宣纳上士。

杜杲的兄长杜长晖，官至仪同三司。

上一篇：列传·卷三十八

下一篇：列传·卷四十

全   文：周书

