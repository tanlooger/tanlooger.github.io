---
---
---
title: 赵贵独孤信侯莫陈崇
---

赵贵字符贵，天水南安人也。曾祖达，魏库部尚书、临晋子。祖仁，以良家子镇武川，因家焉。

贵少颖悟，有节概。魏孝昌中，天下兵起，贵率乡里避难南迁。属葛荣陷中山，遂被拘逼。荣败，尔朱荣以贵为别将，从讨元颢有功，赐爵燕乐县子，授伏波将军、武贲中郎将。从贺拔岳平关中，赐爵魏平县伯，邑五百户。累迁镇北将军、光禄大夫、都督。

及岳为侯莫陈悦所害，将吏奔散，莫有守者。贵谓其党曰：“吾闻仁义岂有常哉，行之则为君子，违之则为小人。朱伯厚、王叔治感意气微恩，尚能蹈履名节；况吾等荷贺拔公国士之遇，宁可自同众人乎？”涕泣歔欷。于是从之者五十人。乃诣悦诈降，悦信之。因请收葬岳，言辞慷慨，悦壮而许之。贵乃收岳尸还，与寇洛等纠合其众，奔平凉，共图拒悦。贵首议迎太祖，语在太祖纪。太祖至，以贵为大都督，领府司马。悦平，以本将军、持节，行秦州事、当州大都督。为政清静，民吏怀之。

齐神武举兵向洛，使其都督韩轨，进据蒲阪。太祖以贵为行台，与梁御等讨之。未济河而魏孝武已西入关。拜车骑大将军、仪同三司、兼右卫将军。时曹泥据灵州拒守，以贵为大都督，与李弼等率众讨之。进爵为侯、增邑五百户。又以预立魏文帝勋，进爵为公，增邑通前一千五百户。寻授岐州刺史。时以军国多务，藉贵力用，遂不之部。仍领大丞相府左长史，加散骑常侍。梁仚定称乱河右，以贵为陇西行台，率众讨破之。从太祖复弘农，战沙苑，拜侍中、骠骑大将军、开府仪同三司，进爵中山郡公，除雍州刺史。从战河桥，贵与怡峰为左军，战不利，先还。又从援玉壁，齐神武遁去。高仲密以北豫州降，太祖率师迎之，与东魏人战于邙山。贵为左军，失律，诸军因此并溃。坐免官，以骠骑、大都督领本军。寻复官爵，拜御史中尉，加大将军。东魏将高岳、慕容绍宗等围王思政于颍川，贵率军援之，东南诸州兵亦受贵节度。东魏人遏洧水灌城，军不得至，思政遂没。贵乃班师。寻拜柱国〔大〕将军，赐姓乙弗氏。茹茹寇广武，贵击破之，斩首数千级，收其辎重，振旅而还。六官建，以贵为太保、大宗伯，改封南阳郡公。孝闵帝践阼，迁太傅、大冢宰，进封楚国公，邑万户。

初，贵与独孤信等皆与太祖等夷，及孝闵帝即位，晋公护摄政，贵自以元勋佐命，每怀怏怏，有不平之色，乃与信谋杀护。及期，贵欲发，信止之。寻为开府宇文盛所告，被诛。

独孤信，云中人也，本名如愿。魏氏之初，有三十六部，其先伏留屯者，为部落大人，与魏俱起。祖俟尼，和平中，以良家子自云中镇武川，因家焉。父库者，为领民酋长，少雄豪有节义，北州咸敬服之。

信美容仪，善骑射。正光末，与贺拔度等同斩卫可孤，由是知名。以北边丧乱，避地中山，为葛荣所获。信既少年，好自修饰，服章有殊于众，军中号为独孤郎。

及尔朱氏破葛荣，以信为别将。从征韩娄，信疋马挑战，擒贼渔阳王袁肆周，以功拜员外散骑侍郎。寻转骁骑将军，因镇滏口。元颢入洛，荣以信为前驱，与颢党战于河北，破之。拜安南将军，赐爵爰德县侯。

建明初，出为荆州新野镇将，带新野郡守。寻迁荆州防城大都督，带南乡守。频典二部，皆有声绩。贺拔胜出镇荆州，乃表信为大都督。从胜攻梁下溠戍，破之，迁武卫将军。及胜弟岳为侯莫陈悦所害，胜乃令信入关，抚岳余众。属太祖已统岳兵，信与太祖乡里，少相友善，相见甚欢。因令信入洛请事，至雍州，大使元毗又遣信还荆州。寻征信入朝，魏孝武雅相委任。

及孝武西迁，事起仓卒，信单骑及之于瀍涧。孝武叹曰：“武卫遂能辞父母，捐妻子，远来从我。世乱识贞良，岂虚言哉。”即赐信御马一疋，进爵浮阳郡公，邑一千户。

时荆州虽陷东魏，民心犹恋本朝。乃以信为卫大将军、都督三荆州诸军事，兼尚书右仆射、东南道行台、大都督、荆州刺史以招怀之。信至武陶，东魏遣其弘农郡守田八能，率蛮左之众，拒信于淅阳；又遣其都督张齐民，以步骑三千出信之后。信谓其众曰：“今我士卒不满千人，而首尾受敌。若却击齐民，则敌人谓为退走，必来要截。未若先破八能。”遂奋击，八能败而齐民亦溃。信乘胜袭荆州。东魏刺史辛纂勒兵出战。士庶既怀信遗惠，信临阵喻之，莫不解体。因而纵兵击之，纂大败，奔城趋门，未及阖，信都督杨忠等前驱斩纂。语在忠传。于是三荆遂定。就拜车骑大将军、仪同三司。

东魏又遣其将高敖曹、侯景等率众奄至。信以众寡不敌，遂率麾下奔梁。居三载，梁武帝方始许信还北。信父母既在山东，梁武帝问信所往，信答以事君无二。梁武帝深义之，礼送甚厚。大统三年秋，至长安。自以亏损国威，上书谢罪。魏文帝付尚书议之，七兵尚书、陈郡王（王言）〔玄〕等议，以为“边将董戎，龚行天罚，丧师败绩，国刑无舍。荆州刺史独孤如愿，任当推毂，远袭襄、宛，斩贼帅辛纂，传首京师，论功语效，寔合嘉赏。但庸绩不终，旋致沦没，责成之义，朝寄有违。然孤军数千，后援未接，贼众我寡，难以自固。既经恩降，理绝刑书。昔秦宥孟明，汉舍广利，卒能改过立功，垂芳竹帛。以今方古，抑有成规。臣等参议，请赦罪，复其旧职”。魏文帝诏曰：“如愿荆、襄之役，寔展功效。既属强寇，力屈道穷，归贼不可，还朝路绝，适事求宜，未足称过。违难如吴，诚贯夷险，义全终始，良可嘉叹。复情存谦退，款心谢责。宁容议及恩降，止云免咎，斯则事失权宜，理乖通变。可转骠骑大将军，加侍中、开府，其使持节、仪同三司、浮阳郡公悉如故。”寻拜领军。仍从太祖复弘农，破沙苑。改封河内郡公，增邑二千户。时俘虏中有信亲属，始得父凶问，乃发丧行服。寻起为大都督，率众与冯翊王元季海入洛阳。颍、豫、襄、广、陈留之地，并相继款附。四年，东魏将侯景等率众围洛阳。信据金墉城，随方拒守，旬有余日。及太祖至瀍东，景等退走。信与李远为右军，战不利，东魏遂有洛阳。六年，侯景寇荆州，太祖令信与李弼出武关。景退，以信为大使，慰抚三荆。

寻除陇右十州大都督、秦州刺史。先是，守宰闇弱，政令乖方，民有冤讼，历年不能断决。及信在州，事无壅滞。示以礼教，劝以耕桑，数年之中，公私富实。流民愿附者数万家。太祖以其信着遐迩，故赐名为信。七年，岷州刺史、赤水蕃王梁仚定举兵反，诏信讨之。仚定寻为其部下所杀。而仚定子弟，仍收其余众。信乃勒兵向万年，顿三交口。贼并力拒守，信因诡道趋稠松岭。贼不虞信兵之至，望风奔溃。乘胜逐北，径至城下，贼并出降。加授太子太保。邙山之战，大军不利。信与于谨收散卒自后击之，齐神武追骑惊扰，诸军因此得全。十二年，凉州刺史宇文仲和据州不受代，太祖令信率开府怡峰讨之。仲和婴城固守，信夜令诸将以冲梯攻其东北，信亲帅壮士袭其西南，值明克之。擒仲和，虏其民六千户，送于长安。拜大司马。十三年，大军东讨。时以茹茹为寇，令信移镇河阳。十四年，进位柱国大将军。录克下溠、守洛阳、破岷州、平凉州等功，增封，听回授诸子。于是第二子善封魏宁县公，第三子穆文侯县侯，第四子藏义宁县侯，邑各一千户；第五子顺项城县伯，第六子陀建忠县伯，邑各五百户。信在陇右岁久，启求还朝，太祖不许。或有自东魏来者，又告其母凶问，信发丧行服。属魏太子与（世）〔太〕祖巡北边，因至河阳吊信。信陈哀苦，请终礼制，又不许。于是追赠信父库者司空公，追封信母费连氏常山郡君。十六年，大军东讨，信率陇右数万人从军，至崤阪而还。迁尚书令。六官建，拜大司马。孝闵帝践阼，迁太保、大宗伯，进封卫国公，邑万户。

赵贵诛后，信以同谋坐免。居无几，晋公护又欲杀之，以其名望素重，不欲显其罪，逼令自尽于家。时年五十五。

信风度弘雅，有奇谋大略。太祖初启霸业，唯有关中之地，以陇右形胜，故委信镇之。既为百姓所怀，声振邻国。东魏将侯景之南奔梁也，魏收为檄梁文，矫称信据陇右不从宇文氏，仍云无关西之忧，欲以威梁人也。又信在秦州，尝因猎日暮，驰马入城，其帽微侧。诘旦，而吏民有戴帽者，咸慕信而侧帽焉。其为邻境及士庶所重如此。

子罗，先在东魏，乃以次子善为嗣。及齐平，罗至。善卒，又以罗为嗣。罗字罗仁。大象元年，除楚安郡守，授仪同大将军。

善（子）〔字〕伏陀，幼聪慧，善骑射，以父勋，封魏宁县公。魏废帝元年，又以父勋，授骠骑大将军、开府仪同三司，加侍中，进爵长安郡公。孝闵帝践阼，除河州刺史。以父负舋，久废于家。保定三年，乃授龙州刺史。天和六年，袭爵河内郡公，邑二千户。从高祖东讨，以功授上开府。寻除兖州刺史，政存简惠，百姓安之。卒于位，年三十八。赠使持节、柱国、定赵恒沧瀛五州诸军事、定州刺史。

信长女，周明敬后；第四女，元贞皇后；第七女，隋文献后。周隋及皇家，三代皆为外戚，自古以来，未之有也。

隋文帝践极，乃下诏曰：“褒德累行，往代通规；追远慎终，前王盛典。故使持节、柱国、河内郡开国公信，风宇高旷，独秀生人，睿哲居宗，清猷映世。宏谟长策，道着于弼谐；纬义经仁，事深于拯济。方当宣风廊庙，亮采台阶，而世属艰危，功高弗赏。眷言令范，事切于心。今景运初开，椒闱肃建。载怀涂山之义，无忘褒纪之典。可赠太师、上柱国、冀定相沧瀛赵恒洺贝十州诸军事、冀州刺史，〔封〕赵国公，邑一万户。谥曰景。”追赠信父库者使持节、太尉、上柱国、定恒沧瀛平燕六州诸军事、定州刺史，封赵国公，邑一万户。谥曰恭。信母费连氏，赠太尉恭公夫人。

侯莫陈崇字尚乐，代郡武川人。其先，魏之别部，居库斛真水。五世祖曰太骨都侯。其后，世为渠帅。祖允，以良家子镇武川，因家焉。父兴，殿中将军、羽林监。

崇少骁勇，善驰射，谨悫少言。年十五，随贺拔岳与尔朱荣征葛荣。又从元天穆讨邢杲，平之。以功除建威将军。别从岳破元颢于洛阳。迁直寝。

后从岳入关，破赤水蜀。时万俟丑奴围岐州，遣其将李。尉迟菩萨将兵向武功。崇从岳力战破之，乘胜逐北，解岐州围。又赴百里细川，破贼帅侯伏侯元进栅。丑奴率其余众奔高平，崇与轻骑逐北，至泾州长坑及之。贼未成列，崇单骑入贼中，于马上生擒丑奴。于是大呼，众悉披靡，莫敢当之。后骑益集，贼徒因悉逃散，遂大破之。岳以丑奴所乘马及宝剑金带赏崇。除安北将军、太中大夫、都督，封临泾县侯，邑八百户。

及岳为侯莫陈悦所害，崇与诸将同谋迎太祖。太祖至军，原州刺史史归犹为悦守。太祖遣崇袭归。崇潜军夜往，轻将七骑，直到城下，余众皆伏于近路。归见骑少，遂不设备。崇即入据城门。时李远兄弟在城内，先知崇来，于是中外鼓噪，伏兵悉起，遂擒归，斩之以崇行原州事。仍从平悦，转征西将军。又遣崇慰抚秦州，别封广武县伯，邑七百户。

大统元年，除泾州刺史，加散骑常侍、大都督，进爵为公，累迁车骑大将军、仪同三司、骠骑大将军、开府仪同三司，改封彭城郡公，邑三千户。三年，从擒窦泰，复弘农，破沙苑，增邑二千户。四年，从战河桥，崇功居多。七年，稽胡反，崇率众讨平之。寻除雍州刺史，兼太子詹事。十五年，进位柱国大将军，转少傅。魏恭帝元年，出为宁州刺史，迁尚书令。六官建，拜大司空。孝闵帝践阼，进封梁国公，邑万户，加太保。历大宗伯、大司徒。

保定三年，崇从高祖幸原州，高祖夜还京师，窃怪其故。崇谓所亲人常升曰：“吾昔闻卜筮者言，晋公今年不利。车驾今忽夜还，不过是晋公死耳。”于是众皆传之。或有发其事者。高祖召诸公卿于大德殿，责崇。崇惶恐谢罪。其夜，护遣使将兵就崇宅，逼令自杀。礼葬如常仪。谥曰躁。护诛后，改谥曰庄闵。

子芮嗣。拜大将军，进位柱国。从高祖东伐，率众守太行道。并州平，授上柱国。仍从平邺，拜大司马。

崇弟琼，字世乐。年八岁丧父，养母至孝，善事诸兄，内外莫不敬之。以军功封灵丘县男，邑三百户。从魏孝武入关，为太祖直荡都督。大统二年，迁尚药典御。三年，拜太子右卫率，进爵为侯。从独孤信征梁仚定。累迁北秦州刺史。十四年，拜车骑大将军、仪同三司。孝闵帝践阼，进爵武安县公，增邑并前二千户。出为郢州刺史。武成二年，迁金州总管、六州诸军事、金州刺史。保定元年，拜大将军。天和四年，转荆州总管、十四州八防诸军事、荆州刺史。寻进位柱国，进爵同昌郡公。建德二年，拜大宗伯，出为秦州总管。四年，从高祖东伐，为后二军总管。寻改封武威郡公。大象二年，加上柱国。

琼弟凯，字敬乐。性刚正，颇好经史。随兄崇，以军功赐爵下蔡县男。大统元年，为东宫侍书。从太祖擒窦泰，破沙苑阵，以功拜宁远将军。累迁羽林监、东宫洗马、太子庶子，进授都督。十四年，兄崇以平原州功，赐爵灵武县侯，诏听转授凯。累迁东宫武卫率、尚书右丞，转左丞，进位车骑大将军、仪同三司。六官建，授司门下大夫。孝闵帝践阼，拜工部中大夫，进位开府仪同三司，转司宪中大夫，进爵为公，复除工部中大夫。世宗初，出为宜州刺史。武成二年，入为礼部中大夫。保定中，复为陵州刺史，转丹州刺史。所在颇有政绩。天和中，入为司会中大夫。建德二年，为聘齐使主。

史臣曰：萧何文吏自爱，惧秦法诛戮，乃推奉汉高；李通家传谶术，知刘氏当兴，遂翊戴光武。终而白水复禹，中阳纂尧。方策以为美谈，功臣仰其徽烈。赵贵志怀忠义，首倡大谋，爰启圣明，克复雠耻。关中全百二之险，周室定三分之业，彼此一时，足为连类。独孤信威申南服，化洽西州。信着遐方，光照邻国。侯莫陈崇以勇悍之气，当战争之利，轻骑启高平之扉，疋马得长坑之捷。并以宏材远略，附凤攀龙，绩着元勋，位居上衮。而识惭明悊，咸以凶终，惜哉！信虽不免其身，庆延于后。三代外戚，何其盛欤。

初，魏孝庄帝以尔朱荣有翊戴之功，拜荣柱国大将军，位在丞相上。荣败后，此官遂废。大统三年，魏文帝复以太祖建中兴之业，始命为之。其后功参佐命，望实俱重者，亦居此职。自大统十六年以前，任者凡有八人。太祖位总百揆，督中外军。魏广陵王欣，元氏懿戚，从容禁闱而已。此外六人，各督二大将军，分掌禁旅，当爪牙御侮之寄。当时荣盛，莫与为比。故今之称门阀者，咸推八柱国家云。今并十二大将军录之于左。使持节、太尉、柱国大将军、大都督、尚书左仆射、陇右行台、少师、陇西郡开国公李虎，使持节、太傅、柱国大将军、大宗伯、大司徒、广陵王元欣，使持节、太保、柱国大将军、大都督、大宗伯、赵郡开国公李弼，使持节、柱国大将军、大都督、大司马、河内郡开国公独孤信，使持节、柱国大将军、大都督、大司寇、南阳郡开国公赵贵，使持节、柱国大将军、大都督、大司空、常山郡开国公于谨，使持节、柱国大将军、大都督、少傅、彭城郡开国公侯莫陈崇。

右与太祖为八柱国。

右十二大将军，又各统开府二人。每一开府领一军兵，是为二十四军。

自大统十六年以前，十二大将军外，念贤及王思政亦作大将军。然贤作牧陇右，思政出镇河南，并不在领兵之限。此后功臣，位至柱国及大将军者众矣，咸是散秩，无所统御。六柱国、十二大将军之后，有以位次嗣掌其事者，而德望素在诸公之下，不得预于此列。

关键词：周书,列传

解释翻译[挑错/完善]赵贵字元贵，天水南安人。

曾祖赵达，曾任魏朝库部尚书，封临晋子。

祖父赵仁，以家世清白而镇守武川，就把家安在这里。

赵贵从小就聪慧过人，有志节气概。

魏孝昌年间，天下战乱，赵贵带领乡人南迁避难。

正值葛荣攻陷中山，于是被拘禁。

葛荣失败后，尔朱荣任命赵贵为别将，随从征讨元颢有功，赐爵燕乐县子，授官伏波将军、武贲中郎将。

又跟随贺拔岳平定关中，赐爵魏平县伯，食邑五百户。

多次升迁，官至镇北将军、光禄大夫、都督。

贺拔岳被侯莫陈悦杀害以后，将领官吏各自逃散，没有人忠于职守。

赵贵对他的亲信们说：“我听说仁义之道难以持之以恒，实行它就是君子，违背它就是小人。

朱伯厚、王叔治感激意气恩惠，还能保持名望节操，何况我们承蒙贺拔公待以国士之礼，难道能混同于其他人吗？”说到这里，赵贵痛哭流涕。

于是有五十人随从赵贵，到侯莫陈悦处假装归降，侯莫陈悦信以为真。

赵贵乘机请求为贺拔岳收葬，言词慷慨。

侯莫陈悦认为他很有勇气，答应了他的请求。

赵贵于是收殓贺拔岳尸体而归，与寇洛等人纠集部众，逃往平凉，共同商议抗拒侯莫陈悦。

赵贵首先提议迎接太祖，事见《太祖纪》。

太祖来到以后，任命赵贵为大都督，兼府司马。

侯莫陈悦被平定以后，赵贵以原来的军职和持节，代理秦州政务，任秦州大都督。

赵贵治事清平恬静，百姓和下属官吏都很怀念他。

齐神武发兵进攻洛阳，派都督韩轨进占蒲坂。

太祖任命赵贵为行台，与梁御等人率军征讨。

还没有渡过黄河，而魏孝武帝已经西入函谷关。

授车骑大将军、仪同三司，兼右卫将军。

当时曹泥据守灵州抵抗，任命赵贵为大都督，与李弼等人率军征讨。

晋封侯爵，食邑增加五百户。

又因参与奉立魏文帝的功劳，晋封公爵，食邑增至千一五百户。

又授岐州刺史，仍兼大丞相府左长史，加散骑常侍衔。

梁人山定在黄河以西叛乱，任命赵贵为陇西行台，率军将其击败。

又跟随太祖收复弘农，战于沙苑，被任命为侍中、骠骑大将军、开府仪同三司，晋封中山郡公，授雍州刺史。

参与河桥之战，赵贵与怡峰为左军，作战失利，率先退回。

又参与支援玉壁，齐神武逃走。

高仲密举北豫州归降，太祖率军迎接，在邙山与东魏军队作战。

赵贵为左军，作战失利，导致全军溃败。

因罪被罢免官职，以骠骑、大都督衔统率本部兵马。

不久恢复官爵，任御史中尉，加大将军衔。

东魏将领高岳、慕荣绍宗等把王思政包围在颍川，赵贵率军支援，东南各州兵马也归赵贵调度。

东魏人壅断洧水灌城，援军无法靠近，王思政全军覆没。

赵贵撤军返回。

不久任柱国大将军，赐姓乙弗。

蠕蠕侵犯广武，赵贵将其击败，斩得首级数千，缴获其军用物资，整顿军队凯旋。

六官建立后，任命赵贵为太保、大宗伯，改封南阳郡公。

孝闵帝登基后，升太傅、大冢宰，晋封楚国公，食邑一万户。

当初，赵贵与独孤信等人都与太祖平辈，等到孝闵帝登基，晋公宇文护代君主处理国政，赵贵自以为是元勋重臣，心中常不服气，神色不平，就与独孤信商议谋杀宇文护。

到了约定的日期，赵贵想要起事，被独孤信阻止。

随即被开府宇文盛告发，被处死。

独孤信是云中人，原名如愿。

魏氏开始崛起时，有三十六个部落，他的祖先伏留屯是部落首领，与魏氏一块兴起。

祖父俟尼，在和平年间以家世清白从云中镇守武川，就把家安在那里。

父亲库者，任领民酋长，从小就雄武豪迈，有节操义行，北方各州人都很敬佩他。

独孤信容貌漂亮，仪表翩翩，善于骑马射箭。

正光末年，与贺拔度等一块杀掉卫可孤，从此出名。

后来由于北部边境发生战乱，避居中山，被葛荣捉住。

独孤信年纪轻轻，喜欢修饰打扮，他的标志官阶的服饰与别人不一样，军中称他为“独孤郎”。

尔朱氏击败葛荣后，任命独孤信为别将。

跟随征伐韩娄，独孤信匹马挑战，活捉贼部渔阳王袁肆周，以战功授员外散骑侍郎。

不久转任骁骑将军，镇守滏口。

元颢进据洛阳，尔朱荣派独孤信为前锋，与元颢部下战于黄河北岸，将其击败。

授安南将军，赐爵爰德县侯。

建明初年，出任荆州新野镇将，兼任新野郡守。

不久，升任荆州防城大都督，兼任南乡守。

接连治理两个地方，都有名声政绩。

贺拔胜出镇荆州，举荐独孤信任大都督。

跟随贺拔胜攻克梁国下氵差戍，升武卫将军。

贺拔胜之弟贺拔岳被侯莫陈悦杀害以后，贺拔胜命令独孤信入函谷关，招抚贺拔岳的残余部众。

当时太祖已经统率贺拔岳的军队，独孤信与太祖是同乡，从小就很要好，此时见面都很高兴。

太祖就命令独孤信到洛阳办事，走到雍州时，大使元毗又派独孤信返回荆州。

不久，征调独孤信入朝，魏孝武帝予以重任。

孝武帝西迁时，事情极为突然，独孤信一个人骑着马，在沥水、涧水之间赶上他。

孝武帝感叹地说：“武卫将军能够辞别父母，抛弃妻小，从那么远的地方赶来跟我。

世道动乱，方识忠良，这难道是空话吗？”立即赏赐独孤信御马一匹，晋爵浮阳郡公，食邑一千户。

当时，荆州虽被东魏占领，百姓之心还是眷怀本朝。

于是任命独孤信为卫大将军、都督三荆州诸军事，兼任尚书右仆射、东南道行台、大都督、荆州刺史，用来招抚荆州百姓。

独孤信到武陶，东魏派弘农郡守田八能率领蛮人东部之众，在淅阳抗拒独孤信；又派都督张齐民率步兵骑兵三千人，绕到独孤信后路。

独孤信对部众说：“现在我们兵力不足千人，而且前后都有敌人。

如果回过头来攻击张齐民，敌人以为我军要逃跑，必然前来截击，不如先打败田八能。”于是奋起攻击，打败了田八能，张齐民也跟着溃败。

独孤信乘胜袭击荆州。

东魏刺史辛纂率兵出来迎战。

荆州士人平民感念独孤信的恩泽，独孤信又临阵讲明利害，荆州守军分崩离析。

独孤信乘机发兵进攻，辛纂大败，奔回城门，还没有来得及关上城门，已被独孤信部下的都督杨忠等人赶上杀死。

事迹见《杨忠传》。

三荆于是平定。

就地任命他为车骑大将军、仪同三司。

东魏又派高敖曹、侯景等将领率军突然而至。

独孤信认为敌众我少，率领部下逃到梁国。

在那里住了三年，梁武帝才准许他回到北方。

独孤信的父母住在太行山以东，梁武帝问他往哪里去，他回答说：“侍奉君主，决无二心。”梁武帝认为他很讲信义，送给他很多礼物。

大统三年(537)秋天，独孤信到达长安。

他认为自己的行为有损国家的威望，就上书请求治罪。

魏文帝交尚书讨论。

七兵尚书、陈郡王元玄等商议，认为“边将督军，恭行上天之赏罚；军队被歼而至大败，国法不会放过。

荆州刺史独孤如愿，身当重任，远袭襄、宛，斩杀敌军主帅辛纂，传示其首级于京师，论功应当赏赐。

可惜他功绩未能善始善终，迅即沦落于他国，违背了朝廷的期望。

然而他孤军数千，并无后援，贼众我寡，实难自保。

皇恩已降，不应再绳之以法。

从前秦国宽恕孟明，汉朝赦免广利，他们后来都能改过立功，名垂青史。

拿今天来比拟古人，也有成规可循。

臣等商议，请陛下赦免独孤信的罪过，恢复他原来的职务。”魏文帝下诏说：“独孤信荆、襄之战，实有大功。

既遇强敌，力尽道阻，不肯降贼，还朝无路，权宜之计，不足为错。

避难江南，履顺入险，情义始终，实可赞叹。

况且谦虚退让，诚心谢罪，如果只商议降恩免罪，则不合随势而宜、变通事理之道。

可转任骠骑大将军，加侍中、开府衔，其使持节、仪同三司、浮阳郡公之官爵照旧。”不久任领军。

随从太祖收复弘农，攻克沙苑。

改封河内郡公，食邑增加二千户。

当时俘虏中有独孤信的亲属，才知道父亲已经去世，于是公告于众，为之服丧守孝。

随即被起用为大都督，率军与冯翊王元季海进入洛阳。

颍、豫、襄、广、陈留等地相继诚心归附。

四年，东魏将领侯景等人率军围攻洛阳。

独孤信据守金墉城，随着敌军的进攻方向予以抵御，坚持了十几天，等到太祖抵达氵廛水东岸，侯景等人才撤军。

独孤信与李远为右军，作战失利，东魏攻占洛阳。

六年，侯景侵犯荆州，太祖命令独孤信与李弼从武关出兵。

侯景撤军后，任命独孤信为大使，抚慰三荆。

不久，任陇右十州大都督、秦州刺史。

起初，地方官员昏庸懦弱，政令悖谬，百姓有冤上诉，多年不能裁定。

独孤信到秦州后，公事再无积压。

他以礼义教化百姓，劝他们耕田养蚕，过了几年，公私两家都富足起来，流离的百姓有数万家自愿归附。

由于他诚信之名远近皆知，所以太祖赐名为“信”。

七年，岷州刺史、赤水蕃王梁人山定起兵反叛，诏令独孤信前去征讨。

不久，梁人山定被其部下杀死，梁人山定的子弟又收编其残余部众。

独孤信就率兵奔向万年，驻兵三交口。

贼众全力拒守，独孤信乘机从一条隐秘的小道进军稠松岭。

贼众没有料到独孤信军队从这里打来，一看势头不对，便溃逃而去。

独孤信乘胜追击，直达城下，贼众出城投降。

加授太子太保。

邙山之战时，大军失利。

独孤信和于谨收集散兵从后面袭击，惊扰了齐神武追击的骑兵，各路兵马因此得以保全。

十二年，凉州刺史宇文仲和占据州城不愿去职，太祖命令独孤信率领开府怡峰前去征讨。

宇文仲和环城固守。

夜里，独孤信命令诸将用冲梯进攻东北角，他亲自率领壮士袭击西南角，天明时将城攻克，活捉宇文仲和，俘虏百姓六千户，全都解送到长安。

授为大司马。

十三年，大军东征。

当时因与蠕蠕为敌，令独孤信移守河阳。

十四年，升柱国大将军，总括攻克下氵差、保卫洛阳、占领岷州、平定凉州等战功，增加封爵，听任他转授儿子们。

于是，次子独孤善封魏宁县公，三子独孤穆封文侯县侯，四子独孤藏封义宁县侯，各食邑一千户；五子独孤顺封项城县伯，六子独孤陀封建忠县伯，食邑各五百户。

独孤信在陇山以西多年，请求回朝，太祖不答应。

有人从东魏来，又告诉他母亲去世的消息，独孤信公告于众，服丧守孝。

当时魏太子与太祖巡视北部边境，顺便到河阳慰问独孤信。

独孤信陈述哀苦之情，请求为母亲服满三年之丧，又不被允许。

追赠独孤信之父库者为司空公，追封独孤信之母费连氏为常山郡君。

十六年，大军东征，独孤信率领陇山以西数万人随军，到崤坂而回。

升尚书令。

六官建立后，任大司马。

孝闵帝登基，升太保、大宗伯，晋封卫国公，食邑一万户。

赵贵被处死后，独孤信以同谋罪被免职。

家居不久，晋公宇文护又想杀掉他。

由于独孤信一向很有名望，不打算公开他的罪过，就逼迫他在家自尽。

当时独孤信五十五岁。

独孤信风度宏深高雅，有奇谋大略。

太祖开辟霸业时，只据有关中之地。

由于陇山以西地势优越便利，所以委任独孤信镇守，受到百姓怀念，声威远震邻国。

东魏将领侯景投奔梁国时，魏收写了一篇声讨梁国的檄文，假称独孤信据陇右而不听从宇文氏，声言东魏并无关西之忧，想以此来威胁梁国。

独孤信在秦州时曾因打猎而天晚，骑马入城，帽子歪了一点。

第二天，官吏、百姓有戴帽的，都学着独孤信的样子歪戴着。

他就是这样被邻境和士人百姓所看重。

长子独孤罗，原来住在东魏，就以次子独孤善为继承人。

平定齐国以后，独孤罗来到。

独孤善去世，又以独孤罗为继承人。

独孤罗字罗仁。

大象元年(579)，任楚安郡守，授职仪同大将军。

独孤善字伏陀，小时聪明慧颖，善于骑马射箭，以父亲的功绩，封为魏宁县公。

魏废帝元年(552)，又以父亲功勋，被任命为骠骑大将军、开府仪同三司，加侍中衔，晋爵长安郡公。

孝闵帝登基后，授河州刺史。

由于父亲有罪，被免职后久居在家。

保定三年(563)，才被任命为龙州刺史。

天和六年(571)，承袭河内郡公，食邑三千户。

随从高祖东征，以战功授上开府。

不久，任兖州刺史，为政简切仁惠，百姓得以安宁。

在职位上去世，时年三十八岁。

追赠使持节、柱国、定赵恒沧瀛五州诸军事、定州刺史等衔。

独孤信长女为周朝明敬皇后，第四女为元贞皇后，第七女为隋朝文献皇后。

从周朝、隋朝到大唐，独孤氏三代都是帝王的母族、妻族，自古以来没有过这样的先例。

隋文帝登基后，下诏追赠独孤信为太师、上柱国以及冀、定、相、沧、瀛、赵、恒、氵名、贝十州诸军事、冀州刺史，追封赵国公，食邑一万户，谥号为“景”。

又追赠独孤信之父库者为使持节、太尉、上柱国以及定、恒、沧、瀛、平、燕六州诸军事、定州刺史，追封赵国公，食邑一万户，谥号为“恭”。

追赠独孤信之母费连氏为太尉恭公夫人。

侯莫陈崇字尚乐，代郡武川人。

他的先辈属于魏国的别支，住在库斛真水。

五世祖叫太骨都侯。

从五世祖以后，世代都担任部落首领。

祖父侯莫陈允，以良家子弟镇守武川，就把家安在那里。

父亲侯莫陈兴，任殿中将军、羽林监。

侯莫陈崇少年时就勇猛果敢，善于骑马射箭，谨慎诚朴，不多说话。

十五岁时，随贺拔岳、尔朱荣征讨葛荣。

又随元天穆平定邢杲。

以战功授建威将军。

另外又随贺拔岳在洛阳击败元颢。

官升直寝。

后来随贺拔岳入函谷关，打败赤水蜀。

当时万俟丑奴围攻岐州，派将领尉迟菩萨率兵向武功推进。

侯莫陈崇随从贺拔岳奋力作战，打败敌人，又乘胜追击，解了岐州之围。

又进军百里细川，攻破贼帅侯伏侯元进的营地。

万俟丑奴率领残军逃奔高平，侯莫陈崇与轻装骑兵追击，到泾州长坑赶上敌人。

贼军尚未布成阵势，侯莫陈崇匹马冲入贼中，将万俟丑奴从马上活捉过来，乘机大呼，贼众惊慌溃散，没有人敢于抵挡。

后续骑兵纷纷赶到，贼众全部逃散，大获全胜。

贺拔岳把万俟丑奴所乘的马匹和他的宝剑、金带赏给侯莫陈崇。

任安北将军、太中大夫、都督，封临泾县侯，食邑八百户。

贺拔岳被侯莫陈悦杀害后，侯莫陈崇与诸将商议迎接太祖。

太祖来到军营后，原州刺史史归还在为侯莫陈悦守城。

太祖派侯莫陈崇袭击史归。

侯莫陈崇在夜里悄悄出兵，他乘着轻便小车，率领七名骑兵，直抵城下，其余的兵马都埋伏在附近路边。

史归见他的人数很少，就不再防备，侯莫陈崇立即闯入，占据了城门。

当时城内的李远兄弟预先知道侯莫陈崇要来，于是城内城外一片呐喊，伏兵冲出，活捉了史归，把他杀掉。

以侯莫陈崇代理原州政事。

又随从平定侯莫陈悦，转为征西将军。

派侯莫陈崇安抚秦州，另封广武县伯，食邑七百户。

大统元年(535)，任泾州刺史，加散骑常侍、大都督衔，晋封公爵，后升至车骑大将军、仪同三司、骠骑大将军、开府仪同三司，改封彭城郡公，食邑三千户。

三年，参与活捉窦泰、收复弘农、攻克沙苑诸役，食邑增加二千户。

四年，参与河桥之战，多有战功。

七年，稽胡反叛，侯莫陈崇率军将其荡平。

不久，被任命为雍州刺史，兼太子詹事。

十五年，升为柱国大将军，转官少傅。

魏恭帝元年(554)，出任宁州刺史，升尚书令。

六官建立后，被任命为大司空。

孝闵帝登基，晋封梁国公，食邑万户，加太保衔。

历任大宗伯、大司徒。

保定三年(563)，侯莫陈崇跟随高祖巡视原州，高祖夜里返回京师，人们私下感到奇怪。

侯莫陈崇对他的亲信常升说：“从前我听占卜者说，晋公今年不吉利。

君王今天忽然连夜赶回京师，不外乎是晋公死了。”于是众人把这话传开。

有人告发了这件事。

高祖在大德殿召集公卿，责备侯莫陈崇。

侯莫陈崇心中恐惧，请求治罪。

当夜，宇文护派人率兵包围了侯莫陈崇的住宅，逼他自杀。

依照常规礼仪为他举行葬礼。

谥号为“躁”。

宇文护伏诛后，改谥“庄闵”。

其子侯莫陈芮继承了他的爵封，任大将军，升柱国。

随从高祖东征，率军扼守太行山通道。

平定并州后，授职上柱国。

又参与平定邺城，任大司马。

侯莫陈崇之弟侯莫陈琼，字世乐。

八岁时失去父亲，奉养母亲，极为孝顺，又善于侍奉兄长们，家庭内外的人都很尊敬他。

以军功封灵丘县男，食邑三百户。

随从魏孝武入函谷关，任太祖的直荡都督。

大统二年(536)，升尚药典御。

三年，任太子右卫率，晋封侯爵。

跟从独孤信征伐梁人山定。

官至北秦州刺史。

十四年，任车骑大将军、仪同三司。

孝闵帝登基后，晋爵武安县公，食邑增至二千户，出任郢州刺史。

武成二年(560)，升金州总管、六州诸军事、金州刺史。

保定元年(561)，任大将军。

天和四年(569)，转任荆州总管、十四州八防诸军事、荆州刺史。

不久，升柱国，晋封同昌郡公。

建德二年(573)，任大宗伯，出任秦州总管。

四年，随从高祖东征，任后二军总管。

不久，改封武威郡公。

大象二年(580)，加上柱国衔。

侯莫陈琼之弟侯莫陈凯，字敬乐。

性格刚强正直，喜欢读经史之书。

跟随兄长侯莫陈崇，以军功封下蔡县男。

大统元年(535)，任东宫侍书。

随从太祖活捉窦泰，攻破沙苑，以战功授宁远将军。

历任羽林监、东宫洗马、太子庶子，升都督。

十四年，兄长侯莫陈崇以平定原州的战功，赐爵灵武县侯，诏令听任转授侯莫陈凯。

又历任东宫武卫率、尚书右丞，转任左丞，升车骑大将军、仪同三司。

建立六官后，授司门下大夫。

孝闵帝登基，授工部中大夫，升开府仪同三司，转任司宪中大夫，晋封公爵，又任工部中大夫。

世宗初年，出任宜州刺史。

武成二年(560)，入朝为礼部中大夫。

保定年间，出任陵州刺史，转任丹州刺史。

他在做过官的地方都留下了很高的声誉。

天和年间，入朝任司会中大夫。

建德二年(573)，任出使齐国人员之长。

当初，由于尔朱荣有拥戴之功，魏孝庄帝任命他为柱国大将军，官位在丞相之上。

尔朱荣失败后，这一官职被废除。

大统三年(537)，由于太祖建立中兴之业，魏文帝又任命他担任这一官职。

此后，凡辅佐君王、名望与实际功劳俱高者，也授予此职。

自大统十六年(550)以前，任此职者共有八人。

太祖总领百官，督率内外诸军。

魏国广陵王元欣为皇室成员，只不过在宫闱之中享享清福而已。

此外六人，每人督率二名大将军，分别掌管禁军，为抵御外敌的主力。

他们当时荣耀煊赫，没有人能比得上。

所以如今称为名门贵室的，都推举八柱国之家。

现在连同十二大将军一块记录如下：使持节、太尉、柱国大将军、大都督、尚书左仆射、陇右行台、少师、陇西郡开国公李虎；使持节、太傅、柱国大将军、大宗伯、大司徒、广陵王元欣；使持节、太保、柱国大将军、大都督、大宗伯、赵郡开国公李弼；使持节、柱国大将军、大都督、大司徒、河内郡开国公独孤信；使持节、柱国大将军、大都督、大司寇、南阳郡开国公赵贵；使持节、柱国大将军、大都督、大司空、常山郡开国公于谨；使持节、柱国大将军、大都督、少傅、彭城郡开国公侯莫陈崇。

以上与太祖为八柱国。

使持节、大将军、大都督、少保、广平王元赞；使持节、大将军、大都督、淮安王元育；使持节、大将军、大都督、齐王元廓；使持节、大将军、大都督、秦七州诸军事、秦州刺史、章武郡开国公宇文导；使持节、大将军、大都督、平原郡开国公侯莫陈顺；使持节、大将军、大都督、雍七州诸军事、雍州刺史、高阳郡开国公达奚武；使持节、大将军、大都督、阳平公李远；使持节、大将军、大都督、范阳郡开国公豆卢宁；使持节、大将军、大都督、化政郡开国公宇文贵；使持节、大将军、大都督、荆州诸军事、荆州刺史、博陵郡开国公贺兰祥；使持节、大将军、大都督、陈留郡开国公杨忠；使持节、大将军、大都督、岐州诸军事、岐州刺史、武威郡开国公王雄。

以上十二大将军，每人又各自统率开府二人。

每一开府领一军兵，合计二十四军。

自大统十六年(550)以前，除以上十二名大将军外，念贤、王思政也任大将军。

不过，念贤为牧陇山以西，王思政出守黄河之南，都无领兵之权。

以后的功臣们，官至柱国和大将军的有不少人，但都是虚衔，也不领兵。

在六柱国、十二大将军之后，有人由于官职地位而继续执掌兵权，但他们的德行名望一向在诸公之下，不得参与此列。

上一篇：列传·卷十五

下一篇：列传·卷十七

全   文：周书

