---
---
---
title: 萧撝萧世怡萧圆肃萧大圜宗懔刘璠柳霞
---

萧撝字智遐，兰陵人也。梁武帝弟安成王秀之子也。性温裕，有仪表。年十二，入国学，博观经史，雅好属文。在梁，封永丰县侯，邑一千户。初为给事中，历太子洗马、中舍人。东魏遣李谐、卢元明使于梁，梁武帝以撝辞令可观，令兼中书侍郎，受币于宾馆。寻迁黄门侍郎。出为宁远将军、宋宁宋兴二郡守，转轻车将军、巴西梓潼二郡守。

及侯景作乱，武陵王纪承制授撝使持节、忠武将军。又迁平北将军、散骑常侍，领益州刺史军防事。纪称尊号于成都，除侍中、中书令，封秦郡王，邑三千户，给鼓吹一部。纪率众东下，以撝为（中）〔尚〕书令、征西大将军、都督益梁秦潼安泸青戎宁华信渠万江新邑楚义十八州诸军事、益州刺史，守成都。又令梁州刺史杨干运守潼州。

太祖知蜀兵寡弱，遣大将军尉迟迥总众讨之。及迥入剑阁，干运以州降。蜀中因是大骇，无复抗拒之志。迥长驱至成都，撝见兵不满万人，而仓库空竭，军无所资，遂为城守之计。迥围之五旬，撝屡遣其将出城挑战，多被杀伤。外援虽至，又为迥所破。语在迥传。撝遂请降，迥许之。撝于是率文武于益州城北，共迥升坛，歃血立盟，以城归国。

魏恭帝元年，授侍中、骠骑大将军、开府仪同三司，封归善县公，邑一千户。孝闵帝践阼，进爵黄台郡公，增邑一千户。武成中，世宗令诸文儒于麟趾殿校定经史，仍撰世谱，撝亦预焉。寻以母老，兼有疾疹，五日番上，便隔晨昏，请在外着书。有诏许焉。保定元年，授礼部中大夫。又以撝有归款之功，别赐食多陵县五百户，收其租赋。

三年，出为上州刺史。为政仁恕，以礼让为本。尝至元日，狱中所有囚系，悉放归家，听三日，然后赴狱。主者固执不可。撝曰：“昔王长、虞延见称前史，吾虽寡德，窃怀景行。导民以信，方自此始。以之获罪，弥所甘心，幸勿虑也。”诸囚荷恩，并依限而至。吏民称其惠化。秩满当还，部民李漆等三百余人上表，乞更留两载。诏虽弗许，甚嘉美之。

及撝入朝，属置露门学。高祖以撝与唐瑾、元伟、王褒等四人俱为文学博士。撝以母老，表请归养私门，曰：“臣闻出忠入孝，理深人纪；昏定晨省，事切天经。伏惟陛下握镇临朝，垂衣御宇，孝治天下，仁覃草木。是以微臣冒陈至愿。臣母妾褚年过养礼，乞解今职，侍奉私庭。伏愿天慈，特垂矜许。臣披款归朝，十有六载，恩深海岳，报浅涓埃。肆师掌礼，竟无称职；淅隈督察，空妨能官。方辞违阙庭，屏迹闾里，低佪系慕，恋悚兼深。”高祖未许，诏曰：“开府梁之宗英，今则任等三事。所谓楚虽有材，周实用之。方藉谋猷，匡朕不逮。然进思尽忠，退安侍养者，义在公私兼济。岂容全欲狥己，亏此至公，乖所望也。”寻以母忧去职。

天和六年，授少保。建德元年，转少傅。后改封蔡阳郡公，增邑通前三千四百户。二年卒，时年五十九。高祖举哀于正武殿，赐谷麦三百石、布帛三百匹，赠使持节、大将军、大都督、少傅、益新始信四州诸军事、益州刺史，谥曰襄。撝善草隶，名亚于王褒。算数医方，咸亦留意。所着诗赋杂文数万言，颇行于世。子济嗣。

济字德成，少仁厚，颇好属文。萧纪承制，授贞威将军、蜀郡太守，迁东中郎将。从纪东下。至巴东，闻迥围成都，纪命济率所部赴援。比至，撝已降。仍从撝入朝。孝闵帝践阼，除中外府记室参军。后至蒲阳郡守、车骑大将军、仪同三司。萧世怡，梁武帝弟鄱阳王恢之子也。以名犯太祖讳，故称字焉。幼而聪慧，颇涉经史。梁大同元年，封丰城县侯，邑五百户。除给事中，转太子洗马。寻入直殿省，转太子中舍人。出为持节、仁威将军、谯州刺史。及侯景为乱，路由城下，袭而陷之，世怡遂被执。寻遁逃得免，至于江陵。

梁元帝承制授侍中。及平侯景，以世怡为兼太宰、太常卿，与中卫长史乐子云拜谒山陵。承圣二年，授使持节、平西将军、临川内史。既以陆纳据湘川，道路拥塞，改授平南将军、桂阳内史。未至郡，属于谨平江陵，遂随兄修在郢州。及修卒，即以世怡为刺史。湘州刺史王琳率舟师袭世怡，世怡以州输琳。时陈武帝执政，征为侍中。世怡疑而不就，乃奔于齐。除车骑大将军、散骑常侍。寻出为永州刺史。

保定四年，晋公护东伐，大将军权景宣略地河南。世怡闻豫州刺史王士良已降，遂来归款。五年，拜使持节、骠骑大将军、开府仪同三司，封义兴郡公，邑一千三百户。天和二年，授蔡州刺史。政存简惠，不尚苛察，深为吏民所安。三年，卒于州。赠本官、加并洛永三州刺史。子子宝嗣。

子宝美风仪，善谈笑，年未弱冠，名重一时。隋文帝辅政，引为丞相府典签，深被识遇。开皇中，官至吏部侍郎。后坐事被诛。萧圆肃字明恭，梁武帝之孙，武陵王纪之子也。风度淹雅，敏而好学。纪称尊号，封宜都郡王，邑三千户，除侍中、宁远将军。纪率兵下峡，令萧撝守成都，以圆肃为之副。及尉迟迥至，圆肃与撝俱降。授骠骑大将军、开府仪同三司、侍中，封安化县公，邑一千户。

世宗初，进封棘城郡公，增邑一千户。以圆肃有归款之勋，别赐食思君县五百户，收其租赋。保定三年，除畿伯中大夫。五年，拜咸阳郡守。圆肃宽猛相济，甚有政绩。天和四年，迁陵州刺史，寻诏令随卫国公直镇襄阳，遂不之部。

建德三年，授太子少傅，增邑九百户。圆肃以任当师傅，调护是职。乃作少傅箴曰：

惟王建国，辨方正位。左史记言，右史记事。莫不援立太子，为皇之贰。是以易称明两，礼云上嗣。东序养德，震方主器。束发就学，宵雅更肄。朝读百篇，乙夜乃寐。爱日惜力，寸阴无弃。视膳再饭，寝门三至。小心翼翼，大孝蒸蒸。谋谟计虑，问对疑丞。安乐必敬，无忘战兢。夫天道益谦，人道恶盈。汉嗣不绝乎驰道，魏储回环于邺城。前史攸载，后世扬名。三善既备，万国以贞。姬周长久，实赖元良。嬴秦短祚，诚由少阳。虽卜年七百，有德过历而昌；数世万（一），无德不及而亡。敬之敬之，天惟显思。光副皇极，永固洪基。观德审谕，授告职司。太子见而悦之，致书劳问。

六年，授丰州刺史，增邑通前三千七百户。寻进位上开府仪同大将军。宣政元年，入为司宗中大夫，俄授洛州刺史。大象末，进位大将军。隋开皇初，授贝州刺史。以母老请归就养，隋文帝许之。四年，卒，时年四十六。有文集十卷，又撰时人诗笔为文海四十卷，广堪十卷，淮海乱离志四卷，行于世。

萧大圜字仁显，梁简文帝之子也。幼而聪敏，神情俊悟。年四岁，能诵三都赋及孝经、论语。七岁居母丧，便有成人之性。梁大宝元年，封乐梁郡王，邑二千户，除宣惠将军、丹阳尹。属侯景肆虐，简文见弒，大圜潜遁获免。明年，景平，大圜归建康。时既丧乱之后，无所依托，乃寓居善觉佛寺。人有以告王僧辩者。僧辩乃给船饩，得往江陵。梁元帝见之甚悦，赐以越衫胡带等。改封晋熙郡王，邑二千户，除宁远将军、琅邪彭城二郡太守。

时梁元帝既有克复之功，而大圜兄汝南王大封等犹未通谒。梁元帝性既忌刻，甚恨望之。乃谓大圜曰：“汝两兄久不出，汝可以意召之。”大圜即日晓谕两兄，相继出谒，元帝乃安之。大圜以世多故，恐谗愬生焉，乃屏绝人事。门客左右不过三两人，不妄游狎。兄姊之间，止笺疏而已。恒以读诗、礼、书、易为事。元帝尝自问五经要事数十条，大圜辞约指明，应答无滞。元帝甚叹美之。因曰：“昔河间好学，尔既有之，临淄好文，尔亦兼之。然有东平为善，弥高前载，吾重之爱之，尔当效焉。”及于谨军至，元帝乃令大封充使请和，大圜副焉，其实质也。出至军所，信宿，元帝降。

魏恭帝二年，客长安，太祖以客礼待之。保定二年，诏曰：“梁汝南王萧大封、晋熙王萧大圜等，梁国子孙，宜存优礼，式遗茅土，寔允旧章。大封可封晋陵县公，大圜封始宁县公，邑各一千户。”寻加大圜车骑大将军、仪同三司。并赐田宅、奴婢、牛马、粟帛等。俄而开麟趾殿，招集学士。大圜预焉。梁武帝集四十卷，简文集九十卷，各止一本，江陵平后，并藏秘合。大圜既入麟趾，方得见之。乃手写二集，一年并毕。识者称叹之。

大圜深信因果，心安闲放。尝言之曰：

拂衣褰裳，无吞舟之漏网；挂冠悬节，虑我志之未从。傥获展禽之免，有美慈明之进。如蒙北叟之放，实胜济南之征。其故何哉？夫闾阎者有优游之美，朝廷者有簪佩之累，盖由来久矣。留侯追踪于松子，陶朱成术于辛文，良有以焉。况乎智不逸群，行不高物，而欲辛苦一生，何其僻也。

岂如知足知止，萧然无累。北山之北，弃绝人间，南山之南，超踰世网。面修原而带流水，倚郊甸而枕平皋，筑蜗舍于丛林，构环堵于幽薄。近瞻烟雾，远睇风云。藉纤草以荫长松，结幽兰而援芳桂。仰翔禽于百仞，俯泳鳞于千浔。果园在后，开窗以临花卉；蔬圃居前，坐檐而看灌甽。二顷以供饘粥，十亩以给丝麻。侍儿五三，可充纴织；家僮数四，足代耕耘。沽酪牧羊，协潘生之志；畜鸡种黍，应庄叟之言。获菽寻泛氏之书，露葵征尹君之录。烹羔豚而介春酒，迎伏腊而候岁时。披良书，探至赜，歌纂纂，唱乌乌，可以娱神，可以散虑。有朋自远，扬搉古今。田畯相过，剧谈稼穑。斯亦足矣，乐不可支。永保性命，何畏忧责。岂若蹙足入绊，申脰就羁，游帝王之门，趋宰衡之势。不知飘尘之少选，宁觉年祀之斯须。万物营营，靡存其意，天道昧昧，安可问哉。

嗟乎！人生若浮云朝露，宁俟长绳系景，寔不愿之。执烛夜游，惊其迅迈。百年何几，擎跽曲拳，四时如流，俛眉蹑足。出处无成，语默奚当。非直丘明所耻，抑亦宣尼耻之。

建德四年，除滕王逌友。逌尝问大圜曰：“吾闻湘东王作梁史，有之乎？余传乃可抑扬，帝纪奚若？隐则非实，记则攘羊。”对曰：“言者之妄也。如使有之，亦不足怪。昔汉明为世祖纪，章帝为显宗纪，殷鉴不远，足为成例。且君子之过，如日月之蚀，彰于四海，安得而隐之？如有不彰，亦安得而不隐？盖子为父隐，直在其中；讳国之恶，抑又礼也。”逌乃大笑。

其后大军东讨，攻拔晋州。或问大圜曰：“齐遂克不？”对曰：“高欢昔以晋州肇基伪迹，今本既拔矣，能无亡乎。所谓以此始者必以此终也。”居数日，齐氏果灭。闻者以为知言。宣政元年，增邑通前二千二百户。隋开皇初，拜内史侍郎，出为西河郡守。寻卒。

大圜性好学，务于着述。撰梁旧事三十卷，寓记三卷、士丧仪注五卷、要决两卷，并文集二十卷。大封位至开府仪同三司。大象末，为陈州刺史。

宗懔字符懔，南阳涅阳人也。八世祖承，永嘉之乱，讨陈敏有功，封柴桑县侯，除宜都郡守。寻卒官，子孙因居江陵。父高之，梁山阴令。

懔少聪敏，好读书，昼夜不倦。语辄引古事，乡里呼为小儿学士。梁普通六年，举秀才，以不及二宫元会，例不对策。及梁元帝镇荆州，谓长史刘之遴曰：“贵乡多士，为举一有意少年。”之遴以懔应命。即日引见，令兼记室。尝夕被召宿省，使制龙川庙碑，一夜便就，诘朝呈上。梁元帝叹美之。及移镇江州，以懔为刑狱参军，兼掌书记。历临汝、建成、广晋三县令。遭母忧去职。哭辄呕血，两旬之内，绝而复苏者三。每有群乌数千，集于庐舍，候哭而来，哭止而去。时论称之，以为孝感所致。

梁元帝重牧荆州，以懔为别驾、江陵令。及帝即位，擢为尚书侍郎。又手诏曰：“昔扶柳开国，止曰故人，西乡胙土，本由宾客。况事涉勋庸，而无爵赏？尚书侍郎宗懔，亟有帷幄之谋，诚深股肱之寄。从我于迈，多历岁时。可封信安县侯，邑一千户。”累迁吏部郎中、五兵尚书、吏部尚书。初侯景平后，梁元帝议还建业，唯懔劝都渚宫，以其乡里在荆州故也。

及江陵平，与王褒等入关。太祖以懔名重南土，甚礼之。孝闵帝践阼，拜车骑大将军、仪同三司。世宗即位，又与王褒等在麟趾殿刊定群书。数蒙宴赐。保定中卒，年六十四。有集二十卷，行于世。

刘璠字宝义，沛国沛人也。六世祖敏，以永嘉丧乱，徙居广陵。父臧，性方正，笃志好学，居家以孝闻。梁天监初，为着作郎。

璠九岁而孤，居丧合礼。少好读书，兼善文笔。年十七，为上黄侯萧晔所器重。范阳张绾，梁之外戚，才高口辩，见推于世。以晔之懿贵，亦假借之。璠年少未仕，而负才使气，不为之屈。绾尝于新渝侯坐，因酒后诟京兆杜骞曰：“寒士不逊。”璠厉色曰：“此坐谁非寒士？”璠本意在绾，而晔以为属己，辞色不平。璠曰：“何王之门不可曳长裾也！”遂拂衣而去。晔辞谢之，乃止。后随晔在淮南，璠母在建康遘疾，璠弗之知。尝忽一日举身楚痛，寻而家信至，云其母病。璠即号泣戒道，绝而又苏。当身痛之辰，即母死之日也。居丧毁瘠，遂感风气。服阕后一年，犹杖而后起，及晔终于毗陵，故吏多分散，璠独奉晔丧还都，坟成乃退。梁简文时在东宫，遇晔素重，诸不送者皆被劾责，唯璠独被优赏。解褐王国常侍，非其好也。

璠少慷慨，好功名，志欲立事边城，不乐随牒平进。会宜丰侯萧循出为北徐州刺史，即请为其轻车府主簿，兼记室参军，又领刑狱。循为梁州，除信武府记室参军，领南郑令。又板为中记室，补华阳太守。属侯景度江，梁室大乱，循以璠有才略，甚亲委之。时寇难繁兴，未有所定。璠乃喟然赋诗以见志。其末章曰：“随会平王室，夷吾匡霸功。虚薄无时用，徒然慕昔风。”循开府，置佐史，以璠为谘议参军，仍领记室。梁元帝承制，授树功将军、镇西府谘议参军。赐书曰：“邓禹文学，尚或执戈；葛洪书生，且云破贼。前修无远，属望良深。”梁元帝寻又以循绍鄱阳之封，且为雍州刺史，复以璠为循平北府司马。及武陵王纪称制于蜀，以璠为中书侍郎，屡遣召璠，使者八返，乃至蜀。又以为黄门侍郎，令长史刘孝胜深布腹心。使工画陈平度河归汉图以遗之。璠苦求还。中记室韦登私曰：“殿下忍而蓄憾，足下不留，将（至）〔致〕大祸。脱使盗遮于葭萌，则卿殆矣。孰若共构大厦，使身名俱美哉。”璠正色曰：“卿欲缓颊于我耶？我与府侯，分义已定。岂以宠辱夷险，易其心乎？丈夫立志，当死生以之耳。殿下方布大义于天下，终不逞志于一人。”纪知必不为己用，乃厚其赠而遣之。临别，纪又解其佩刀赠璠曰：“想见物思人。”璠对曰：“敢不奉扬威灵，克剪奸宄。”纪于是遣使就拜循为益州刺史，封随郡王，以璠为循府长史，加蜀郡太守。

还至白马西，属达奚武军已至南郑，璠不得入城，遂降于武。太祖素闻其名，先诫武曰：“勿使刘璠死也。”故武先令璠赴阙。璠至，太祖见之如旧。谓仆射申徽曰：“刘璠佳士，古人何以过之。”徽曰：“昔晋主灭吴，利在二陆。明公今平梁汉，得一刘璠也。”时南郑尚拒守未下，达奚武请屠之，太祖将许焉，唯令全璠一家而已。璠乃请之于朝，太祖怒而不许。璠泣而固请,移时不退。柳仲礼侍侧曰：“此烈士也。”太祖曰：“事人当如此。”遂许之。城竟获全，璠之力也。

太祖既纳萧循之降，又许其反国。循至长安累月，未之遣也。璠因侍宴，太祖曰：“我于古谁比？”对曰：“常以公命世英主，汤、武莫逮；今日所见，曾齐桓、晋文之不若。”太祖曰：“我不得比汤、武，望与伊、周为匹，何桓、文之不若乎？”对曰：“齐桓存三亡国，晋文不失信于伐原。”语未终，太祖抚掌曰：“我解尔意，欲激我耳。”于是即命遣循。循请与璠俱还，太祖不许。以璠为中外府记室，寻迁黄门侍郎、仪同三司。

尝卧疾居家，对雪兴感，乃作雪赋以遂志云。其词曰：

天地否闭，凝而成雪。应乎玄冬之辰，在于冱寒之节。苍云暮同，严风晓别。散乱徘徊，雰霏皎洁。违朝阳之暄煦，就陵阴之惨烈。

若乃雪山峙于流沙之右，雪宫建于碣石之东。混二仪而并色，覆万有而皆空。埋没河山之上，笼罩寰宇之中。日驭潜于蒙泛，地险失于华、嵩。既夺朱而成素，实矫异而为同。

始飘飖而稍落，遂纷糅而无穷。萦回兮琐散，暠皓兮溟蒙。绥绥兮飒飒，瀌瀌兮沨沨。因高兮累仞，藉少兮成丰。晓分光而映净，夜合影而通胧。似北荒之明月，若西昆之阆风。

尔乃凭集异区，遭随所适。遇物沦形，触途湮迹。何净秽之可分，岂高卑之能择。体不常消，质无定白。深谷夏凝，小山春积。偶仙宫而为绛，值河滨而成赤。广则弥纶而交四海，小则淅沥而缘间隙。浅则不过二寸，大则平地一尺。乃为五谷之精，寔长众川之魄。大壑所以朝宗，洪波资其消释。家有赵王之璧，人聚汉帝之金。既藏牛而没马，又冰木而凋林。已堕白登之指，实怆黄竹之心。楚客埋魂于树里，汉使迁饥于海阴。毙云中之狡兽，落海上之惊禽。庚辰有七尺之厚，甲子有一丈之深。无复垂霙与云合，唯有变白作泥沉。

本为白雪唱，翻作白头吟。吟曰：昔从天山来，忽与狂风阅。逆河阴而散漫，望衡阳而委绝。朝朝自消尽，夜夜空凝结。徒云雪之可赋，竟何赋之能雪。

初，萧循在汉中与萧纪笺及答国家书、移襄阳文，皆璠之辞也。世宗初，授内史中大夫，掌纶诰。寻封平阳县子，邑九百户。在职清白简亮，不合于时，左迁同和郡守。璠善于抚御，莅职未期，生羌降附者五百余家。前后郡守多经营以致赀产，唯璠秋毫无所取，妻子并随羌俗，食麦衣皮，始终不改。洮阳、洪和二郡羌民，常越境诣璠讼理焉。其德化为他界所归仰如此。蔡公广时镇陇右，嘉璠善政。及迁镇陕州，欲取璠自随，羌人乐从者七百人。闻者莫不叹异。陈公纯作镇陇右，引为总管府司录，甚礼敬之。天和三年卒，时年五十九。着梁典三十卷，有集二十卷，行于世。子祥嗣。

祥字休征。幼而聪慧，占对俊辩，宾客见者，皆号神童。事嫡母以至孝闻。其伯父黄门郎璆有名江左，在岭南，闻而奇之，乃令名祥字休征。后以字行于世。年十岁能属文，十二通五经。解褐梁宜丰侯主簿，迁记室参军。

江陵平，随例入国。齐公宪以其善于词令，召为记室。府中书记，皆令掌之。寻授都督，封汉安县子，食邑七百户，转从事中郎。宪进爵为王，以休征为王友。俄除内史上士。高祖东征，休征陪侍帷幄。平齐露布，即休征之文也。累迁车骑大将军、仪同大将军。寻以去官，领万年令，未期月，转长安令。频宰二县，颇获时誉。大象二年，卒于官，时年四十七。

初，璠所撰梁典始就,未及刊定而卒。临终谓休征曰：“能成我志，其在此书乎。”休征（始）〔治〕定缮写，勒成一家，行于世。

柳霞字子升，河东解人也。曾祖卓，晋汝南太守，始自本郡徙居襄阳。祖叔珍，宋员外散骑常侍、义阳内史。父季远，梁临川王谘议参军、宜都太守。霞幼而爽迈，神彩嶷然，髫岁便有成人之量。笃好文学，动合规矩。其世父庆远特器异之。谓霞曰：“吾昔逮事伯父太尉公，尝语吾云：“我昨梦汝登一楼，楼甚峻丽，吾以坐席与汝。汝后名宦必达，恨吾不及见耳。”吾向聊复昼寝，又梦将昔时座席还以赐汝。汝之官位，当复及吾。特宜勉励，以应嘉祥也。”梁西昌侯深藻镇雍州，霞时年十二，以民礼修谒，风仪端肃，进止详雅。深藻美之，试遣左右践霞衣裾，欲观其举措。霞徐步稍前，曾不顾眄。庐陵王续为雍州刺史，辟霞为主簿。起家平西邵陵王纶府法曹参军，仍转外兵，除尚书工部郎。谢举时为仆射，引霞与语，甚嘉之。顾谓人曰：“江汉英灵，见于此矣。”

岳阳王萧察莅雍州，选为治中，寻迁别驾。及察于襄阳承制，授霞吏部郎、员外散骑常侍。俄迁车骑大将军、仪同三司、大都督，赐爵闻喜县公。寻进位持节、侍中、骠骑大将军、开府仪同三司。及萧察践帝位于江陵，以襄阳归于我。

霞乃辞察曰：“陛下中兴鼎运，龙飞旧楚。臣昔因幸会，早奉名节，理当以身许国，期之始终。自晋氏南迁，臣宗族盖寡。从祖太尉、世父仪同、从父司空，并以位望隆重，遂家于金陵。唯留先臣，独守坟柏。常诫臣等，使不违此志。今襄阳既入北朝，臣若陪随銮跸，进则无益尘露，退则有亏先旨。伏愿曲垂照鉴，亮臣此心。”察重违其志，遂许之。因留乡里，以经籍自娱。

太祖、世宗频有征命，霞固辞以疾。及察殂，霞举哀，行旧君之服。保定中又征之，霞始入朝。授使持节、骠骑大将军、开府仪同三司、霍州诸军事、霍州刺史。霞导民务先以德，再三不用命者，乃微加贬异，示之耻而已。其下感而化之，不复为过。咸曰；“我君仁惠如此，其可欺乎！”天和中，卒，时年七十二。宣政初，赠金、安二州刺史。

霞有志行。初为州主簿，其父卒于扬州，霞自襄阳奔赴，六日而至。哀感行路，毁瘁殆不可识。后奉丧泝江西归，中流风起，舟中之人，相顾失色。霞抱棺号恸，愬天求哀，俄顷之间，风浪止息。其母尝乳间发疽，医云：“此病无可救之理，唯得人吮脓，或望微止其痛。”霞应声即吮，旬日遂瘳。咸以为孝感所致。性又温裕，略无喜愠之容。弘奖名教，未尝论人之短。尤好施与，家无余财。临终遗诫薄葬，其子等并奉行之。有十子，靖、庄最知名。

靖字思休。少方雅，博览坟籍。梁大同末，释褐武陵王国左常侍，转法曹行参军。大定初，除尚书度支郎，迁正员郎。随霞入朝，授大都督，历河南、德广二郡守。靖雅达政事，所居皆有治术，吏民畏而爱之。然性爱闲素，其于名利澹如也。及秩满还，便有终焉之志。

隋文帝践极，特诏征之，靖遂以疾固辞。优游不仕，闭门自守，所对惟琴书而已。足不历园庭，殆将十载。子弟等奉之，若严君焉。其有过者，靖必下帷自责，于是长幼相率拜谢于庭，靖然后见之，勖以礼法。乡里亦慕而化之。或有不善者，皆曰：“唯恐柳德广知也。”时论方之王烈。前后总管到官，皆亲至靖家问疾，遂以为故事。秦王俊临州，赉以几杖，并致衣物。靖唯受几杖，余并固辞。其为当时所重如此。开皇中，以寿终。庄字思敬。器量贞固，有经世之才。初仕梁，历中书舍人、尚书右丞、给事黄门侍郎、尚书吏部郎中、鸿胪太府卿。入隋，位至开府仪同三司、给事黄门侍郎、饶州刺史。

史臣曰：萧撝、世怡、圆肃、大圜并有梁之令望也。虽羁旅异国，而终享荣名。非有兹基，夙怀文质，亦何能至于此乎。方武陵拥众东下，任撝以萧何之事，君臣之道既笃，家国之情亦隆。金石不足比其心，河山不足盟其誓。及魏安之至城下，旬日而智力俱竭。委金汤而不守，举庸蜀而来王。若乃见机而作，诚有之矣。守节没齿，则未可焉。

宗懔干局才辞见称于梁元之世。逮乎俘囚楚甸，播越秦中，属太祖思治之辰，遇世宗好士之日，在朝不预政事，就列纔忝戎章。岂怀道图全，优游卒岁，将用与不用，留滞当年乎？梁氏据有江东，五十余载。挟策纪事，勒成不朽者，非一家焉。刘璠学思通博，有着述之誉，虽传疑传信，颇有详略，而属辞比事，足为清典。盖近代之佳史欤。

柳霞立身之道，进退有节。观其眷恋坟陇，其孝可移于朝廷；尽礼旧主，其忠可事于新君。夫能推此类以求贤，则知人几于易矣。

关键词：周书,列传

解释翻译[挑错/完善]萧撝，字智遐，兰陵人，是梁武帝之弟安成王萧秀的儿子。

为人温和宽厚，有风度。

十二岁时，进入国学，博览经史，很爱写文章。

在梁国，被封为永丰县侯，食邑一千户。

最初担任给事中，历任太子洗马、中舍人等职。

东魏派李谐、卢元明出使梁国，梁武帝认为萧撝善于辞令，命令他兼任中书侍郎，到宾馆接受礼品。

不久，升任黄门侍郎。

出任宁远将军和宋宁、宋兴二郡守，转任轻车将军和巴西、梓潼二郡守。

侯景作乱时，武陵王萧纪秉承皇帝旨意，任命萧撝为使持节、忠武将军。

又升平北将军、散骑常侍，兼益州刺史军防事。

萧纪在成都称帝，授侍中、中书令，封秦郡王，食邑三千户，给鼓乐一部。

萧纪率军东下，任命萧撝为尚书令、征西大将军、都督益、梁、秦、潼、安、泸、青、戎、宁、华、信、渠、万、江、新、邑、楚、义十八州诸军事和益州刺史，留守成都。

又令梁州刺史杨乾运把守潼州。

太祖得知蜀兵人少力弱，派大将军尉迟迥率军讨伐。

尉迟迥进入剑阁，杨乾运以潼州投降。

蜀中因此大惊，失去抵抗的意志。

尉迟迥长驱直入，抵达成都。

萧撝见自己兵力不到一万人，而且仓库空虚，军队无所依靠，只得想法守住城池。

尉迟迥包围了五十天，萧撝多次派将领出城挑战，大多非伤即亡。

援兵到来，又被尉迟迥击败。

萧撝于是请求投降，尉迟迥允许。

萧撝率领文武官员在益州城北，与尉迟迥一块登上高台，把血涂在嘴边，立下盟约，将成都归于我朝。

魏恭帝元年(554)，授侍中、骠骑大将军、开府仪同三司，封归善县公，食邑一千户。

孝闵帝登基，晋封黄台郡公，食邑增加一千户。

武成年间，世宗命令诸文士在麟趾殿校定经史，又撰写《世谱》，萧撝也参与其中。

随即因为母亲年老，又有病，在宫内每五日轮替值班，无法奉侍老母，请求在宫外著书。

诏命允许。

保定元年(561)，授礼部中大夫。

又由于萧撝有归附之功，另外赏赐在多陵县食邑五百户，收其租税。

三年，出任上州刺史。

施政宽和，以礼让为根本。

曾在正月初一，把狱中所有囚犯，全都放其回家，让他们三天后再回到狱中。

主管监狱的官员坚持认为不能这样干。

萧撝说：“从前王长、虞延被史书称颂，我虽然德行不及，然而仰慕他们的作为。

拿信用来教导百姓，正要从这件事开始。

如果因此而获罪，我甘心情愿，请不要多虑。”众囚犯感激恩德，都按期返回。

官民都称赞他的恩惠教化。

任满该回来时，该州百姓李漆等三百余人上表，乞求朝廷再将萧撝留任二年。

诏命虽然没有允许，但对他大加称许。

萧撝入朝时，适逢设置露门学。

高祖任命萧撝与唐瑾、元伟、王褒等四人为文学博士。

萧撝由于母亲年老，上表请求归家奉养。

高祖不许。

随即因母亲去世而离职。

天和六年(571)，授少保。

建德元年(572)，转任少傅。

后改封蔡阳郡公，食邑增至三千四百户。

二年去世，终年五十九岁。

高祖在正武殿举哀，赏赐谷麦三百石、布帛三百匹，追赠使持节、大将军、大都督、少傅、益新始信四州诸军事和益州刺史，谥号为“襄”。

萧撝善于草书、隶书，而名气不如王褒。

对于数学、医术，也都留心。

著有诗赋杂文数万字，在世上十分流行。

儿子萧济承袭爵位。

萧济字德成，从小仁爱宽厚，很爱写文章。

萧纪秉承皇帝旨意，授他为贞威将军、蜀郡太守，升任东中郎将。

跟随萧纪东下。

抵达巴东时，听说尉迟迥围攻成都，萧纪命令萧济率领部属赶赴援救。

萧济赶到时，萧撝已经投降。

又随萧撝到长安。

孝闵帝登基，授中外府记室参军。

后来官至蒲阳郡守、车骑大将军、仪同三司。

萧世怡，梁武帝之弟鄱阳王萧恢之子。

由于名字犯太祖讳，所以只称其字。

自幼聪明颖慧，博览经史。

梁大同元年(535)，封丰城县侯，食邑五百户。

授给事中，转任太子洗马。

随即入宫值班，转任太子中舍人。

又出任持节、仁威将军、谯州刺史。

侯景作乱时，路经城下，袭占谯州，萧世怡被捉住。

又很快逃脱，到达江陵。

梁元帝秉承旨意，授侍中。

平定侯景以后，萧世怡兼任太宰、太常卿，与中卫长史乐子云拜谒先帝陵墓。

承圣二年(553)，授使持节、平西将军、临川内史。

由于陆纳占据湘川，道路阻断，改授平南将军、桂阳内史。

尚未抵达桂阳，适逢于谨平定江陵，于是在郢州跟随兄长萧修。

萧修去世后，萧世怡被任命为刺史。

湘州刺史王琳率水军袭击萧世怡，萧世怡把郢州献出。

当时陈武帝执政，召他为侍中。

萧世怡心中起疑，未去就职，于是投奔齐国。

授车骑大将军、散骑常侍。

随即出任永州刺史。

保定四年(564)，晋公宇文护东征。

大将军权景宣进攻黄河以南。

萧世怡听说豫州刺史王士良已经投降，就前来归附。

五年，授使持节、骠骑大将军、开府仪同三司，封义兴郡公，食邑一千三百户。

天和二年(567)，授蔡州刺史。

为政简要仁惠，不求苛刻，使吏民得以安宁。

三年，在蔡州去世。

追赠原任官职，加并、洛、永三州刺史。

儿子萧子宝承袭爵位。

萧子宝风度潇洒，容貌俊美，善于谈笑，不到二十岁时，就已经很有名气。

隋文帝辅佐朝政，引荐他担任丞相府典签，很受重用。

开皇年间，官至吏部侍郎。

后因事获罪，被处死。

萧圆肃字明恭，是梁武帝的孙子，武陵王萧纪的儿子。

风度优雅深沉，聪明好学。

萧纪称帝，封他为宜都郡王，食邑三千户。

授侍中、宁远将军。

萧纪率军东下三峡，命令萧撝留守成都，萧圆肃为副手。

尉迟迥大军开到，萧圆肃与萧撝全都投降。

授骠骑大将军、开府仪同三司、侍中，封安化县公，食邑一千户。

世宗初年，晋封棘城郡公，食邑增加一千户。

由于萧圆肃有归降之功，另外在思君县赏赐食邑五百户，可收其租税。

保定三年(563)，授畿伯中大夫。

五年，授咸阳郡守。

萧圆肃恩威并施，很有政绩。

天和四年(569)，升任陵州刺史，随即有诏，命令他跟随卫国公宇文直镇守襄阳，就没有再去陵州。

建德三年(574)，授太子少傅，食邑增加九百户。

萧圆肃认为自己身为太子老师，应当不负此任，于是写了《少傅箴》。

太子见了十分高兴，写信慰问。

六年，授丰州刺史，食邑增至三千七百户。

不久，升任上开府仪同大将军。

宣政元年(578)，入朝任司宗中大夫，随即授洛州刺史。

大象末年，升大将军。

隋朝开皇初年，授贝州刺史。

以母亲年老，请求回家奉养，隋文帝答应。

四年(584)去世，终年四十六岁。

著有文集十卷，又辑时人诗文为《文海》四十卷，另有《广堪》十卷、《淮海乱离志》四卷，都在世上流传。

萧大圜字仁显，是梁简文帝的儿子。

自幼聪明机敏，俊秀出众。

四岁时，就能读《三都赋》和《孝经》、《论语》。

七岁时为母亲守孝，表现出成人的性格。

梁朝大宝元年(550)，被封为乐梁郡王，食邑二千户，任宣惠将军、丹阳尹。

当时侯景猖獗，梁简文帝被杀，萧大圜悄悄逃跑，才得以保全性命。

次年，侯景被平定，萧大圜回到建康。

时当战乱之后，无处托身，暂住在善觉寺里。

有人把这事告诉王僧辩。

王僧辩就供给他船只和粮食，使他得以前往江陵。

梁元帝见到他十分高兴，赏给他越衫、胡带等物。

改封晋熙郡王，食邑二千户，任宁远将军及琅笽、彭城二郡太守。

当时梁元帝有收复失地之功，但萧大圜的兄长汝南王萧大封等人尚未拜谒。

梁元帝为人疑忌苛刻，对此事十分忌恨。

他对萧大圜说：“你的两位兄长很久不来，你可以把我的意思转告他们，让他们前来。”萧大圜当天就明白开导两位兄长，使他们相继前来拜谒，梁元帝才放下心来。

萧大圜认为世上多有变故，担心有人说坏话，就同别人断绝来往。

门客随从不过三两人，也不随便外出游玩。

兄妹之间，也只限于通信而已。

经常以读《诗》、《礼》、《书》、《易》为事。

梁元帝曾亲自询问《五经》要事数十条，萧大圜简要指明，回答时毫不停顿。

梁元帝对此十分赞叹，就说：“从前河间王喜好学习，你有这个长处；临淄王爱好文学，你又兼有这一长处。

可是东平王与人为善，其名望更高，我推重、喜欢这样的人物，你应当以东平王为榜样。”等到于谨率军进逼时，梁元帝就命令萧大封担任求和使者，萧大圜任副使，实际上是把他们当作人质。

出城到于谨军营住了两夜，梁元帝就投降了。

魏恭帝二年(555)，客居长安，太祖以宾客之礼待他。

保定二年(562)，下诏说：“梁国汝南王萧大封、晋熙王萧大圜等人，均系梁国子孙，应当给予优厚礼遇，根据惯例，当分封爵位。

萧大封可封晋陵县公，萧大圜可封始宁县公，食邑各一千户。”随即加授萧大圜车骑大将军、仪同三司衔，并赏赐田宅、奴婢、牛马、粟帛等。

不久设麟趾殿，招集学士，萧大圜参予这件事。

《梁武帝集》四十卷，《简文集》九十卷，原来各样只有一部，江陵平定后，都收藏在宫中秘阁。

萧大圜入麟趾殿后，才得以看到这两部书。

于是亲手抄录两部，一年完成。

有识见的人对此都表示赞叹。

萧大圜坚信因果之说，心绪宁静闲适。

他曾这样说过：人若知足，适可而后止，则将无牵无累。

北山之北，远离人间，南山以南，超脱尘寰。

面对旷野而环绕流水，侧有草地而后靠山冈，筑草舍于丛林之内，修土墙于幽草之间。

近观岚烟，远望风云。

借柔草以荫护长松，植幽兰而援接芳桂。

仰首可见禽鸟遨翔高空，低头可视群鱼回游深涧。

果园在后，开窗可近花卉；菜圃居前，檐下可看灌田。

二顷地可供食粮，十亩地可供穿衣。

丫环三五个，可任纺织；僮仆三四人，可代耕田。

牧羊而卖乳浆，合于潘岳之志；种黍米而养鸡，应验庄子之言。

种庄稼要找汜胜之的遗书，采冬葵要依据尹君的大作。

煮小羊、肥猪以饮春酒，迎伏日、腊日而等候岁末。

读好书，探幽景，欢聚友好，歌呼互应，可以娱悦精神，可以散去忧虑。

有朋友从远方来，举引今古；农民路过，大谈禾蔬。

这样即可心满意足，快乐之极。

既能永保性命，怎么会害怕祸患责罚呢？难道像缩足而入绊绳，伸颈而被络系的犬马一样，游于帝王之门，逢迎巴结宰相？不知尘埃不能飘浮长久，只觉寿命存于瞬间。

万物往来周旋，却不能体味生命的真谛，自然规律模糊不清，又怎么能问个明白呢？唉！人生如天空浮云，草上露珠，候得长绳以系日影，使时光不再流逝，我实在不愿干这等傻事。

手执蜡烛而夜游，更惊叹时光的迅疾。

人生有多长时间，而要拘泥于人臣之礼；时节像流水一样，还必须战战兢兢、听命于人。

进退一无成就，或有言或沉默不知如何是好。

这不仅为左丘明所羞耻，或许也被孔子所羞耻。

建德四年(575)，任滕王宇文荄友员。

宇文荄曾问萧大圜：“我听说湘东王写了《梁史》，有这件事吗？一般人的传记可以褒贬，帝王的传记怎样写？隐瞒则非实录，直写则扬亲之过。”萧大圜回答道：“这是说话人的胡乱猜测。

如果真是这样，也不足为怪。

从前汉明帝写《世祖纪》，汉章帝写《显宗纪》，教训不远，足可作为定例。

况且君子的过失，如同日蚀、月蚀一样，天下人都看得清清楚楚，又怎能为他们隐瞒？如果人们都不知道，又怎能不为他们隐瞒？儿子为父亲隐瞒过失，其中就包含着正直；隐讳本国的坏事，也合于礼仪。”宇文荄大笑。

后来大军东征，攻克晋州。

有人问萧大圜：“齐国能灭亡吗？”萧大圜答道：“从前高欢在晋州开创伪业，如今他根基已失，能不灭亡吗？这就是所说的‘从这里开始，也必然在这里结束’。”过了几个月，齐氏果然灭亡。

听过这话的人都认为他很有远见。

宣政元年(578)，食邑增至二千二百户。

隋朝开皇初年，被任命为内史侍郎，出任西河郡守。

不久逝世。

萧大圜生性好学，志在著述。

撰有《梁旧事》三十卷、《寓记》三卷、《士丧仪注》五卷、《要决》二卷，另有文集二十卷。

萧大封官至开府仪同三司。

大象末年，任陈州刺史。

刘璠字宝义，沛国沛地人。

六世祖刘敏，由于永嘉年间战乱，移居广陵。

父亲刘臧，性格正直，专心致志于学习，未当官时以孝顺出名。

梁国天监初年，被授为著作郎。

刘璠九岁时就成了孤儿，守丧合于礼制。

少年时喜好读书，又善于写文章。

十七岁时，被上黄侯萧晔所推重。

范阳人张绾，是皇室的外戚，有才华，又能言善辩，被世人所敬重。

像萧晔那样的皇室权贵，也要借重他的名望。

刘璠正当少年，尚未当官，恃才而意气用事，不为张绾所屈服。

张绾曾在新渝侯处，酒后骂京兆杜骞道：“出身寒微而不懂谦让。”刘璠严厉反问：“此中的哪位坐者不是出身寒微？”刘璠本意是驳斥张绾，但萧晔认为他是在说自己，言词神色颇为不平。

刘璠说：“哪个王公之门不可奔走？”于是提衣而去。

萧晔表示道歉，才留了下来。

后来随萧晔在淮水以南，刘璠母亲在建康得病，刘璠不知道。

有一天忽然周身疼痛，随即来了家信，说他母亲有病。

刘璠当即号哭，备装上路，晕倒后又苏醒过来。

当他浑身疼痛之时，就是他母亲病死的那一天。

守丧时哀伤过度，感染风寒。

服丧期满后一年，还是拄着手杖才能站起来，萧晔在毗陵去世的时候，原来的部属大多走散，只有刘璠一人护送萧晔灵柩回到京师，安葬起坟后才离开。

当时梁简文帝是太子，对萧晔素来推崇，凡不送葬者都被弹劾谴责，只有刘璠一个人得到厚赏。

脱去布衣而当王国的常侍，不是他所喜欢的。

刘璠少年时意气风发，情绪昂扬，喜好功名，立志在边疆建功立业，不乐意随着选官的文牒，按照资历步步提升。

恰好宜丰侯萧循出任北徐州刺史，就请他担任轻车府主簿，兼任记室参军，并掌管刑狱。

萧循任梁州刺史时，请他担任信武府记室参军，兼任南郑令。

又委任他担任中记室，补授华阳太守。

时逢侯景渡过长江，梁朝大乱，萧循由于刘璠有才智谋略，对他十分宠爱信任。

当时战乱频繁，看不到平定的日子。

刘璠长叹赋诗，以抒发自己的志向。

诗的最后一段写道：“随会平王室，夷吾匡霸功。

虚薄无时用，徒然慕昔风。”萧循开府时，设置辅佐官吏，任命刘璠为咨议参军，仍兼任记室。

梁元帝承制后，任命他为树功将军、镇西府咨议参军。

不久，又令萧循承袭鄱阳王封号，并担任雍州刺史，让刘璠担任萧循的平北府司马。

武陵王萧纪在蜀地称帝时，任命刘璠为中书侍郎，多次派人征召刘璠，使者往返了八次，刘璠才到蜀中。

又任命他为黄门侍郎，命令长史刘孝胜周密安插心腹。

让画工画《陈平度河归汉图》送给他。

刘璠苦苦哀求回去。

中记室韦登私下对他说：“殿下虽能容忍，但已经积下怨恨，如果您实在不愿留下，将会招来大祸。

假若盗贼在葭萌江截击，先生就危险了。

不如共建大业，使您的名誉地位都能美好如意。”刘璠神色端庄地说：“您想婉言劝解我吗？我与宜丰侯，名分已定。

难道能因为宠辱夷险，而改变初衷吗？大丈夫立下志向，应当生死不变。

殿下正想向天下人广布仁义，终究不致于在一个人身上取得快意。”萧纪明白刘璠一定不会为他效力，就赠给他丰厚的礼物，让他回去。

临分手时，萧纪又解下自己的佩刀赠给刘璠，说：“希望你能见物思人。”刘璠答道：“我不敢不奉扬您的威灵，去剪除那些奸恶之徒。”萧纪于是派遣使者任命萧循为益州刺史，封为随郡王，任命刘璠为萧循府长史，加蜀郡太守衔。

回去时走到白马以西，达奚武的军队已经抵达南郑，刘璠无法入城，于是向达奚武投降。

太祖平时就听说他的名望，预先告诫达奚武说：“不要让刘璠死掉。”所以达奚武命令刘璠先往京师。

刘璠到达后，太祖待他如同老朋友。

太祖对仆射申徽说：“刘璠德才兼优，古人如何能比得上他？”申徽说：“从前晋主灭亡吴国，得到陆机、陆云兄弟。

如今您平定梁、汉，得到一位刘璠。”当时南郑还在拒守，尚未攻克，达奚武请求攻占后屠杀军民，太祖准备答应，只下令保全刘璠一家。

刘璠于是上朝求情，太祖怒而不许。

刘璠流着泪坚持求情，很长时间不退。

柳仲礼在一旁说：“这是坚贞不屈的人啊！”太祖说：“为人效力，理当如此。”终于答应了他的请求。

全城百姓竟然保全性命，得力于刘璠。

太祖既接受萧循投降，又允许他返回故国。

可是萧循到长安几个月，也没有让他回去。

刘璠陪从饮宴，太祖问道：“我可以比上古代何人？”刘璠答道：“过去认为您是当世英明之主，连商汤、周武也比不上您；可是今日所见，您连齐桓公、晋文公也不如。”太祖问道：“我无法同商汤、周武相比，可是希望同伊尹、周公匹敌，为什么连齐桓公、晋文公也不如呢？”刘璠答道：“齐桓公保存了三个已被灭亡的国家，晋文公对原国不失信用。”话没说完，太祖就拍掌说：“我明白您的意思，您不过想反激我。”于是立即下令让萧循回去。

萧循请求让刘璠一块回去，太祖不答应。

任命刘璠为中外府记室，随即升黄门侍郎、仪同三司。

刘璠曾卧病在家，对雪而生发感触，写了《雪赋》来抒发志向。

当初，萧循在汉中时与萧纪的通信，以及回复朝廷的文书、发往襄阳的公文，全都出于刘璠之手。

世宗初年，被任命为内史中大夫，掌管诏书。

不久，封为平阳县子，食邑九百户。

在任上为政简要，清白正直，不合时俗，降为同和郡守。

刘璠善于安抚驾驭部属，到任未及一年，生羌降伏者就有五百多家。

在他前后的郡守，大多经营私利而获取资产，只有刘璠毫无所取，连妻子、孩子也都随羌人风俗，吃麦子，穿皮衣，始终不再改变。

洮阳、洪和二郡的羌民，常常越过郡境到刘璠这里来打官司。

他的美德教化就是这样为邻界所归附敬仰。

当时，蔡公宇文广镇守陇西，嘉许刘璠的德政。

宇文广转而镇守陕州时，想调刘璠跟随自己，羌民乐于相随者有七百人。

听说这件事的人没有不赞叹惊异的。

陈公宇文纯镇守陇西，提拔他担任总管府司录，待他十分有礼。

天和三年(568)去世，当时五十九岁。

著有《梁典》三十卷，另有文集二十卷，均在世上流行。

儿子刘祥承袭其封爵。

柳霞字子升，河东解地人。

曾祖父柳卓，曾任晋朝汝南太守，后从本郡移居襄阳。

祖父柳叔珍，曾任宋国员外散骑常侍、义阳内史。

父亲柳季远，任梁国临川王咨议参军、宜都太守。

柳霞自幼爽朗豪迈，神采高峻，幼童时就有成年人的器量。

喜好文学，循规蹈矩。

伯父柳庆远认为他同常人不一样，特别看重他。

柳庆远对他说：“我从前赶上侍奉伯父太尉公，他曾对我说：‘我昨天梦见你登上一座楼，楼十分高峻华丽，我把座位让给你。

你以后名望官位必能显达，可惜我来不及看到了。’前些时我白天睡觉，又梦见我把从前的座位赏赐给你。

你以后的官位，应当和我一样。

特地勉励你，以使好兆头应验。”梁国西昌侯深藻镇守雍州时，柳霞才十二岁，以百姓礼拜谒，风度端庄，举止安详文雅。

深藻甚为赞许，又派侍者故意踩住柳霞衣服的后襟，想试试他有什么反应。

柳霞缓步微微前移，并不回头看一下。

庐陵王萧续任雍州刺史时，任命柳霞为主簿。

从邵陵王萧纶府法曹参军做起，转任外兵，又任尚书工部郎。

谢举当时担任仆射，召见柳霞与他谈话，对他十分嘉许。

谢举回头对人说：“长江、汉水之间的英杰俊才，在这里见到了。”岳阳王萧鮞出任雍州刺史，柳霞被选为治中，随即升为别驾。

萧鮞在襄阳秉承皇帝旨意，任命柳霞为吏部郎、员外散骑常侍。

不久升任车骑大将军、仪同三司、大都督，赐爵闻喜县公。

随即又升持节、侍中、骠骑大将军、开府仪同三司。

萧鮞在江陵登基时，把襄阳归还我朝。

柳霞于是告别萧鮞说：“陛下中兴王业，据有故楚之地。

微臣侥幸遇上机缘，奉守名誉节操，理当以身报国，有始有终。

自从晋朝南迁，微臣宗族之人已经很少。

从祖父太尉、伯父仪同、叔父司空，都因为地位很高，于是安家金陵。

只留下我的祖先，独守祖茔。

先祖常告诫我们，不得违背这一遗志。

如今襄阳既然已归入北朝，微臣如果仍然陪侍陛下，若有仕进则微不足道，若有过失则对不起先辈心意。

恳切希望陛下明察，谅解微臣的心迹。”萧鮞尊重他的志向，就答应了。

柳霞留居家乡，以读书为乐。

太祖、世宗多次下令征召他，柳霞以有病为理由坚决推辞。

萧鮞去世时，柳霞为之哀悼，服君臣之丧。

保定年间又征召他，柳霞才入朝。

授他为使持节、骠骑大将军、开府仪同三司、霍州诸军事、霍州刺史。

柳霞教导百姓，总是先从道德入手，有再三违背者，才稍稍加以谴责，让他知道羞耻而已。

他的下属被感动而接受教化，不再犯错误。

都说：“我们的长官如此仁惠，怎么可以欺骗他呢？”天和年间去世，当时七十二岁。

宣政初年，追赠金、安二州刺史。

柳霞有志气操行。

当初任州主簿时，他的父亲死在扬州，柳霞从襄阳前去奔丧，六天就赶到扬州。

一路哀痛过甚，面目几乎难以辨认。

后来护送灵柩溯长江西归，江心风起，船上人大惊失色。

柳霞抱着棺材悲号，祈求上苍怜悯，不一会儿便风平浪静。

他的母亲两乳之间生了疽疮，医生说：“此病无药可救，只有让人吸脓，或许可以稍止疼痛。”柳霞立即吮吸，过十来天病就好了。

人们都认为这是孝心感动上苍的结果。

柳霞为人和蔼宽容，很少见恼怒之色。

他弘扬礼教，不曾说别人短处。

特别喜欢施舍，家里没有多余的财物。

临终时，遗命薄葬，他的儿子们都遵命奉行。

有十个儿子，柳靖、柳庄最有名。

上一篇：列传·卷四十一

下一篇：列传·卷四十三

全   文：周书

