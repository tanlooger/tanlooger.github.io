---
---
---
title: 又
---







夜雨做成秋，恰上心头¹，教他珍重护风流。端的为谁添病也？更为谁羞²？　　密意未曾休，密愿难酬。珠帘四卷月当楼³。暗忆欢期真似梦，梦也须留。





【校】


〔真似梦〕昭代作“真是梦”。





【笺注】


¹吴文英唐多令词：“何处合成愁，离人心上秋。”

²唐 崔莺莺寄诗：“不为旁人羞不起，为郎憔悴却羞郎。”

³杜牧怀钟陵旧游四首之三：“一声明月采莲女，四面朱楼卷画帘。”