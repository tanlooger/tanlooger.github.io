---
---
---
title: 茶瓶儿
---







杨花糁径樱桃落¹。绿阴下晴波燕掠。好景成担阁。秋千背倚，风态宛如昨。　　可惜春来总萧索。人瘦损纸鸢风恶²。多少芳笺约，青鸾去也³，谁与劝孤酌。





【笺注】


¹糁：溅落。杜甫绝句漫兴九首其七：“糁径杨花铺白毡，点溪荷叶叠青钱。”李煜临江仙词：“樱桃落尽春归去，蝶翻轻粉双飞。”

²顾贞观浣溪沙词：“清脆铃声檐鸽夜，悠飏灯影纸鸢风。” 恶：甚，强烈。陆游钗头凤词：“东风恶，欢情薄。”

³青鸾：指车。陆游书怀绝句之五：“未驾青鸾返帝乡，三江七泽路茫茫。”亦指女子。宋 柳永木兰花词：“坐中年少暗消魂，争问青鸾家远近。”