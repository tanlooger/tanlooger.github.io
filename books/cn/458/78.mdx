---
---
---
title: 又
---







为春憔悴留春住¹，那禁半霎催归雨²。深巷卖樱桃³，雨余红更娇。　　黄昏清泪阁⁴，忍便花飘泊⁵。消得一声莺⁶，东风三月情⁷。





【校】


〔忍便〕万松山房饮水诗词集卷末附校记：“粤雅堂本作忍使。”今存纳兰手迹作“忍共”。





【笺注】


¹欧阳修蝶恋花词：“雨横风狂三月暮，门掩黄昏，无计留春住。”

²催归雨：谓催春归去的雨。

³李煜临江仙词：“樱桃落尽春归去。”陆游临安春雨初霁诗：“小楼一夜听春雨，深巷明朝卖杏花。”

⁴阁：拦阻，遏抑。宋 周紫芝踏莎行词：“情似游丝，人如飞絮，泪珠阁定空相觑。”

⁵忍便：就使，便教。

⁶消得：犹云值得。宋 周密长亭怨慢词：“十年旧事，尽消得庾郎愁赋。”

⁷宋 朱淑真问春诗：“东风负我春三月，我负东风三月春。”