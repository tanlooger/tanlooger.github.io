---
---
---
title: 青衫湿 悼亡
---



青衫湿 悼亡¹





近来无限伤心事，谁与话长更？从教分付，绿窗红泪²，早雁初莺³。　　当时领略⁴，而今断送，总负多情。忽疑君到，漆灯风飐⁵，痴数春星。





【笺注】


¹此词写于康熙十七年七月作者的妻子卢氏落葬后不久。

²唐 李郢为妻作生日寄意诗：“应恨客程归未得，绿窗红泪冷娟娟。”

³南史 萧子显传：“子显尝为自序，其略云……若乃登高目极，临水送归，风动春朝，月明秋夜，早雁初莺，开花落叶，有来斯应，每不能已也。”

⁴王次回予怀诗：“也知此后风情减，只悔从前领略疏。”

⁵漆灯：用漆点亮的灯。南朝 梁 任昉述异记卷上：“阖闾夫人墓中周回八里，别馆洞房，迤逦相属，漆灯照烂如日月焉。”史记正义：“帝王用漆灯冢中，则火不灭。”风飐：风吹物动，宋 孔武仲湘潭诗：“风飐湘波天影动，云来衡岳雨声长。”