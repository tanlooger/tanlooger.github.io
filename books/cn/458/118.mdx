---
---
---
title: 又
---







风鬟雨鬓¹，偏是来无准。倦倚玉阑看月晕，容易语低香近²。　　软风吹过窗纱，心期便隔天涯。从此伤春伤别³，黄昏只对梨花。





【校】


〔玉阑〕通本、词雅作“玉兰”，箧中词作“阑干”。





【笺注】


¹风鬟雨鬓：形容妇女发髻散乱。唐 李朝威柳毅传：“昨下策，间驱泾水右涘，见大王爱女牧羊于野，风鬟雨鬓，所不忍视。”

²晏幾道清平乐词：“勾引行人添别恨，因是语低香近。”

³李商隐杜司勋诗：“刻意伤春复伤别，人间惟有杜司勋。”