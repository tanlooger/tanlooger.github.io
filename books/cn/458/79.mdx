---
---
---
title: 又
---







晶帘一片伤心白¹，云鬟香雾成遥隔²。无语问添衣，桐阴月已西。　　西风鸣络纬³，不许愁人睡⁴。只是去年秋，如何泪欲流。





【笺注】


¹晶帘：水晶帘。清 宋琬蝶恋花 旅月怀人词：“月去疏帘才数尺，乌鹊惊飞，一片伤心白。”

²杜甫月夜诗：“香雾云鬟湿，清辉玉臂寒。”

³络纬：即莎鸡，俗名纺织娘。苏轼与顿起孙勉泛舟探韵得未字诗：“窗前堆梧桐，床下鸣络纬。”

⁴李清照念奴娇词：“被冷香消新梦觉，不许愁人不起。”