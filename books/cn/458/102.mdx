---
---
---
title: 又
---







谢家庭院残更立¹，燕宿雕梁²。月度银墙，不辨花丛那辨香³。　　此情已自成追忆⁴，零落鸳鸯。雨歇微凉，十一年前梦一场。





【笺注】


¹谢家庭院，见前采桑子（谁翻乐府凄凉曲）注³。宋 向子諲满庭芳词：“谢家庭院，争道絮因风。”

²唐 李中燕诗：“喧觉佳人昼梦，双双犹在雕梁。”

³元稹杂忆五首之三：“寒轻夜浅绕回廊，不辨花丛暗辨香。”

⁴李商隐锦瑟诗：“此情可待成追忆，只是当时已惘然。”