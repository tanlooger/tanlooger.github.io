---
---
---
title: 又
---



又¹





十八年来堕世间²，吹花嚼蕊弄冰弦³，多情情寄阿谁边⁴？　　紫玉钗斜灯影背⁵，红绵粉冷枕函偏⁶。相看好处却无言⁷。





【校】


〔枕函偏〕原本作“枕函边”，校云：一作“红绵粉冷枕函偏”。今据通本、张本改定。





【笺注】


¹叶舒崇皇清纳腊室卢氏墓志铭：“年十八，归余同年生成德，姓纳腊氏，字容若。”据词中所云，可推知此词作于康熙十三年作者与卢氏新婚之时。

²李商隐曼倩辞：“十八年来堕世间，瑶池归梦碧桃闲。”仙吏传 东方朔传：“朔未死时，谓同舍郎曰：‘天下人无能知朔，知朔者惟太王公耳。’朔卒后，武帝得此语，即召太王公问之曰：‘尔知东方朔乎？’公曰：‘不知。’‘公何所能？’曰：‘颇善星历。’帝问诸星皆具在否，曰：‘诸星俱在，独不见岁星十八年，今复见耳。’帝仰天叹曰：‘东方朔生在朕旁十八年，而不知是岁星哉。’惨然不乐。”

³吹花嚼蕊：吹花，即吹叶，把叶子吹出声调。嚼蕊，嚼花蕊，使口中带有香气。李商隐柳枝序：“柳枝，洛中里娘也。……生十七年，涂妆绾髻未尝竟。已复起去，吹叶嚼蕊，调丝管，作天海风涛之曲，幽忆怨断之音。”冰弦：用蚕丝做的弦。太真外传：开元中，中官白季贞自蜀回，得琵琶以献，弦乃拘弥国所贡绿冰蚕丝也。卢氏擅弹奏，性德悼亡词清平乐云：“尘生燕子空楼，抛残弦索床头。一样晓风残月，而今触绪添愁。”

⁴阿谁：犹言何人。

⁵紫玉钗：唐蒋防霍小玉传：“曾令侍婢浣沙将紫玉钗一只诣侯景先家货之。路逢内作老玉工，见浣沙所执，前来认之曰：‘此钗吾所作也。昔岁霍王小女将欲上鬟，令我作此，酬我万钱，我尝不忘。汝从何而得？’”

⁶唐 崔国辅白纻辞二首之一：“坐惜玉楼春欲尽，红绵粉絮裛妆啼。”周邦彦蝶恋花词：“唤起两眸清炯炯，泪花落枕红绵冷。”枕函：匣状的枕头。

⁷明 汤显祖牡丹亭惊梦：“是那处曾相见，相看俨然，早难道这好处相逢无一言。”





【辑评】


况周颐蕙风词话：饮水词有云“吹花嚼蕊弄冰弦”，又云“乌丝阑纸娇红篆”，容若短调，轻清婉丽，诚如其自道所云。