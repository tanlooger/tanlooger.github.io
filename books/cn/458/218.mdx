---
---
---
title: 苏幕遮
---







枕函香，花径漏¹。依约相逢，絮语黄昏后²。时节薄寒人病酒³。刬地梨花⁴，彻夜东风瘦。　　掩银屏，垂翠袖。何处吹箫，脉脉情微逗。肠断月明红豆蔻⁵。月似当时，人似当时否⁶？





【校】


〔调〕通本、张本、袁本、今词作“鬓云松令”，词雅作“鬓云松”。下阕同。





【笺注】


¹温庭筠更漏子词：“柳丝长，春雨细，花外漏声迢递。”

²依约：隐约，仿佛。朱淑真生查子词：“月上柳梢头，人约黄昏后。”

³病酒：谓饮酒沉醉如病。

⁴诗词曲语辞汇释卷四：“刬地，犹云无端也，平白地也。”

⁵豆蔻：多年生常绿草本植物，分肉豆蔻、红豆蔻、白豆蔻等种。诗人或以喻未嫁少女。杜牧赠别诗：“娉娉袅袅十三余，豆蔻梢头二月初。”

⁶秦观水龙吟词：“多情但有，当时皓月，向人依旧。”