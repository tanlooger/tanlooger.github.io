---
---
---
title: 又
---







从教铁石¹，每见花开成惜惜²。泪点难消，滴损苍烟玉一条³。　　怜伊太冷，添个纸窗疏竹影⁴。记取相思，环珮归来月下时⁵。





【校】


〔月下时〕通本、张本、袁本作“月上时”。





【笺注】


¹从教：任凭，任使。铁石：谓铁肠石心。皮日休桃花赋序：“余尝慕宋广平（璟）之为相，贞姿劲质，刚态毅状，疑其铁肠石心，不解吐婉媚辞。然观其作梅花赋，清便富艳，得南朝 徐庾体，殊不类其为人。”

²惜惜：可惜，怜惜。五代 李存勗歌头词：“惜惜此光阴如流水，东离菊残时，叹萧索。”辛弃疾摸鱼儿词：“惜春长怕花开早，何况落红无数。”

³玉一条：指梅树。唐 张谓早梅诗：“一树寒梅白玉条，迥临村路傍溪桥。”

⁴元 袁桷述旧怀诗：“午窗钩竹影，冻笔点梅魂。”

⁵姜夔疏影词咏梅：“昭君不惯胡沙远，但暗忆江南江北。想佩环月夜归来，化作此花幽独。”