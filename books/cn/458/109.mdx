---
---
---
title: 一络索 长城
---



一络索 长城¹





野火拂云微绿²，西风夜哭³。苍茫雁翅列秋空，忆写向屏山曲⁴。　　山海几经翻覆，女墙斜矗。看来费尽祖龙心⁵，毕竟为谁家筑。





【校】


〔调〕袁本作“洛阳春”。

〔题〕通本、张本无。





【笺注】


¹词中有“西风夜哭。苍茫雁翅列秋空”之语，描写的是秋景。作者于秋天出塞共有三次，参见前浣溪沙（欲寄愁心朔雁边）注¹。此词之“看来费尽祖龙心，毕竟为谁家筑”，与卷五浣溪沙 姜女祠之“六王如梦祖龙非”意思相同，可能同作于二十一年八月去梭龙时。参见后浣溪沙（海色残阳影断霓）注¹。

²野火：磷火。物类相感志：“山林薮泽，晦明之夜，则野火生焉，布散如人秉烛。其色青，异于人火。”唐 方干东阳道中作诗：“野火不知寒食节，穿林转壑自烧云。”

³杜甫去秋行：“战场冤魂每夜哭，空令野营猛士悲。”

⁴屏山：屏风曲折如山，故曰屏山。温庭筠南歌子词：“鸳枕映屏山。”

⁵祖龙：指秦始皇。史记集解：“苏林曰：祖，始也；龙，人君象。谓始皇也。”