---
---
---
title: 瑞鹤仙 丙辰生日自寿。起用弹指词句，并呈见阳
---



瑞鹤仙 丙辰生日自寿。起用弹指词句，并呈见阳¹





马齿加长矣²。枉碌碌乾坤，问汝何事。浮名总如水。判尊前杯酒，一生长醉³。残阳影里，问归鸿、归来也未。且随缘、去住无心，冷眼华亭鹤唳⁴。　　无寐。宿酲犹在。小玉来言⁵，日高花睡。明月阑干，曾说与、应须记。是蛾眉便自、供人嫉妒⁶，风雨飘残花蕊。叹光阴老我无能，长歌而已。





【笺注】


¹作者生于顺治十一年十二月十二日（据高士奇摸鱼儿腊月十二日成容若生日索赋。公历为一六五五年一月十九日）。丙辰为康熙十五年（一六七六），作者二十二岁。弹指词：顾贞观的词集名。顾贞观金缕曲 丙午生日自寿词：“马齿加长矣。向天公、投笺试问，生余何意。”见阳：张纯修，见前菊花新注¹。

²马齿加长：马齿随年而增，以喻人的年龄增大。穀梁传僖二年：“荀息牵马操璧而前曰：‘璧则犹是也，而马齿加长矣！’”

³李白将进酒诗：“钟鼓馔玉不足贵，但愿长醉不复醒。”

⁴世说新语 尤悔：“陆平原（机）河桥败，为卢志所谗，被诛。临刑叹曰：‘欲闻华亭鹤唳，可复得乎！’”注：“华亭，吴 由拳县郊外墅也。有清泉茂林。吴平后，陆机兄弟共游于此十余年。”按：由拳即今浙江 嘉兴。一说华亭在今上海 松江，原为三国 吴陆逊封邑。

⁵小玉：唐诗中多用作侍女名字。白居易长恨歌：“金阙西厢叩玉扃，转教小玉报双成。”

⁶屈原离骚：“众女嫉余之蛾眉兮，谣诼谓余兮善淫。”