---
---
---
title: 又
---







一霎灯前醉不醒，恨如春梦畏分明¹。淡月淡云窗外雨，一声声²。　　人到情多情转薄，而今真个不多情。又听鹧鸪啼遍了³，短长亭。





【笺注】


¹张泌寄人诗：“倚柱寻思倍惆怅，一场春梦不分明。”

²宋 李冠蝶恋花词：“数点雨声风约住，朦胧淡月云来去。”温庭筠更漏子词：“梧桐树，三更雨，不道离情正苦。一叶叶，一声声，空阶滴到明。”

³本草纲目四八禽二鹧鸪：“鹧鸪性畏霜露，早晚稀出……今俗谓其鸣曰行不得也哥哥。”