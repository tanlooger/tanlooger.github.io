---
---
---
title: 满宫花
---







盼天涯，芳讯绝¹。莫是故情全歇。朦胧寒月影微黄，情更薄于寒月。　　麝烟销，兰烬灭²。多少怨眉愁睫。芙蓉莲子待分明³，莫向暗中磨折。





【笺注】


¹史达祖双双燕词：“应是栖香正稳，便忘了天涯芳信。”

²兰烬：烛之余烬，因状似兰心，故称。唐 皇甫松梦江南词：“兰烬落，屏上暗红蕉。”

³子夜歌：“雾露隐芙蓉，见莲不分明。”又：“乘风采芙蓉，夜夜得莲子。”芙蓉谓夫容，莲子谓怜子，见莲谓见怜。