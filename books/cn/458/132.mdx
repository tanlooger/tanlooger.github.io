---
---
---
title: 又
---







风絮飘残已化萍，泥莲刚倩藕丝萦¹。珍重别拈香一瓣²，记前生³。　　人到情多情转薄⁴，而今真个悔多情。又到断肠回首处，泪偷零。





【笺注】


¹温庭筠张静婉采莲曲：“船头折藕丝暗牵，藕根莲子相留连。”刚：犹偏。二句谓妻子虽已死去，而旧情未断。与下一首均为悼亡之作。

²一瓣：犹一炷。

³前生：传灯录：“有一省郎梦至碧崖下，一老僧前烟穗极微，云：‘此是檀越结愿香，烟存而檀越已三生矣。第一生明皇时剑南安抚巡官，第二生宪皇时西蜀书记，第三生即今生也。’”

⁴杜牧赠别二首之二：“多情却似总无情，唯觉尊前笑不成。”