---
---
---
title: 南乡子
---







何处淬吴钩¹？一片城荒枕碧流²。曾是当年龙战地³，飕飕。塞草霜风满地秋。　　霸业等闲休。跃马横戈总白头⁴。莫把韶华轻换了，封侯。多少英雄只废丘。





【笺注】


¹吴钩：一种似剑而曲的兵器。吴越春秋阖闾内传：吴王既得莫耶剑，复命国中作金钩，能为善钩者赏之百金。有人贪王重赏，杀其二子，以血衅金，遂成二钩，献于吴王。吴王佩之不离身。后以吴钩泛指宝剑。

²李珣巫山一段云词：“古庙依青嶂，行宫枕碧流。”

³龙战：群雄割据的争战。班固答宾戏：“于是七雄虓阚，分裂诸夏，龙战而虎争。”

⁴左思蜀都赋：“公孙跃马而称帝。”注：“范晔后汉书曰：‘公孙述，字子阳，扶风人也。王莽时为导江卒正。更始立，述恃其地险众附，遂自立为天子。’”李白送羽林陶将军诗：“万里横戈探虎穴，三杯拔剑舞龙泉。”