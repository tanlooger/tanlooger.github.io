---
---
---
title: 又
---







野店近荒城，砧杵无声。月低霜重莫闲行。过尽征鸿书未寄¹，梦又难凭²。　　身世等浮萍³，病为愁成。寒宵一片枕前冰⁴。料得绮窗孤睡觉，一倍关情。





【校】


〔野店〕袁本作“野宿”。

〔绮窗〕昭代作“倚窗”。





【笺注】


¹宋 赵闻礼鱼游春水词：“过尽征鸿知几许，不寄萧娘书一纸。”此句指未得到家中妻子来信。

²五代 毛文锡更漏子词：“人不见，梦难凭，红纱一点灯。”

³韦庄与东吴 生相遇诗：“十年身世各如萍，白首相逢泪满缨。”

⁴唐 刘商古意诗：“风吹昨夜泪，一片枕前冰。”