---
---
---
title: 又 捣衣
---



又 捣衣¹





鸳瓦已新霜，欲寄寒衣转自伤。见说征夫容易瘦，端相²，梦里回时仔细量。　　支枕怯空房³，且拭清砧就月光⁴。已是深秋兼独夜⁵，凄凉，月到西南更断肠⁶。





【笺注】


¹严绳孙、顾贞观都有南乡子捣衣词，当为同时唱和之作。

²端相：细看。周邦彦意难忘词：“夜渐深，笼灯就月，子细端相。”

³唐 王涯秋夜曲：“银筝夜久殷勤弄，心怯空房不忍归。”

⁴杜牧秋梦诗：“寒空动高吹，月色满清砧。”

⁵杜审言和康五庭芝望月有怀诗：“明月高秋迥，愁人独夜看。”

⁶王次回纪事诗：“月到西南倍可怜，照人双笑影娟娟。”