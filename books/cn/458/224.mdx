---
---
---
title: 又 瓶梅
---



又 瓶梅¹





重檐淡月浑如水²，浸寒香一片小窗里³。双鱼冻合⁴，似曾伴个人无寐。横眸处，索笑而今已矣⁵。　　与谁更拥灯前髻⁶，乍横斜疏影疑飞坠⁷。铜瓶小注⁸，休教近麝炉烟气⁹。酬伊也，几点夜深清泪。





【校】


〔调〕通本、张本作“海棠月”。





【笺注】


¹此首亦为悼亡之作，可能作于康熙十七年早春。

²重檐：礼记：“山节藻棁，复庙重檐，天子之庙饰也。”疏：“就外檐下壁复安板檐，以避风雨之洒壁。”

³杜牧早春寄岳州李使君……诗：“返照三声角，寒香一树梅。”

⁴双鱼：即双鱼洗，古代的盥洗器皿，作双鱼形于上，表示吉祥的意思。张元幹夜游宫词：“半吐寒梅未坼，双鱼洗、冰澌初结。”

⁵索笑：求笑。杜甫舍弟观赴蓝田取妻子到江陵喜寄诗：“巡檐索共梅花笑，冷蕊疏枝半不禁。”

⁶伶玄飞燕外传附伶玄自叙：“通德（伶玄妾，曾为汉成帝宫婢）占袖，顾视烛影，以手拥髻，凄然泣下，不胜其悲。”王次回予怀诗：“何年却话当年恨，拥髻灯边侍子于（伶玄字）。”

⁷林逋山园小梅二首之一：“疏影横斜水清浅，暗香浮动月黄昏。”

⁸小注：盛水器皿，注水之用。

⁹王次回寒词十六首之六：“水沉清妙不生烟，兽焰微烘白玉钱。终是护花心意切，倩郎移过镜函边。”自注：“瓶花畏香，故嫌相逼。”