---
---
---
title: 临江仙 寄严荪友
---



临江仙 寄严荪友¹





别后闲情何所寄，初莺早雁相思²。如今憔悴异当时，飘零心事，残月落花知。　　生小不知江上路，分明却到梁溪³。匆匆刚欲话分携。香消梦冷，窗白一声鸡⁴。





【笺注】


¹严荪友：参见前浣溪沙（藕荡桥边理钓筒）注¹。此词可能作于康熙十六年卢氏去世后，故曰“如今憔悴异当时”。

²初莺早雁：见前青衫湿（近来无限伤心事）词注³。

³梁溪：在江苏 无锡县西，源出惠山，流入太湖。本极狭，梁时曾疏浚，故名。或传因东汉 梁鸿居此而得名。这里泛指无锡，为严荪友家乡。

⁴唐 胡曾早发潜水驿谒郎中员外诗：“半床秋月一声鸡，万里行人费马蹄。”