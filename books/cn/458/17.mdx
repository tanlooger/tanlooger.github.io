---
---
---
title: 昭君怨
---







深禁好春谁惜¹？薄暮瑶阶伫立²。别院管弦声，不分明。　　又是梨花欲谢³，绣被春寒今夜⁴。寂寂锁朱门⁵，梦承恩⁶。





【笺注】


¹深禁：即深宫。宫殿门户皆设禁卫，故称禁。

²唐 李白菩萨蛮词：“玉阶空伫立，宿鸟归飞急。”

³周邦彦浣溪沙词：“远岫出云催薄暮，细风吹雨弄轻阴。梨花欲谢恐难禁。”

⁴宋 晏幾道生查子词：“牵系玉楼人，绣被春寒夜。”

⁵唐 刘方平春怨诗：“寂寞空庭春欲晚，梨花满地不开门。”孙光宪生查子词：“寂寞掩朱门，正是天将暮。”

⁶承恩：得到君王宠幸。唐 杜荀鹤春宫怨诗：“承恩不在貌，教妾若为容？”