---
---
---
title: 又
---







落花如梦凄迷¹，麝烟微²，又是夕阳潜下小楼西³。　　愁无限，消瘦尽，有谁知？闲教玉笼鹦鹉念郎诗⁴。





【笺注】


¹秦观浣溪沙词：“自在飞花轻似梦，无边丝雨细如愁。”

²麝烟：焚麝香散发的香烟。温庭筠菩萨蛮词：“深处麝烟长，卧时留薄妆。”

³杜牧题扬州禅智寺诗：“暮霭生深树，斜阳下小楼。”

⁴唐 郑处诲明皇杂录：“开元中，岭南献白鹦鹉，养之宫中。岁久，驯扰聪慧，洞晓言词。上及贵妃皆呼雪衣女。授以词臣诗篇，数遍便可讽诵。”柳永甘草子词：“奈此个单栖情绪。却傍金笼共鹦鹉，念粉郎言语。”