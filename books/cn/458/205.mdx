---
---
---
title: 又 孤雁
---







霜冷离鸿惊失伴¹，有人同病相怜²。拟凭尺素寄愁边。愁多书屡易，双泪落灯前³。　　莫对月明思往事，也知消减年年。无端嘹唳一声传。西风吹只影⁴，刚是早秋天。





【笺注】


¹明 高启孤雁诗：“衡阳初失伴，归路远飞单。”

²吴越春秋 阖闾内传：“子不闻河上之歌乎？同病相怜，同忧相救。”

³唐 张祜何满子诗：“一声何满子，双泪落君前。”

⁴杜牧寄远诗：“只影随惊雁，单栖锁画笼。”