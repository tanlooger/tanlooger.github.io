---
---
---
title: 又 卢龙大树
---



又 卢龙大树¹





雨打风吹都似此²，将军一去谁怜³。画图曾记绿阴圆。旧时遗镞地，今日种瓜田。　　系马南枝犹在否？萧萧欲下长川。九秋黄叶五更烟⁴。止应摇落尽⁵，不必问当年。





【校】


〔曾记〕瑶华集作“曾见”。

〔旧时〕汪本作“旧游”。

〔止应〕通本、张本、瑶华集、古今作“只应”。





【笺注】


¹卢龙：见前临江仙（独客单衾谁念我）注⁶。此词有“九秋黄叶”之语，当作于康熙二十一年八月至十二月赴梭龙侦察时。

²辛弃疾永遇乐词：“舞榭歌台，风流总被，雨打风吹去。”

³东汉 冯异协助光武帝 刘秀争天下，诸将并坐论功，异常独坐大树下，军中号为大树将军。见后汉书 冯异传。庾信哀江南赋：“将军一去，大树飘零。”

⁴九秋：秋季的九十天。初学记三引梁元帝纂要：“秋……亦曰三秋、九秋。”五更：旧时分一夜为甲、乙、丙、丁、戊五段，谓之五更。

⁵宋玉九辩：“悲哉，秋之为气也，萧瑟兮草木摇落而变衰。”