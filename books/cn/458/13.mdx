---
---
---
title: 江城子
---







湿云全压数峰低，影凄迷，望中疑。非雾非烟，神女欲来时¹。　　若问生涯原是梦²，除梦里，没人知。





【校】


〔题〕通本题作“咏史”。





【笺注】


¹非雾非烟：祥瑞的云。史记 天官书：“若烟非烟，若云非云，郁郁纷纷，萧索轮囷，是谓卿云。”唐 唐彦谦贺李昌时禁苑新命诗：“万户千门迷步武，非烟非雾隔仪形。”这里指朝云。宋玉高唐赋：“昔者楚襄王与宋玉游于云梦之台，望高唐之观，其上独有云气，崪兮直上，忽兮改容，须臾之间，变化无穷。王问玉：‘此何气也？’玉对曰：‘所谓朝云者也。’王曰：‘何谓朝云？’玉曰：‘昔者先王尝游高唐，怠而昼寝，梦见一妇人，曰：妾巫山之女也，为高唐之客。闻君游高唐，愿荐枕席。王因幸之。去而辞曰：妾在巫山之阳，高丘之阻。旦为朝云，暮为行雨。朝朝暮暮，阳台之下。’”又神女赋：“楚襄王与宋玉游于云梦之浦，使玉赋高唐之事。其夜，王寝，果梦与神女遇。”此句形容神女来时，云雾缭绕。

²李商隐无题二首之二：“神女生涯原是梦，小姑居处本无郎。”