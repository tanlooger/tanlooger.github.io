---
---
---
title: 又 九日
---



又 九日¹





深秋绝塞谁相忆？木叶萧萧。乡路迢迢²，六曲屏山和梦遥³。　　佳时倍惜风光别，不为登高⁴。只觉魂销，南雁归时更寂寥。





【笺注】


¹九日：指农历九月初九重阳节。作者于九月份在塞外有两次，一次是康熙二十一年八月至十二月去梭龙侦察，一次是二十二年扈驾去五台山。去五台山时已在九月中旬，故此词当作于二十一年九月。

²王次回归途自叹诗：“纵使到家仍是客，迢迢乡路为谁归？”

³李贺屏风曲：“团回六曲抱膏兰。”王琦注：“六曲，十二扇也，以十二扇叠作六曲。”

⁴登高：重阳的风俗。据南朝 梁 吴均续齐谐记，汝南 桓景从费长房游学，累年，长房谓之曰：“九月九日汝家当有灾，宜急去，令家人各作绛囊，盛茱萸以系臂，登高饮菊花酒，此祸可除。”景于是日齐家登山，夕还，鸡犬牛羊一时暴死。后来重九登高就成为习俗。