---
---
---
title: 又
---







雨歇梧桐泪乍收¹，遣怀翻自忆从头，摘花销恨旧风流²。　　帘影碧桃人已去，屧痕苍藓径空留³。两眉何处月如钩⁴？





【笺注】


¹温庭筠更漏子词：“梧桐树，三更雨。不道离情正苦。”

²五代 王仁裕开元天宝遗事卷二销恨花：“明皇于禁苑中，初，有千叶桃盛开，帝与贵妃日逐宴于树下。帝曰：‘不独萱草忘忧，此花亦能销恨。’”

³屧痕：鞋印。径：小路。

⁴南朝 宋 鲍照玩月城西门廨中诗：“始见西南楼，纤纤如玉钩。”李煜乌夜啼词：“无言独上西楼，月如钩。”