---
---
---
title: 南歌子
---



南歌子¹





翠袖凝寒薄²，帘衣入夜空³。病容扶起月明中⁴，惹得一丝残篆旧熏笼⁵。　　暗觉欢期过，遥知别恨同。疏花已是不禁风，那更夜深清露湿愁红⁶。





【笺注】


¹从“病容”，“暗觉欢期过，遥知别恨同”推测，可能作于康熙十六年五月卢氏产后患病期间。

²见前锦堂春注³。

³帘衣：即帘。梁史 夏侯亶传：“（亶）性俭率，居处服用，充足而已，不事华侈。晚年颇好音乐，有妓妾十数人，并无被服姿容。每有客，常隔帘奏之，时谓帘为夏侯妓衣也。”陆龟蒙寄远诗：“画扇红弦相掩映，独看斜月下帘衣。”

⁴病容扶起：犹言扶病而起。李贺南园十三首之九：“病容扶起种菱丝。”

⁵残篆：将熄灭的篆烟。

⁶张泌临江仙词：“烟收湘渚秋江静，蕉花露泣愁红。”