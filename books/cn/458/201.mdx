---
---
---
title: 又 塞上得家报云秋海棠开矣，赋此
---



又 塞上得家报云秋海棠开矣，赋此¹





六曲阑干三夜雨²，倩谁护取娇慵³。可怜寂寞粉墙东，已分裙衩绿，犹裹泪绡红⁴。　　曾记鬓边斜落下，半床凉月惺忪⁵。旧欢如在梦魂中⁶，自然肠欲断⁷，何必更秋风。





【校】


〔三夜雨〕词雅作“三伏雨”。





【笺注】


¹作者于康熙十六年九月扈驾巡边，二十二年九月扈驾赴五台山，时间都比较短，此词题云“塞上得家报”，可能离家日子较长，姑系于二十一年八月至十二月赴梭龙侦察时。

²晏殊蝶恋花词：“六曲阑干偎碧树，杨柳风轻，展尽黄金缕。”

³陆游花时遍游诸家园诗：“绿章夜奏通明殿，乞借春阴护海棠。”

⁴见前锦堂春注¹。以上二句形容秋海棠的绿叶红花。

⁵王次回临行阿琐欲尽写前诗……之十四：“可记鬓边花落下，半身凉月靠阑干。”

⁶李煜望江南词：“多少恨，昨夜梦魂中。”晏殊谒金门词：“往事旧欢何限意，思量如梦寐。”

⁷肠欲断：系双关语，既指人，也指花（秋海棠又名断肠花）。