---
---
---
title: 又
---







暮雨丝丝吹湿，倦柳愁荷风急¹。瘦骨不禁秋²，总成愁。　　别有心情怎说？未是诉愁时节。谯鼓已三更，梦须成³。





【笺注】


¹宋 史达祖秋霁词：“江水苍苍，望倦柳愁荷，共感秋色。”

²李商隐偶成转韵七十二句赠四同舍诗：“玉骨瘦来无一把。”宋 梅尧臣回自青龙呈谢师直诗：“共君相别三四年，岩岩瘦骨还依然。”宋 吴文英惜秋华木芙蓉词：“凡花瘦不禁秋，幻腻玉、腴红鲜丽。”

³诗词曲语辞汇释卷一：“须，犹应也。”