---
---
---
title: 清平乐
---







烟轻雨小¹，望里青难了。一缕断虹垂树杪，又是乱山残照²。　　凭高目断征途³，暮云千里平芜⁴。日夜河流东下，锦书应记双鱼⁵。





【笺注】


¹晏幾道清平乐词：“烟轻雨小，紫陌香尘少。”

²李中江行晚泊寄湓城知友诗：“江浮残照阔，云散乱山横。”

³唐 姚鹄玉真观寻赵尊师不遇诗：“凭高目断无消息，自醉自吟愁落晖。”

⁴唐 荆叔题慈恩塔诗：“暮云千里色，无处不伤心。”

⁵锦书：即锦字。见前浣溪沙（记绾长条欲别难）注³。双鱼：见前采桑子（拨灯书尽红笺也）注⁵。