---
---
---
title: 又
---



又¹





身向云山那畔行，北风吹断马嘶声，深秋远塞若为情²！　　一抹晚烟荒戍垒，半竿斜日旧关城³。古今幽恨几时平！





【笺注】


¹词中有“深秋远塞”之语，可能作于康熙二十一年八月至十二月赴梭龙侦察时。参见前长相思注¹。

²若为情：诗词曲语辞汇释卷一：“诗词中最习见者，则为若为字。有读时宜将若字一顿而弗与为字连读者。……毛滂小重山词：‘江山雄胜为公倾。公惜醉，风月若为情？’为情为一读，若为情，犹云何以为情或难以为情也。”

³宋 张孝祥眼儿媚词：“半竿残日，两行珠泪，一叶扁舟。”