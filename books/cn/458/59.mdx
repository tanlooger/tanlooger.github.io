---
---
---
title: 霜天晓角
---







重来对酒，折尽风前柳。若问看花情绪，似当日，怎能够？　　休为西风瘦¹，痛饮频搔首。自古青蝇白璧²，天已早安排就。





【笺注】


¹李清照醉花阴词：“莫道不销魂，帘卷西风，人比黄花瘦。”

²宋 陆佃埤雅卷十蝇：“青蝇粪尤能败物，虽玉犹不免，所谓蝇粪点玉是也。”唐 陈子昂宴胡楚真禁所诗：“人生固有命，天道信无言。青蝇一相点，白璧遂成冤。”