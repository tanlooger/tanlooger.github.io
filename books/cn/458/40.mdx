---
---
---
title: 又
---



又¹





五月江南麦已稀，黄梅时节雨霏微²，闲看燕子教雏飞³。　　一水浓阴如罨画⁴，数峰无恙又晴晖。湔裙谁独上鱼矶⁵。





【笺注】


¹此词亦为思念沈宛而作。见前言。

²宋 赵师秀约客诗：“黄梅时节家家雨。”

³辛弃疾山花子词：“日日闲看燕子飞，旧巢新垒画帘低。”

⁴杨慎丹铅总录：“画家有罨画，杂彩色画也。”

⁵李商隐柳枝序：“后三日邻当去湔裙水上，以博山香待，与郎俱过。”顾贞观画堂春词：“湔裙独上小渔矶，袜罗微溅春泥。”