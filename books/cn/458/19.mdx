---
---
---
title: 酒泉子
---







谢却荼蘼¹，一片月明如水。篆香消²，犹未睡，早鸦啼。　　嫩寒无赖罗衣薄³，休傍阑干角⁴。最愁人，灯欲落，雁还飞。





【笺注】


¹荼蘼：宋 张邦基墨庄漫录九：“酴醿花或作荼蘼，一名木香，有二品。一种花大而棘，长条而紫心者为酴醿。一品花小而繁，小枝而檀心者为木香。”

²篆香：盘香。宋 洪刍香谱：“近世尚奇者作香，篆其文，进十二辰，分一百刻，凡燃一昼夜而已。”秦观减字木兰花词：“欲见回肠，断尽金炉小篆香。”

³嫩寒：微寒。辛弃疾临江仙词：“金谷无烟宫树绿，嫩寒生怕春风。”无赖：无奈。

⁴张先醉落魄词：“朱唇浅破桃花萼，倚楼人在阑干角。夜寒手冷罗衣薄。”宋 张元幹楼上曲词：“明朝不忍见云山，从今休傍曲阑干。”





【辑评】


陈廷焯词则闲情集：情词凄婉，似韦端己手笔。