---
---
---
title: 又
---







白衣裳凭朱阑立¹，凉月趖西²。点鬓霜微³，岁晏知君归不归？　　残更目断传书雁⁴，尺素还稀。一味相思，准拟相看似旧时⁵。





【笺注】


¹王次回寒词十六首之一：“从来国色玉光寒，昼视常疑月下看。况复此宵兼雪月，白衣裳凭赤栏干。”

²趖西：向西斜。趖，走。

³见前沁园春（试望阴山）词注¹¹。

⁴传书雁：据汉书 苏武传，汉武帝时苏武出使匈奴，被拘不屈，徙居北海上牧羊。后匈奴与汉和亲，汉求武等回国，匈奴诡言武已死。苏武属吏常惠夜见汉使，教汉使谓单于言汉帝射猎于上林苑中，射得一雁，雁足有系帛书，言武等在某泽中。使者责问单于，单于谢罪，放苏武回国。唐 郑渥塞上诗：“帐前影落传书雁，日下声交失马翁。”

⁵晏幾道采桑子词：“秋来更觉销魂苦，小字还稀。坐想行思，怎得相看似旧时。”