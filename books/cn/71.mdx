---
---
---
title: 痴婆子传
---

## 序

从来情者性之动也。性发为情，情由于性，而性实具于心者也。心不正则偏，偏则无拘无束，随其心之所欲发而为情，未有不流于痴矣。矧闺门衽席间，尤情之易痴者乎。尝观多情女子，当其始也，不过一念之偶偏，迨其继也，遂至欲心之难遏。甚且情有独钟，不论亲疏，不分长幼，不别尊卑，不问僧俗，惟知云雨绸缪，罔顾纲常廉耻，岂非情之痴也乎哉。一旦色衰爱弛，回想当时之谬，未有不深自痛恨耳。嗟嗟与其悔悟于既后，孰若保守于从前与。其贪众人之欢，以玷名节，孰若成夫妇之乐，以全家声乎。是在为少艾时先有以制其心，而不使用情之偏，则心正而情不流于痴矣。何自来痴婆子之诮耶。


------------

**矧shěn**

(1)另外，况且，何况

矧今之人，曾不是思。——唐·柳宗元《敌戒》

(2)也

四大犹幻尘，衣冠矧外物。——宋·苏轼《闻潮阳吴子野出家》

(3)齿根，也即牙颈

《礼·曲礼》笑不至矧。《注》齿本曰矧，大笑则见。

**衽rèn**

1.衣襟。2.睡觉用的席子。

**迨dài**

1.等到。2.趁着。

**少艾**

(1)指年轻美丽的女子。

《孟子·万章上》：“知好色，则慕少艾。”赵岐注：“少，年少也；艾，美好也。”《续资治通鉴·宋徽宗大观元年》：“有虞仙姑者，年八十餘，状貌如少艾。”清和邦额《夜谭随录·韩樾子》：“韩隐玉兰花下偷窥，则一靚妆少艾，扶一女奴，冉冉而入。”

(2)形容(女子的)年轻美丽。

宋庄季裕《鸡肋编》卷上：“有茶肆妇人少艾，鲜衣靚妆，银釵簪花。”《二刻拍案惊奇》卷二十：“有一富户，姓陈名定，有一妻一妾……妻已中年，妾尚少艾。”《品花宝鉴》第六回：“这两位夫人，都是续娶的。虽在中年，却还生得少艾，不过像三十来岁的人。”