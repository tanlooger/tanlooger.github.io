---
---
---
title: 石柜阁
---



石柜阁〔一〕


季冬一作冬季日已长，山晚半天赤。蜀道多早花，江间饶奇石。石柜曾波上，临虚荡高壁。清晖回群鸥，暝色带远客。羁栖负幽意，感叹向绝迹。信甘孱懦婴，不独冻馁迫。优游谢康乐，放浪陶彭泽。吾衰未自安一作由，谢尔性所一作有适。

〔一〕石柜阁：《方舆纪胜》：石栏桥，在绵谷县北一里，自城北至大安军界，营桥栏阁，共一万五千三百一十六间。其著名者，为石柜阁、龙门阁。