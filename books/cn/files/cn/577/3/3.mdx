---
---
---
title: 昔游
---




昔谒华盖君〔一〕，深求洞宫脚陈作“绿袍昆玉脚”。玉陈作人棺已上天〔二〕，白日亦寂一作冥寞。暮升艮岑晋作峰顶，巾几犹未却。弟子四五人，入来泪俱落。余时游名山，发轫在远壑。良觌违夙愿，含凄晋作悽向寥廓。林昏罢幽磬，竟夜伏石阁。王乔下天坛〔三〕，微月映皓鹤。晨溪向虚，归径行已昨。岂辞青鞋胝，怅望一云惆怅金匕药。东蒙赴旧隐，尚忆同志乐。休一作伏事董先生〔四〕，于今独萧索。胡为客关塞，道意久衰薄？妻子亦何人，丹砂负前诺。虽悲鬒发变一云须发变〔五〕，未忧筋力弱。扶一作杖藜望清秋，有兴入庐霍〔六〕。

〔一〕华盖君：《清虚真人王君内传》：诣赤台童子、华盖上公，授以五云夜光云琅水霜。《洞天福地记》：华盖山，周回四十里，名曰“容城太玉之天”。在温州永嘉县，仙人羊公修治之。

〔二〕玉棺：《后汉·王乔传》：天下玉棺于堂前，吏人推排，终不摇动。乔曰：“天帝独召我耶？”乃沐浴服饰，寝其中，盖便立覆。

〔三〕王乔：《琴赋》：王乔披云而下坠。《寰宇记》：王子乔坛，在缑氏县东南六里。

〔四〕董先生：《忆昔行》所谓“衡阳董炼师”也。旧注以为董京威，失之远矣。故曰“有兴入庐霍”。

〔五〕鬒变：谢玄晖诗：谁能鬒不变。

〔六〕庐霍：谢灵运诗：游当罗浮行，息必庐霍期。