---
---
---
title: 五盘
---



五盘〔一〕


五盘虽云险，山色佳有余。仰凌栈道一云阁细，俯映江木疏。地僻无网罟，水清反多鱼。好鸟不妄飞，野人半巢居。喜见淳朴俗，坦然心神舒。东郊尚格斗，巨一作臣猾何时除。故乡有弟妹，流落随丘墟。成都万事好一作在，岂若归吾庐。

〔一〕五盘：《方舆胜览》：五盘岭属利州。岑参《早上五盘》诗：平旦驱驷马，旷然出五盘。