---
---
---
title: 赤谷西崦人家
---



赤谷西崦人家〔一〕


跻险不自喧荆作宣，一作安，出郊已清目。溪回日气暖，径转山田熟。鸟雀依茅茨，藩篱带松菊。如行武陵暮，欲问桃花一作源宿。

〔一〕赤谷：《地理志》：秦州有崦嵫山，在赤谷之西。曹操与刘备战于此谷，川水为之丹，因号曰“赤谷”。《一统志》：赤谷，在秦州西南七十里，中有赤谷川。崦嵫山，在秦州西五十里，在赤谷之西，故曰“西崦”。《通志》：秦州西十二里。