---
---
---
title: 画鹘行
---



一作画雕


高堂见生一作老鹘，飒爽动秋骨。初惊无拘挛一作卷，何得立突兀？乃知画师妙，功一作巧刮造化窟。写作一作此神俊姿，充君眼中物。乌鹊满樛枝，轩然恐其出。侧脑看青霄，宁为众禽没。长翮如刀剑，人寰可超越。乾坤空峥嵘，粉墨且萧瑟。缅思一作想云沙际，自有烟雾质。吾今意何伤，顾步独纡郁。