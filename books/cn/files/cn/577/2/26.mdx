---
---
---
title: 戏赠阌乡秦少公短歌
---



陈浩然本作翁，《草堂》作少府

去年行宫当一作守太白，朝回君是同舍客。同心不减骨肉亲，每语见许文章伯。今日时清两京道，相逢苦觉人情好。昨夜邀欢乐更无，多才依旧能潦倒〔一〕。

〔一〕潦倒：《北史·崔瞻传》：魏天保以后，重吏事。谓容止蕴藉者为潦倒，而瞻终不改焉，此正用《北史》语。“能潦倒”，犹言其蕴藉如故也。