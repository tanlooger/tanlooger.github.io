---
---
---
title: 雨过苏端
---



雨过苏端〔一〕端置酒


鸡鸣风雨一云云交，久旱云一作雨亦好。杖藜入春泥，无食起我早。诸家忆所历，一饭一云饱迹便一云更扫。苏侯得数过，欢喜每倾倒。也复一作复也可怜人，呼儿具梨枣。浊醪必在眼，尽醉摅怀抱。红稠屋角花，碧委一作秀墙隅草。亲宾纵一作绝谈谑，喧闹畏衰老畏，一作慰。况蒙霈泽垂，粮粒或自保。妻孥隔军垒，拨弃不拟道。

〔一〕苏端：卞圜曰：端时白衣。《唐科名记》：端明春始及第。《困学纪闻》：杨绾，谥文正，比部郎中苏端持两端，岂即斯人与？