---
---
---
title: 题李尊师松树障子歌
---




老夫清晨梳白头，玄都道士来相访〔一〕。握发一云手呼儿延入户，手提新画青松障。障子松林静杳冥，凭轩忽若无丹青。阴崖却承霜雪一云露，一云雾干，偃盖反走虬龙形。老夫平生好奇古，对此兴与精灵聚。已知仙客意相亲，更觉良工心独苦。松下丈人巾屦同，偶坐似一作自是商一作南山翁。怅望一作惆怅聊歌紫芝曲，时危惨淡来悲风。

〔一〕玄都：《唐会要》：长安京城朱雀街有玄都观。《长安志》：隋开皇二年，自长安故城徙通道观于此，改名玄都。