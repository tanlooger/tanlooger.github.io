---
---
---
title: 黄河二首
---




黄河北岸海西军，椎鼓鸣钟天下闻。铁马长鸣不知一作如数，胡人高鼻动成群。

雍王至陕州，回纥可汗屯于河北，与僚属从数十骑往见之。诸军发陕州，仆固怀恩与回纥左杀为前锋，此所谓“河北”“海西”军也。旧注：指吐蕃入寇，谬甚。

黄河西一云北，一云南，俱非岸是吾一作故蜀，欲须供给家无粟。愿驱众庶戴君王，混一车书弃金玉。

赵傁曰：此悯蜀人之困，而愿君王之无侈，如云不宝金玉之义。