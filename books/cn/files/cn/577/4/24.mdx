---
---
---
title: 戏赠友二首
---




元年建巳月〔一〕，郎有焦校书。自夸足膂力，能骑生马驹。一朝被马踏，唇裂板齿无。壮心不肯已，欲得东擒胡。

元年建巳月，官有王司直。马惊折左臂，骨折面如墨。驽骀漫一作慢深陈浩然本作染泥，何不避雨色？劝君休叹恨，未必不为福。

〔一〕建巳月：是月，代宗改元，复以建巳月为四月。诗云“元年建巳月”，记其初也。