---
---
---
title: 楠树为风雨所拔叹
---



楠一作高


倚江楠树草堂前，故一作古老相传二百年。诛茅卜居总为此，五月仿佛闻寒蝉。东南飘风动地至，江翻石走流云气。干晋作斡排雷雨犹力争，根断泉源岂天意。沧波一云苍茫老树性所爱，浦上童童一青盖。野客频留惧雪霜，行人不过听竽籁〔一〕。虎倒龙颠委榛樊作荆棘，泪痕血点垂胸臆。我有新诗何处吟，草堂自此无颜色。

〔一〕竽籁：《高唐赋》：纤条悲鸣，声似竽籁。