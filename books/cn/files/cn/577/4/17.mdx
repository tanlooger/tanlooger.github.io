---
---
---
title: 百忧集行
---




忆年十五心尚孩，健如黄犊走复来。庭前八月梨枣熟，一日上树能千回。即今倏忽已五十一作即今年才五六十，坐卧只多少行立。强将笑语供主人，悲见生涯百忧集。入门依旧四壁空，老妻睹我颜色同。痴儿未知父子礼，叫怒索饭啼门东〔一〕。

〔一〕门东：《漫叟诗话》：庖厨之门在东，故曰“啼门东”，非趁韵也。