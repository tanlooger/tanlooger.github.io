---
---
---
title: 短歌行
---



短歌行赠王郎司直〔一〕


王郎酒酣拔剑斫地歌莫哀，我能拔尔抑塞磊落之奇才。豫樟翻风白日动，鲸鱼跋浪沧溟开。且脱佩剑休徘徊，西得诸侯棹锦水。欲向何门趿吴作飒珠履，仲宣楼头春色一作已深〔二〕。青眼高歌望吾子〔三〕，眼中之人吾老矣。

〔一〕王司直：《赠友诗》：官有王司直。即其人也。

〔二〕仲宣楼：《方舆胜览》：在荆州府城东南隅，后梁时高季兴建。

〔三〕吾子：《仪礼》：望吾子之教也。注：吾子，相亲之辞。