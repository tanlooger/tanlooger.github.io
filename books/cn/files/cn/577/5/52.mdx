---
---
---
title: 莫相疑行
---




男儿生无所成头皓白樊作男儿一生无成头皓白，牙齿欲落真可惜。忆献三赋蓬莱宫，自怪一日声辉一作燀，荆作烜赫。集贤学士如堵墙，观我落笔中书堂。往时文彩动人主，此《文粹》作今日饥寒趋路旁。晚将末契托年少《文粹》晚将末节契年少〔一〕，当面输一作论心背面笑。寄谢悠悠世上儿，不一作莫争好恶莫相疑。

〔一〕末契：陆机《叹逝赋》：托末契于后生，余将老而为客。