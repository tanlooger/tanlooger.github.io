---
---
---
title: 姜楚公画角鹰歌
---




楚公画鹰鹰戴角〔一〕，杀气森森一作如到幽朔。观者贪愁旧作徒惊掣臂一作壁飞，画师不是无心学。此鹰写真在左绵，却嗟真骨遂虚传。梁间燕雀休惊怕，亦未抟空上九天。

〔一〕楚公：《名画记》：姜皎善画鹰鸟。玄宗在藩，为尚衣奉御。即位，累官至太常卿，封楚国公。陆务观云：画鹰，在绵州录参厅。