---
---
---
title: 奉赠射洪李四丈
---



明甫


丈人屋上乌〔一〕，人好乌亦好。人生意气豁，不在相逢早。南京乱初定，所向邑一作色枯槁。游子无根株，茅斋付秋草。东征下月峡，挂席穷海岛。万里须十金，妻孥未相保。苍茫风尘际，蹭蹬骐老。志士怀感伤，心胸已倾倒。

〔一〕屋上乌：《毛诗传》：富人之屋，乌所集也。《尚书大传》：武王登夏台以临殷民。周公曰：爱其人者，爱其屋上之乌；憎其人者，憎其储胥。《孔丛子》亦云：爱屋及乌。