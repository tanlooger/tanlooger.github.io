---
---
---
title: 海棕行
---




左绵公馆清江〔一〕，海棕一株高入云〔二〕。龙鳞犀甲相错落，苍棱白皮十抱文。自一作但是众木乱纷纷，海棕焉知身出群。移栽北辰不可得，时有西域胡僧识。

〔一〕左绵：《蜀都赋》：于东则左绵巴中，百濮所充。旧注：绵州，涪水所经。涪居其右，绵居其左，故曰左绵。

〔二〕海棕：唐子西《将家游治平院》诗云：江边胜事略寻遍，不见海棕高入云。注云：即老杜所云东津者。盖馆与棕皆在涪江之东津也。陆放翁云：老杜在左绵所赋“海棕”，今已不存。宋子京《益都方物·海棕赞》：棕皆褫皮，此独自干。攒叶于颠，纛首披散。秋华而实，其值则四千。注云：大抵棕类，然不皮而干，叶丛于杪，至秋乃实，似楝子。