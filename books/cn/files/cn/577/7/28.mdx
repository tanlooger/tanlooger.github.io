---
---
---
title: 锦树行
---




今日苦短昨日休，岁云暮矣增离忧。霜凋碧树待荆作行，一云作锦树，万壑东逝无停留。荒戍之城石色古，东郭老人住青丘。飞书白帝营斗粟，琴瑟几杖柴门幽。青荆作春草萋萋尽枯死，天马跂陈作与骥，跂一作跛足随牦牛〔一〕。自古圣贤多薄命，奸雄恶少皆封侯一作封公侯。故国三年一消息，终南渭水寒悠悠。五陵豪贵反颠倒，乡里小儿狐白裘。生男堕地要膂力〔二〕，一生一作生女富贵倾邦国。莫愁父母少黄金，天下风尘儿亦得。

〔一〕牦牛：《山海经》：荆山其中多牦牛。注：旄，牛属也，黑色，出西南徼外也，音狸，一音来。按：郭云：旄，牛属也，其非即旄牛可知。旧注引《上林赋》，误。

〔二〕生男：傅玄《豫章行》云：苦相身为女，卑陋难具陈。男儿当门户，堕地自生神。