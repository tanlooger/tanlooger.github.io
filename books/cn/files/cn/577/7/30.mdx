---
---
---
title: 前苦寒行二首
---




汉时长安雪一丈〔一〕，牛马毛寒缩如猬。楚江巫峡冰入怀，虎豹哀号又堪记。秦城老翁荆扬客，惯习炎蒸岁绤。玄冥祝融气或交，手持白羽未敢释。

〔一〕长安雪：《西京杂记》：元封二年，大寒，雪深一丈。野中鸟兽皆死，牛马蜷蹜如猬，三辅人民冻死者，十有二三。

去年白帝雪在山，今年白帝雪在地。冻埋蛟龙南浦缩，寒刮陈作割肌肤北风利。楚人四时皆麻衣，楚天万里《英华》作顷无晶辉。三足之乌足《英华》作骨恐断，羲和送将何所归一作迭送将安归，一作送之将安归。