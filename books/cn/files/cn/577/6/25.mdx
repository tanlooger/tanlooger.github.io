---
---
---
title: 毒热寄简崔评事十六弟
---




大暑一作火运金气，荆扬不知秋。林下有塌翼，水中无行舟。千室但扫地，闭关人事休。老夫一作大转不乐，旅次兼百忧。蝮蛇暮偃蹇，空床难暗投。炎宵恶明烛，况乃怀旧丘。开襟仰内弟，执热露白头。束带负芒刺，接居成阻修。何当清霜飞，会子临江楼。载闻大易义，讽兴一作咏诗家流。蕴藉异时辈，检身非苟求。皇皇使臣体，信是德业优。楚材择杞梓，汉苑归骅骝。短章达我心，理为一云待识者筹。