---
---
---
title: 又上后园山脚
---




昔我游山东，忆戏东岳阳。穷秋立日观，矫首望八一云北荒。朱崖著毫发，碧海吹衣裳。蓐收困用事，玄冥蔚强梁〔一〕。逝水自朝宗，镇名各其方。平原独憔悴，农力废耕桑。非关一作北阙风露凋，曾是戍役伤。于时国用富，足以守边疆。朝廷任猛将，远夺戎虏场。到今事反覆，故老泪万行。龟蒙不复见，况乃怀旧一作故乡。肺萎属久战，骨出热中肠。忧来杖匣剑，更上林北冈。瘴毒猿鸟落，峡干南日黄。秋风亦已起，江汉始如汤。登高欲有往，荡析川无梁。哀彼远征人，去家死路旁。不及祖父茔，累累冢相当。

〔一〕蓐收玄冥：蓐收，金神，西方也。玄冥，水神，北方也。穷秋之时，蓐收将退，而玄冥方来，喻长安渐凋敝，而禄山方强梁于范阳也。