---
---
---
title: 夜闻觱篥
---



夜闻觱篥〔一〕


夜闻觱篥沧江上，衰年侧耳情所向。邻舟一听多感伤，塞曲三更歘悲壮。积雪飞霜此夜寒，孤灯急管复风一作奔湍。君知天地一作下干戈满，不见江湖一作湘行路难。

〔一〕觱篥：杜氏《通典》：觱篥，本名悲栗，出于胡中，其声悲。东夷有以卷桃皮为之者，亦出南蛮。《乐府杂录》：觱栗者，大龟兹国乐，亦名悲栗，有类于笳也。