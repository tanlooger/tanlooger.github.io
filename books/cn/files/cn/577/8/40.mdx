---
---
---
title: 题衡山县文宣王庙新学堂呈陆宰
---




旄头彗紫微〔一〕，无复俎豆事。金甲相排荡，青衿一憔悴。呜呼已十年，儒服弊于地。征夫不遑息，学者沦素志。我行洞庭野，歘得文翁肆〔二〕。侁侁胄子行，若舞风雩至。周室宜中兴，孔门未应弃。是以资雅才，涣然立新意。衡山虽小邑，首唱恢大义。因见县尹心，根源旧宫。讲堂非曩构，大屋加涂塈。下可容百人，墙隅亦深邃。何必三千徒，始压戎马气。林木在庭户，密干叠苍翠。有井朱夏时，辘轳冻阶所。耳闻读书声，杀伐灾仿佛。故国延归望，衰颜减愁思。南纪改陈作收波澜，西河共风味。采诗倦跋涉，载笔尚可记一云常记异。高歌激宇宙，凡百慎失坠。

〔一〕彗紫微：《公羊注》曰：天下血书鲁端门曰：“周姬亡，彗东出。”《东家杂记》：二经既成，孔子斋戒，面北斗而拜，告备于天，紫微于是降光于讲堂。

〔二〕文翁肆：《华阳国志》：文翁立讲堂，作石室，一曰玉堂，在城南。初，堂遇火，太守更修立，又增二石室。