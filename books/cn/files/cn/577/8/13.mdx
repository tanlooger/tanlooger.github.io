---
---
---
title: 发刘郎浦
---



发刘郎浦〔一〕


挂帆早发刘郎浦，疾风飒飒昏亭午。舟中无日不沙尘，岸上空村尽豺虎。十日北风风未回，客行岁晚晚一作兀相催。白头厌伴渔人宿，黄帽青鞋归去来。

〔一〕刘郎浦：吴若本注：蜀先主纳吴女处也。吕温诗云：吴蜀成婚此水浔，明珠步障幄黄金。谁将一女轻天下，欲换刘郎鼎峙心。《十道志》：刘郎浦在荆州。《江陵图经》：在石首县。