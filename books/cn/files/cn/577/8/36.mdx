---
---
---
title: 奉赠李八丈判官
---



曛


我丈时英特，宗枝神尧后。珊瑚市则无，骥人得有。早年见标格，秀气冲星斗。事业富清机，官曹正独守。顷来树嘉政，皆已传众口。艰难体贵安，冗长吾敢取。区区犹历试，炯炯更持久。讨论实解颐，操割纷应手。箧书积讽谏，宫阙限奔走。入幕未展材一作怀，秉钧孰为偶。所亲问淹泊，泛爱惜衰朽。垂白乱一作辞南翁〔一〕，委身希北叟〔二〕。真成穷辙鲋，或似丧家狗。秋枯洞庭石，风飒长沙柳。高兴激荆衡，知音为回首。

〔一〕南翁：虞般佑《高士传》：南公者，楚人，埋名藏用，世莫能识，居国南鄙，因以为号，著书言阴阳事。

〔二〕北叟：《幽通赋》：北叟颇识其倚伏。高允《塞上公亭诗序》曰：延和三年，余赴京师，发石门，北行失道，夜寓宿代之快马亭。其俗云：古塞上公所遗之邑也。公有良马，因以命之。代人云：塞上公姓李，代之李氏，并其后也。