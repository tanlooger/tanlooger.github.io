---
---
---
title: 白马
---




白马东北来，空鞍贯双箭。可怜马上郎，意气今谁见。近时主将戮，中夜商一作伤於〔一〕战。丧乱死多门，呜呼泪如霰。

〔一〕商於：《水经注》：丹水经流南乡两县之间，历於中之北，所谓商於者也，故张仪说楚绝齐，许以商於之地六百里。谓以此也。鹤曰：大历三年二月，商州兵马使刘洽杀防御使殷仲卿，寻讨平之。梦弼曰：谓臧玠杀崔瓘也。