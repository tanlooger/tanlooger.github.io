---
---
---
title: 新镌李氏藏本《忠义水浒全书》提要[298]
---




新镌李氏藏本《忠义水浒全书》，一百二十回，别有引首一篇。题“施耐庵集撰，罗贯中纂修”。卷首有楚人凤里杨定见序[299]，自云事李卓吾[300]，后游吴而得袁无涯[301]，求卓老遗言甚力，求卓老所批阅之遗书又甚力，因付以批定《忠义水浒传》及《杨升庵集》[302]，而先以《水浒》公诸世云云。无年月。次为发凡十则，次《宣和遗事》[303]，次水浒忠义一百八人籍贯出身，次目录，次图，次引首及本文。偶有批语，皆简陋，盖伪托也。