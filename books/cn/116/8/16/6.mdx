---
---
---
title: 关于小说目录两件[396]
---




去年夏，日本辛岛骁[397]君从东京来，访我于北京寓斋，示以涉及中国小说之目录两种：一为《内阁文库书目》[398]，录内阁现存书；一为《舶载书目》[399]数则，彼国进口之书帐也，云始元禄十二年（一六九九）或其前年而迄于宝历[400]四年（一七五四），现存三十本。时我方将走厦门避仇，卒卒鲜暇，乃托景宋[401]君钞其前者之传奇演义类，置之行箧。不久复遭排摈，自闽走粤，汔无小休，况乃披览。而今复将北逭，整装睹之，蠹食已多，怅然兴叹。窃念录中之刊印时代及作者名字，此土新本，概已删落，则此虽止简目，当亦为留心小说史者所乐闻也，因借《语丝》，以传同好。惜辛岛君远隔海天，未及征其同意，遂成专擅，因以为歉耳。别有清钱曾所藏小说目二段，昔从《也是园书目》[402]钞出，以其可知清初收藏家所珍庋者是何等书，并缀于末。一九二七年七月三十日之夜，鲁迅于广州东堤寓楼[403]记。





甲 内阁文库图书第二部汉书目录


子 第十类，小说。

一 杂事（未钞）

二 传奇演义，杂记

《历代神仙通鉴》（二十二卷，目一卷。明阳宣史撰。清版。二十四本。）

《盘古唐虞传》（明钟惺。清版。二本。）

《有夏志传》（明钟惺编。清版。四本。）

《有夏志传》（同上。清版。八本。）

《列国志传》（明陈继儒校。明版。一二本。）

《英雄谱》（一名《三国水浒全传》。二十卷，目一卷，图像一卷。明熊飞编。明版。一二本。）

《水浒全书》（百二十回。明李贽评。明版。三二本。）

《忠义水浒传》（百回。明李贽批评。明版。二十本。）

《水浒传》（七十回；二十卷。王望如评论。清版。二十本。）

《水浒传》（七十回；七十五卷，首一卷。清金圣叹批注。雍正十二年刊。二四本。）

《水浒传》（同上。伊达邦成等校。明治十六年刊。一二本。）

《水浒后传》（四十回；十卷，首一卷。清蔡奡评定。清版。五本。）

《水浒后传》（同上。清版。十本。）

《水浒志传评林》（二十五卷。第一至七卷缺。明版。六本。）

《南北两宋志传》（二十卷。明陈继儒。明版。十本。）

《绣像金枪全传》（五十回，十卷。第四十六回以下缺。清废闲主人校。道光三年刊。八本。）

《皇明英武传》（八卷。万历十九年刊。四本。）

《皇明英烈传》（明版。六本。）

《皇明中兴圣烈传》（五卷。明乐舜日。明版。二本。）

《全像二十四尊罗汉传》（六卷。明朱星祚编。万历三十二年刊。二本。）

《平妖传》（四十回。宋罗贯中。明龙子犹补。明版。八本。）

《平妖传》（四十回。明张无咎校。明版。六本。）

《平虏传》（吟啸主人。明版。二本。）

《承运传》（四卷。明版。二本。）

《八仙传》（明吴元泰。明版。二本。）

《金云翘传》（二十回，四卷。青心才人。清版。二本。）

《钟馗全传》（四卷。安正堂补正。明版。一本。）

《飞龙全传》（六十回。清吴璿删订。嘉庆二年刊。一六本。）

《绣像飞跎全传》（三十二回，四卷。嘉庆二十二年刊。二本。）

《再生缘全传》（二十卷。清香叶阁主人校。道光二年刊。三二本。）

《金石缘全传》（二十四回。清版。六本。）

《玉茗堂传奇》（四种，八卷。明汤显祖。明版。八本。）

《玉茗堂传奇》（同上。明沈际飞点次。明版。八本。）

《五种传奇再团圆》（五卷。步月主人。清版。二本。）

《两汉演义传》（十八卷，首一卷。明袁宏道评。明版。一六本。）

《三国志演义》（十二卷。宋罗贯中。万历十九年刊。一二本。）

《三国志演义》（二十卷。万历三十三年刊。八本。）

《三国志演义》（二十卷。明杨春元校。万历三十八年刊。五本。）

《后七国乐田演义》（二十回。烟水散人。乾隆四十五年刊。二本。）

《唐书演义》（八卷。明熊钟谷。嘉靖三十二年刊。四本。）

《唐书演义》（明徐渭批评。明版。八本。）

《残唐五代史演义传》（六十回，二卷。宋罗本。明汤显祖批评。清版。四本。）

《反唐演义全传》（姑苏如莲居士编。清版。十本。）

《两宋志传通俗演义》（二十卷。明陈尺蠖斋评释。明版。十本。）

《封神演义》（百回，二十卷。明许仲琳编。明版。二十本。）

《人物演义》（四十卷，首一卷。明版。一六本。）

《孙庞斗志演义》（二十卷。吴门啸客。明版。四本。）

《孙庞斗志演义》（同上。明版。三本。）

《孙庞演义》（四卷。澹园主人编。清版。二本。）

《武穆演义》（八卷。明熊大本编。《后集》三卷，明李春芳编。嘉靖三十一年刊。十本。

《宋武穆王演义》（十卷。明熊大本编。明版。五本。）

《岳王传演义》（明金应鳌编。明版。八本。）

《全相平话》（十五卷。元版。五本。）

《新编宣和遗事》（二集二卷。清版。二本。）

《圣叹外书三国志》（六十卷，首一卷。第三十八至四十二卷缺。清毛宗岗评。乾隆十七年刊。二二本。）

《东周列国志》（二十三卷，首一卷。清蔡奡评。清版。二四本。）

《新列国志》（百八回。墨憨斋。明版。一二本。）

《禅真逸史》（四十回。明清心道人编。清版。一二本。）

《禅真逸史》（同上。清版。四本。）

《艳史》（四十四回；首一卷。明齐东野人编。明版。九本。）

《女仙外史》（百回。清吕熊。清版。二十本。）

《蟫史》（二十卷，绣像二卷。磊砢山房主人。清版。一二本。）

《西洋记》（百回，二十卷。明罗懋登。清版。二十本。）

《西游记》（百回。明李贽批评。明版。十本。）

《全像西游记》（百回。华阳洞天主人校。明版。十本。）

《西游真诠》（百回。明李贽等评。清版。十本。）

《绣像西游真诠》（百回。清陈士斌评；金人瑞加评。清版。二四本。）

《绣像西游真诠》（同上。清版。二十本。）

《绣像西游真诠》（同上。清版。十本。）

《西游证道书》（百回。明汪象旭等笺评。明版。二十本。）

《后西游记》（四十回。清天花才子评点。乾隆四十八年刊。十本。）

《丹忠录》（四十回。明孤愤生。热肠人偶评。明版。四本。）

《醋胡芦》（二十回，四卷。伏雌教主编。心月主人等评。明版。四本。）

《全像金瓶梅》（百回，二十卷。明版。二一本。）

《金瓶梅》（百回。清张竹坡批评。清版。二四本。）

《金瓶梅》（同上。清版。二十本。）

《国色天香》（十卷。明谢友可。万历二十五年刊。十本。）

《玉娇梨》（二十卷。荑荻散人编。明版。四本。）

《新编剿闯通俗小说》（十回。明版。二本。）

《新编剿闯通俗小说》（同上。西吴懒道人。日本写本。二本。）

《古今小说》（四十卷。绿天馆主人评次。明版。五本。）

《红楼梦》（百二十回。清程伟元编。清版。二四本。）

《红楼梦图咏》（清改琦。明治十五年刊。四本。）

《龙图公案》（听玉斋评点。明版。五本。）

《绣像龙图公案》（十卷。明李贽评。嘉靖七年刊。六本。）

《拍案惊奇》（三十九卷。《宋公明闹元宵杂剧》一卷。明版。八本。）

《袖珍拍案惊奇》（十八卷。清版。八本。）

《海外奇谭》（《忠臣库》十回。清鸿蒙陈人译。文化十二年刊。三本。）

《海外奇谭》（同上。日本版。三本。）

《飞花咏》（一名《玉双鱼》。十六回。明版。四本。）

《韩湘子》（三十回。雉衡山人编。明版。六本。）

《警寤钟》（十六回，四卷。嗤嗤道人。清版。二本。）

《五凤吟》（二十回。嗤嗤道人。清版。二本。）

《引凤箫》（十六回，四卷。枫江半云友。清版。二本。）

《幻中真》（十回，四卷。烟霞散人编。清版。二本。）

《鸳鸯配》（十二回，四卷。烟水散人编。清版。二本。）

《疗妒缘》（八回，四卷。静恬主人。清版。二本。）

《照世杯》（四回，四卷。酌元亭主人。谐道人批评。明和二年刊。五本。）

《隔帘花影》（四十八回。清版。八本。）

《冯伯玉风月相思小传》（明版。一本。）

《孔淑方双鱼扇坠传》（明版。一本。）

《苏长公章台柳传》（明版。一本。）

《张生彩鸾灯传》（明版。一本。）

《绿窗女史》（明版。一四本。）

《情史类略》（二十四卷。詹詹外史。明版。一二本。）

《吴姬百媚》（二卷。宛瑜子。明版。二本。）

《铁树记》（十五回，二卷。明竹溪散人邓氏编。明版。二本。）

《飞剑记》（十一回。明竹溪散人邓氏编。明版。二本。）

《咒枣记》（十四回，二卷。明竹溪散人。明版。二本。）

《东游记》（明吴元泰。明版。二本。）

《增补全相燕居笔记》（十卷。明林近阳编。明版。四本。）

《增补燕居笔记》（十卷。明何大抡编。明版。四本。）

《荆钗记》（明版。二本。）

《人海记》（清查慎行。日本写本。二本。）

《清平山堂志》（十五种。明版。三本。）

《丰韵情书》（六卷。明竹溪主人编。明版。二本。）

《山水争奇》（三卷。明邓志谟。明版。二本。）

《风月争奇》（三卷。明邓志谟。明版。一本。）

《花鸟争奇》（三卷。明邓志谟。明版。二本。）

《童婉争奇》（三卷。明竹溪风月主人编。日本写本。一本。）

《梅雪争奇》（三卷。明邓志谟编。明版。一本。）

《蔬果争奇》（三卷。明邓志谟。明版。一本。）

《鼓掌绝尘》（四集四十回；首一卷。明金木散人。明版。一二本。）

《霞房搜异》（二卷。明袁中道编。明版。四本。）

《艳异编》（四十卷。续十九卷。明王世贞。汤显祖批评。明版。一六本。）

《艳异编》（十二卷。明版。六本。）

《广艳异编》（三十五卷。明吴大震。明版。十本。）

《一见赏心编》（十四卷。鸠兹洛源子编。明版。四本。）

《一见赏心编》（同上。明版。二本。）

《吴骚合编》（骚隐居士。明版。四本。）

《洒洒编》（六卷。明邓志谟校。明版。四本。）

《金谷争奇》（明版。四本。）

《今古奇观》（四十卷。清版。一六本。）

《怪石录》（清沈心。日本写本。一本。）

《豆棚闲话》（十二卷。艾衲居士。嘉庆三年刊。四本。）

《海天余话》（四卷。芙蓉沜老渔编。清版。二本。）

《花阵绮言》（十二卷。楚江仙叟石公编。明版。七本。）

《醒世恒言》（四十卷。明可一居士评。明版。一六本。）

《喻世明言》（二十四卷。明可一居士评。明版。六本。）

《西湖二集》（三十四卷。附《西湖秋色一百韵》。明周楫。明版。一二本。）

《西湖拾遗》（四十八卷。清陈树基。清版。一六本。）

《西湖佳话》（十六卷。清墨浪子。清版。十本。）

《五色石》（八卷。服部诚一评点。明治十八年刊。四本。）

《八洞天》（八卷。五色石主人编。明版。二本。）

《缀白裘》（十二集，四十八卷。清钱德仓。乾隆四十二年刊。二四本。）

《人中画》（四卷。乾隆四十五年刊。二本。）

《笑林广记》（十二卷。游戏主人编。乾隆四十六年刊。四本。）

《笑林广记》（同上。乾隆四十六年刊。二本。）

《开卷一笑》（十四卷。明李贽编。明版。五本。）

《开卷一笑》（同上。明版。六本。）

《四书笑》（开口世人编。日本写本。一本。）

《笑府》（十三卷。清墨憨斋。清版。四本。）

《笑府》（钞录，二卷。日本版。一本。）

《笑府》（钞录，一卷。森仙吉编。明治十六年刊。一本。）

《三笑新编》（四十八回，十二卷。清吴毓昌。嘉庆十八年刊。一二本。）

《花间笑语》（五卷。清酿花使者。日本写本。二本。）

《慵斋丛话》（十卷。朝鲜成任。日本写本。五本。）

《笔苑杂记》（二卷。朝鲜徐居正。日本写本。一本。）

《谿谷漫笔》（二卷。朝鲜张维。日本写本。一本。）

《补闲》（三卷。朝鲜崔滋。日本写本。一本。）

三 杂剧（以下均未钞）

四 异闻

五 琐语

迅案：此目虽非详密，而已裨多闻。如《女仙外史》[404]，俞樾见《在园杂志》，始知谁作（《茶香室丛钞》云），[405]此则明题吕熊[406]。《封神演义》编者为明许仲琳[407]，而中国现行众本皆逸其名，梁章钜述林樾亭语（见《浪迹续谈》及《归田琐记》），仅云“前明一名宿”而已。[408]他如竹溪散人及风月主人之为邓志谟[409]；日本之《忠臣藏》[410]，在百余年前（文化十二年即一八一五年）中国人已曾翻译，曰《海外奇谭》，亦由此可见。墨憨斋冯犹龙[411]好刻杂书，此目中有三种，曰：《平妖传》，《新列国志》，《笑府》[412]。记北京《孔德月刊》中曾有考，似未列第二种。[413]自品青[414]病后，月刊遂不可复得，旧有者又被人持去，无从详案矣。





乙 也是园书目


宋人词话

《灯花婆婆》

《种瓜张老》

《紫罗盖头》

《女报冤》

《风吹轿儿》

《错斩崔宁》

《山亭儿》

《西湖三塔》

《冯玉梅团圆》

《简帖和尚》

《李焕生五阵雨》

《小金钱》

《宣和遗事》四卷

《烟粉小说》四卷

《奇闻类记》十卷

《湖海奇闻》二卷

通俗小说

《古今演义三国志》十二卷

《旧本罗贯中水浒传》二十卷

《梨园广记》二十卷

迅案：词话中之《错斩崔宁》及《冯玉梅团圆》两种，今见于江阴缪氏所翻刻之宋残本《京本通俗小说》中[415]；钱曾所收，盖单行本。