---
---
---
title: 260815 致许广平[587]
---




景宋“女士”学席：程门

飞雪[588]，贻误多时。愧循循之无方，幸

骏才之易教。而乃年届结束，南北东西；虽尺素之能通，

或

下问之不易。言念及此，不禁泪下四条。吾

生倘能赦兹愚劣，使师得备薄馔，于月十六日午十二时，假宫

门口西三条胡同二十一号周宅一叙，俾罄愚诚，不胜厚

幸！顺颂

时绥。

师鲁迅谨订 八月十五日早