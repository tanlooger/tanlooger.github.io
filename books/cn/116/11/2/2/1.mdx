---
---
---
title: 100815 致许寿裳[26]
---




季黻君监：手毕[27]自杭州来，始知北行，令仆益寂。协和[28]未识安在？闻其消息不？嗟乎！今年秋故人分散尽矣，仆无所之，惟杜海生理府校[29]，属教天物之学[30]，已允其请，所入甚微，不足自养，靡可骋力，姑足于是尔。前校长蒋姓[31]，去如脱兔，海生检其文件，则凡关于教务者，竟无片楮，即时间表亦复无有，君试思天下有如此学校不？仆意此必范霭农[32]所毁，以窘来者耳。斯人状如地总能如是也。北京风物何如？暇希见告。致文漱[33]信，亦希勿忘。他处有可容足者不？仆不愿居越中也，留以年杪为度。入秋顿凉，幸自摄卫。

仆树上七月十一日[34]

今至杭为起孟[35]寄月费，因寄此书。留二三日，便回里矣。

树又及