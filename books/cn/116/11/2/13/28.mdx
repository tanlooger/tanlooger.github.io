---
---
---
title: 250720 致钱玄同
---




心异兄：

来信并该旬刊三期，均经敝座陆续“查照收取”，特此照会，以见敝座谢谢之意焉。

且夫“孥孥阿文”[521]，确尚无偷文如欧阳公之恶德，而文章亦较为能做做者也。然而敝座之所以恶之者，因其用一女人之名，以细如蚊虫之字，写信给我，[522]被我察出为阿文手笔，则又有一人扮作该女人之弟来访，以证明实有其[523]。然则亦大有数人“狼狈而为其奸”之概矣。总之此辈之于著作，大抵意在胡乱闹闹，无诚实之意，故我在《莽原》已张起电气网，与欧阳公归入一类也耳矣。

其实也，S妹似乎不会做文章者也。其曰S妹之文章者，盖即欧阳公之代笔焉耳。他于《莽原》，也曾以化名“捏蚊”者来捣乱，厥后此名亦见于《妇周刊》[524]焉。《民众》[525]误收之聂文，亦此人也。捏蚊聂文，即雪纹耳，岂不可恶也哉！

《甲寅》周刊已出，广告上大用“吴老头子”及“世”之名以冀多卖，可怜也哉。[526]闻“孤松”[527]公之文大可笑。然则文言大将，盖非白话邪宗之敌矣。此辈已经不值驳诘，白话之前途，只在多出作品，使内容日见充实而已，不知吾兄以为然耶否耶？否耶然耶欤乎？

迅顿首 七月廿日