---
---
---
title: 230108 致蔡元培[407]
---




孑民先生左右：谨启者，汉石刻中之人首蛇身象，就树人所收拓本觅之，除武梁祠画象[408]外，亦殊不多，盖此画似多刻于顶层，故在残石中颇难觏也。今附上三枚：

一 南武阳功曹乡啬夫文学掾[409]平邑□郎东阙画象南阙有记云章和元年[410]十一月十六日。在山东费县平邑集。此象颇清楚，然亦有一人抱之，左右有朱鸟玄武[411]。

（未摹）

二 嘉祥[412]残画象旧为城内轩辕氏所藏，今未详所在。象已漫漶，亦有一人持之。

三 未知出处画象从山东来。此象甚特别，似二人在树下，以尾相缭，惜一人已泐。

周树人启上 一月八日