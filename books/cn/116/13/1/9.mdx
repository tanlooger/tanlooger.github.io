---
---
---
title: 340117② 致黎烈文
---




烈文先生：

蒙惠书并《妒误》[30]，谢谢。书已读讫，译文如瓶泻水，快甚；剧情亦殊紧张，使读者非终卷不可，法国文人似尤长于写家庭夫妇间之纠葛也。

无聊文又成两篇[31]，今呈上。《儿时》[32]一类之文，因近来心粗气浮，颇不易为；一涉笔，总不免含有芒刺，真是如何是好。此次偶一不慎，复碰着盛宫保家婿[33]，然或尚不至有大碍耶？

此上，即请

著安。

迅 顿首 一月十七夜。