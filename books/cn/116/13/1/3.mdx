---
---
---
title: 340106 致林语堂
---




语堂先生：

顷得亢德先生函，谓楚囚[7]之稿，仅有少许可登，并以余稿见返。此公远在北平，难与接洽，但窃计所留字数，不过千余，稿费自属无几，而不佞则颇有擅卖他人螓首[8]之嫌疑，他日史氏笔伐，将云罪浮于桀，诚不如全躯以还之之为得计也。以是希于便中掷还所留之三纸为幸。

专此布达，并请

默安。

迅 顿首 一月六夜

令夫人令爱们尊前均此请安。