---
---
---
title: 340504② 致林语堂
---




语堂先生：

来示诵悉。我实非热心人，但关于小品文之议论，或亦随时涉猎。窃谓反对之辈，其别有三。一者别有用意，如登龙君[219]，在此可弗道；二者颇具热心，如《自由谈》上屡用怪名之某君[220]，实即《泥沙杂拾》之作者，虽时有冷语，而殊无恶意；三则 先生之所谓“杭育杭育派”[221]，亦非必意在稿费，因环境之异，而思想感觉，遂彼此不同，微词窅论，已不能解，即如不佞，每遭压迫时，辄更粗犷易怒，顾非身历其境，不易推想，故必参商到底，无可如何。但《动向》[222]中有数篇稿，却似为登龙者所利用，近盖已悟，不复有矣。此复，即请

文安。

迅 顿首 五月四夜

先生自评《人间世》[223]，谓谈花树春光之文太多，此即作者大抵能作文章，而无话可说之故，亦即空虚也，为一部分人所不满者，或因此欤？闻黎烈文先生将辞职[224]，《自由谈》面目，当一变矣。 又及。