---
---
---
title: 341229 致杨霁云
---




霁云先生：

顷得惠函，知先生尚未回乡。致秉中函[706]可以不必要，因此种信札，他处恐尚有公开者，实则我作札甚多，或直言，或应酬，并不一律，登不胜登，现在不如姑且都不收入耳。诗是一九三一年作可以收入，但题目应作《送O.E.君携兰归国》[707]；又“独记”应改“独托”，排印误也。日前又寻得序文一篇[708]，今录呈；又旧诗一首，是一九三三年作，亦可存。此复，即请

旅安。

迅 顿首 十二月二十九日

题三义塔

三义塔者，中国上海闸北三义里遗鸠埋骨之塔也，在日本，农人共建之。

奔霆飞熛歼人子，败井颓垣剩饿鸠。偶值大心离火宅，终遗高塔念瀛洲。精禽梦觉仍衔石，斗士诚坚共抗流。度尽劫波兄弟在，相逢一笑泯恩仇。