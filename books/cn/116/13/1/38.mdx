---
---
---
title: 340315① 致姚克
---




姚克先生：

顷接十日函，始知天津报上，谓我已生脑炎[119]，致使吾友惊忧，可谓恶作剧；上海小报，则但云我已遁香港[120]，尚未如斯之甚也。其实我脑既未炎，亦未生他病，顽健仍如往日。假使真患此症，则非死即残废，岂辍笔十年所能了事哉。此谣盖文氓所为，由此亦可见此辈之无聊之至，诸希 释念为幸。插画家正在物色，稍迟仍当奉报也。专此布复，即请

旅安。

豫 顿首 三月十五夜