---
---
---
title: 一九一二年
---




哀范君三章[433]


风雨飘摇日，余怀范爱农。

华颠萎寥落，白眼看鸡虫。[434]

世味秋荼苦，人间直道穷。

奈何三月别，遽尔失畸躬！

其二

海草国门碧，多年老异乡。[435]

狐狸方去穴，桃偶尽登场。

故里彤云恶，炎天凛夜长。

独沉清冽水，能否洗愁肠？

其三[436]

把酒论当世，先生小酒人。

大圜犹酩酊，微醉自沉沦。[437]

此别成终古，从兹绝绪言。[438]

故人云散尽，我亦等轻尘！