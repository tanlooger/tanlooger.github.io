---
---
---
title: 一九三一年
---




赠邬其山[439]


廿年居上海，每日见中华：

有病不求药，无聊才读书。

一阔脸就变，所砍头渐多。

忽而又下野，南无阿弥陀。[440]





无题二首[441]


大江日夜向东流，聚义群雄又远游。

六代绮罗成旧梦，石头城上月如钩。[442]

其二

雨花台边埋断戟，莫愁湖里余微波。[443]

所思美人不可见，归忆江天发浩歌。[444]

六月





送增田涉君归国[445]


扶桑正是秋光好，枫叶如丹照嫩寒。[446]

却折垂杨送归客，心随东棹忆华年。

十二月二日