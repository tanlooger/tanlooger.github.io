---
---
---
title: 一九三三年
---




赠画师[465]


风生白下千林暗，雾塞苍天百卉殚。[466]

愿乞画家新意匠，只研朱墨作春山。

一月二十六日





题《呐喊》[467]


弄文罹文网，抗世违世情。

积毁可销骨，空留纸上声。[468]

三月





悼杨铨[469]


岂有豪情似旧时，花开花落两由之。

何期泪洒江南雨，又为斯民哭健儿。

六月二十日





无题[470]


禹域多飞将，蜗庐剩逸民。[471]

夜邀潭底影，玄酒颂皇仁。[472]





无题[473]


一枝清采妥湘灵，九畹贞风慰独醒。[474]

无奈终输萧艾密，却成迁客播芳馨。[475]





酉年秋偶成[476]


烟水寻常事，荒村一钓徒。

深宵沉醉起，无处觅菰蒲。[477]