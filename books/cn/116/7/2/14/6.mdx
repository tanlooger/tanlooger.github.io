---
---
---
title: 一九三四年
---




闻谣戏作[478]


横眉岂夺蛾眉冶，不料仍违众女心。[479]

诅咒而今翻异样，无如臣脑故如冰。

三月十六日





戌年初夏偶作[480]


万家墨面没蒿莱，敢有歌吟动地哀。[481]

心事浩茫连广宇，于无声处听惊雷。

五月





秋夜偶成[482]


绮罗幕后送飞光，柏栗丛边作道场。[483]

望帝终教芳草变，迷阳聊饰大田荒。[484]

何来酪果供千佛，难得莲花似六郎。[485]

中夜鸡鸣风雨集，起然烟卷觉新凉。[486]

九月二十九日