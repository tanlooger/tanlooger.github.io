---
---
---
title: 320604 致李秉中
---




秉中兄：

顷得五月卅一日信片，知尚未南行，但我曾于五月二十左右寄一孺子相片，尚由朱寓[46]收转，未见示及，因知未到也。舍间交际之法，实亦令人望而生畏，即我在北京家居时，亦常惴惴不宁，时时进言而从来不蒙采纳，道尽援绝，一叹置之久矣。南行不知究在何时，如赐信，此后希勿寄北新，因彼店路远而不负责，易于遗失，惟“北四川路底、施高塔路、内山书店转周豫才收”，为较妥也。倘见访，可问此店，当能知我之下落，北新则不知耳。此复，即颂

曼福。

迅 启上 六月四夜

令夫人均此致候 令郎均吉。