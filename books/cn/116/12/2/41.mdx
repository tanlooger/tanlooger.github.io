---
---
---
title: 281230 致陈濬[102]
---




子英先生大鉴：敬启者，前日奉到惠函，季巿则亦于是日下午来寓，尚未见寄宁之函。因与谈及编制字典事，其言谓：国学研究所[103]中尚未拟办此种事业，教育部之编译员则已经截止，云云。然则事殊难成也。谅季巿当亦有函为答，今第先以奉闻耳。其实在今笔墨生涯，亦殊非生活之道，以此得活者，岂诚学术才力有以致之欤？种种事故，综错滋多，虽曰著作，实处荆棘。弟在广州之谈魏晋事[104]，盖实有慨而言。“志大才疏”，哀北海[105]之终不免也。迩来南朔奔波，所阅颇众，聚感积虑，发为狂言。自料或与 兄之意见有睽异之处，幸在知己，尚希 恕之。要之一涉目前政局，便即不尬不尴。瞬届岁暮，凡百一新，弟之处境，亦同鸡肋[106]矣。此布，即请

近安不尽。

弟树人 启上十二月卅日