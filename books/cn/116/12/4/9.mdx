---
---
---
title: 300412① 致李秉中
---




秉中兄：

顷得由北平转到惠函，俱悉。《观光纪游》[24]早收到，忘未裁答，歉甚歉甚。

《含秀居丛书》[25]中国似未曾有人介绍，亦不知刊行几种，现在尚在刊行与否。其《草木春秋》[26]及《禅真后史》[27]，中国尚有而版甚劣，此丛书中者殆必根据旧印，想当较佳。至于《鼓掌绝尘》[28]，则从来未闻其名，恐此土早已佚失，明人此类小说，佚存于日本者闻颇不少也。

我仍碌碌，但身体尚健，差堪告慰耳。此后如惠书，寄“上海闸北、宝山路、商务印书馆编译所、周乔峰收转”，较妥。

迅 启上 四月十二夜

令夫人均此致候不另。