---
---
---
title: 日记十三
---




一月


一日 晴。休假。上午得胡适之信并文稿一篇[1]。许钦文、孙伏园来，留午饭。下午宋子佩携舒来。晚服阿思匹林片一。

二日 晴。下午李慎斋来，同至西三条胡同接收所买屋，交余款三百元讫。

三日 晴。休假。无事。

四日 晴。上午往高师讲，收薪水九元，五月分讫。午后往大学讲。

五日 晴。上午往女子师校讲。往通俗图书馆借书。收其中堂所寄书目一本。下午寄胡适之信并文稿一篇，《西游补》两本。夜服补泻丸二粒。

六日 晴，风。星期休息。下午空三来。服补泻丸二粒。夜濯足。

七日 晴，风。午后寄伏园信。往世界语校讲。夜服阿思匹林片一枚，小汗。

八日 晴。下午孙伏园来部交《呐喊》赢泉二百六十并王剑三信，即付五元豫约《山野掇拾》、《纺轮故事》各五部。往女师校以泉廿付许羡苏君，内十三元为三弟款。

九日 晴。无事。夜向培良来。

十日 晴。午后往市政公所取得买屋凭单并图合粘一枚，付用费一元。夜空三来。

十一日 晴。上午往高等师范学校讲。午后往北京大学讲。下午得孙伏园信。晚空三及声树来。

十二日 晴。晨寄孙伏园信，附答王剑三笺。往女师校讲。午后同李慎斋往本司胡同税务处纳屋税，作七百五十元论，付税泉四十五元，回至龙海轩午餐。

十三日 晴。星期休息。午后子佩来。下午小峰、钦文、矛尘、伏园及惠迭来。夜风。

十四日 晴。午后寄孙伏园信。从齐寿山假泉二百。得丸善书店信片。

十五日 晴。午后得和荪信，十二日太原发。与瓦匠李德海约定修改西三条旧房，工直计泉千廿。下午寄丸善书店泉五。晚李慎斋来。陈声树来。

十六日 晴。下午寄丸善书店信。晚李慎斋来。付李瓦匠泉百。

十七日 晴。午后寄三弟信。下午往师大附中校校友会讲演[2]。往鼎香村买茶叶二斤，每斤一元。访孙伏园于晨报社，许钦文亦在，遂同往宾宴楼晚饭，买糖包子十四枚而归。得丸善明信片。

十八日 晴。上午往师大讲。午后往北大讲。晚付李瓦匠泉二百。

十九日 晴，风。上午往女师校讲。买什物五元。下午从齐寿山假泉二百。

二十日 晴。星期休息。午前李慎斋来，同至西三条看瓦、木料，并付李瓦匠泉百。午后子佩来，未遇。下午丸山来。晚理发。

二十一日 晴。上午冯省三来。宋子佩来。下午寄胡适之信并《边雪鸿泥记》稿本一部十二册。晚付李瓦匠泉百。得小说月报社征文信，即复绝。

二十二日 晴。午后往通俗图书馆还书。游小市。

二十三日 昙。午后子佩来。寄孙伏园信。晚付李瓦匠泉二百。夜微雪。

二十四日 昙。无事。夜风。

二十五日 晴，大风。午后往北大讲。下午得三弟信，二十二日发。

二十六日 晴。上午往女师校讲。午后寄三弟信。寄师大补考卷一本。

二十七日 晴。星期休息。上午李慎斋来，饭后同至西三条胡同看卸灰。下午昙。夜向培良来。

二十八日 晴。晨得冯省三信。上午李慎斋来，同至西三条胡同看卸灰，合昨所卸共得八车，约万五千斤。王仲猷代为至警署报告建筑。午后得孙伏园信。

二十九日 晴。上午李秉中来，字庸倩。午后寄马幼渔信。

三十日 晴。晚李慎斋来。

三十一日 晴，风。上午往警区验契。





二月


一日 晴。上午李慎斋来，同至西三条胡同看卸灰。下午得三弟信，一月二十九日发。

二日 晴。上午得三太太信。午后得郑振铎信并板权税五十六元。赠乔大壮以《中国小说史》一册。还李慎斋代付之石灰泉十八元。晚同裘子元往李竹泉店观唐人墨书墓志。往商务印书馆买《淮南鸿烈集解》一部六册，三元。

三日 晴。星期休息。上午郑振铎寄赠《灰色马》一本，顾一樵寄赠《芝兰与末利》一本。午后李慎斋来。晚许钦文、章矛尘来。

四日 晴。上午寄三弟信，附致郑振铎笺。午世界语校送来去年十二月分薪水泉十五元。午后往大学取去年七月分薪水十八元，又八月分者八元。下午同裘子元游小市。收去年四月分奉泉百八十。买酒及饼饵共四元。夜世界语校送来《小说史》九十七本之值二十三元二角八分。旧历除夕也，饮酒特多。

五日 昙。休假。上午晴。午李遐卿携其郎来，留之午饭。

六日 雨雪。休假。下午许钦文来。夜失眠，尽酒一瓶。

七日 晴。休假。午风。无事。

八日 昙。上午H君来。张国淦招午饭，同席吴雷川、柯世五、陈次方、徐吉轩、甘某等。下午商务馆寄来《妇女杂志》十年记念号一本。得丸善书店信。

九日 雪。下午寄胡适之信。

十日 昙。星期休息。午晴。下午游厂甸，买《快心编》一部十二本，一元四角。夜雨雪。

十一日 昙。午后晴，风。转寄俞芬小姐信两封。晚得胡适之信。

十二日 晴。休假。下午女子师校送来九月、十月分薪水共二十七元。

十三日 晴。晨母亲往八道弯宅去。午后得张凤举信，即复。转寄俞芬小姐信一。

十四日 晴，大风。午后母亲寄来花生一合。访季巿。得三弟信，九日发。

十五日 晴，风。午王倬汉、潘企莘来。下午寄三弟信。

十六日 晴。午后丸善书店寄来德文《东亚墨画集》一本，其直五元，已先寄之。晚寄胡适之信并百卅［］回本《水浒传》[3]一部。

十七日 晴。星期休息。上午李庸倩与其友来。李慎斋来。母亲来，午饭后去。下午宋子佩来。许钦文来。H君来。蔡察字省三者来，不晤。

十八日 晴。上午李慎斋来，同至西三条屋巡视。往巡警分驻所取建筑执照，付手续费二元七角七分五厘。晚空三来，不晤。夜成小说一篇。[4]

十九日 昙。午后晴。晚寄母亲汤圆十枚。夜风。

二十日 晴。午后寄女师校附属中学信。下午俞芬小姐自上海来，赠薄荷酒两瓶，水果两种。晚空三来。夜月食，风。

二十一日 晴，风。晚付李瓦匠泉百。

二十二日 晴，大风。上午往高师校讲并收六月分薪水泉十八元。午后往大学讲。往本司胡同税务处取官契纸。晚买糖两合食之。

二十三日 晴，风。上午往女师校讲。买茗一斤，一元。下午得三弟信，二十日发。

二十四日 晴。星期休息。下午许钦文来。

二十五日 晴。午后往世界语校讲。由校医邓梦仙种痘三点，又乞其诊胁痛处，云是轻症肋膜炎，即处方一。下午寄三弟信并小说稿一篇。夜H君来。

二十六日 晴。晚往世界语校取药，不得。得李秉中信，即复。寄胡适之信。夜风。

二十七日 昙。夜李庸倩与其友人来。

二十八日 晴。上午母亲来，下午往八道弯。往山本医院诊，云是神经痛而非肋膜炎也，付诊费及药泉四元六角。夜空三及邓梦仙来，赠以《桃色之云》一册。

二十九日 晴。上午往师大讲。午后往北大讲。同常维钧往北河沿国学专门研究所[5]小憩。下午得秦锡铭君之父赴，赙以一元。





三月


一日 晴。晨往女子师校讲。赠夏浮筠《小说史》一本。午后往山本医院诊。下午得三弟信并书籍提单一纸，二月二十七日发。

二日 晴。星期休息。下午罗蓂阶、李慎斋来。王有德字叔邻来。

三日 晴。午后往世界语校讲。下午得季巿信，晚往访之。

四日 微雪。上午H君来。午后往山本医院诊。夜校《小说史》下卷讫。

五日 昙。无事。夜风。

六日 昙。下午往山本医院诊。得三弟信，三日发。夜校定师大附中讲稿一篇[6]讫。

七日 晴。上午往师校讲。以讲稿交徐名鸿君。午后往北大讲。下午孙伏园来部，示以春台所作之《大西洋之滨》。夜世界语〖送〗校送来一月上半及二月下半之薪水泉共十五元。读春台所作《大西洋之滨》讫。

八日 晴。晨往女师校讲。上午往山本医院。三太太携马理子来。下午往山本医院诊。夜H君来。寄孙伏园《大西洋之滨》及《中国小说史》下卷稿。

九日 晴，风。星期休息。下午伏园来。子佩来。钦文来。夜得朱可铭信，东阳发。

十日 晴。上午母亲来，午后去。往世界语校讲。得丸善明信片。夜濯足。

十一日 晴。午后往山本医院诊。下午寄丸善信并泉一元六角。寄三弟信。夜李庸倩来。微风。

十二日 晴，风。无事。

十三日 晴，风。午后往山本医院诊。

十四日 晴。上午往高师校讲。午后往北京大学讲。下午得张梓生信。晚伏园来并交前新潮社所借泉百。夜向培良来。

十五日 晴。晨往女子师校讲。上午往山本医院诊。旧存张梓生家之书籍[7]运来，计一箱，检之无一佳本。下午寄常维钧《歌谣》周刊封面图案[8]二枚。

十六日 晴。星期休息。下午空三来。晚李慎斋来。付李瓦匠泉百。

十七日 晴。上午李慎斋来。午后往世界语校讲。寄三弟信，附小说稿[9]及复张梓生信。

十八日 晴。午后郁达夫赠《创造》一本。往山本医院诊。下午得许诗荀结婚通知，贺以二元。寄师大注册部信。

十九日 晴。晚得孙伏园信。

二十日 昙。午后往山本医院诊。得三弟信，十七日发。夜H君来。

二十一日 昙。上午往师大讲。午后往北大讲。下午雨一陈。

二十二日 晴。晨母亲来。往女子师范校讲。下午寄三弟信。往山本医院诊。夜风。

二十三日 晴，风。星期休息。下午钦文来。晚伏园来。夜甚惫，似疲劳，早卧。

二十四日 晴，下午昙。得三弟信，廿一日发。寄伏园小说稿一篇[10]。夜风。身热不快。断烟。

二十五日 晴。午后往山本医院诊，云是感冒。夜H君来。得师大信，极谬。

二十六日 晴。终日偃息。

二十七日 晴。晨寄师大信辞讲师。[11]寄北大、女师信请假。午后往山本病院诊。下午许钦文来。晚李慎斋来。

二十八日 昙。下午伏园来并赠小菜四包。钦文来。

二十九日 晴，风。午后往山本医院诊。下午子佩来。寄三弟信。顾世明、汪震、卢自然、傅岩四君来，皆师大生。夜得三弟信，二十六日发。得玄同信。自二十五日至此日皆休假，闲居养病，虽间欲作文，亦不就。

三十日 晴。星期休息。上午杨遇夫来。午后理发。李庸倩及其友来。吕生等来，皆世界语校生。晚因观白塔寺集[12]，遂〔往〕西三条宅一视。夜李慎斋来。

三十一日 晴。午后寄钱玄同信。往山本医院诊。下午从李慎斋假泉五十，付李瓦匠泉百。寄孙伏园信。





四月


一日 昙，晚小雨。买茗一斤，一元。夜校《小说史》[13]三十叶。

二日 昙，风。下午寄伏园《小说史》稿校本。钱稻孙嫁女，送泉一元。

三日 昙，大风。午后省三来。

四日 晴。上午往高师校讲并支薪水十八元。午后往大学讲。常维钧赠《歌谣》周刊纪念刊二本。下午商务印书馆寄来《东方杂志》纪念刊上、下二册。丸善书店寄来《比亚兹来传》一本。晚孙伏园来并交泉百，乃前借与新潮社者，于是清讫。买饼饵一元五角。

五日 晴。清明，休假。午后视三条胡同屋。晚省三来假去泉二元。夜风。

六日 晴，风。星期休息。午后许钦文来。下午李宗武携其侄来。

七日 晴。午后往世界语校讲而无课，遂至顺城街访陈空三。下午收奉泉百零二，去年四月分之三成一也。还李慎斋泉五十。

八日 晴。休假。午后大风。往北大取薪水十元，八月分讫。往崇文门内信义药房买杂药品。往东亚公司[14]买《文学原論》、《苦悶の象徵》、《真実はかく佯る》各一部，共五元五角。往中央公园小步，买火腿包子卅枚而归。

九日 晴。午后李生来。大学赠《歌谣》增刊五本，即赠季巿二本，寿山一本。

十日 晴。上午得李庸倩信。

十一日 晴。上午往师大讲。午后往北大讲。夜校《小说史略》。

十二日 昙。晨往女子师校讲。午后往北大取九月分薪水泉十二。往一五一公司买木工用小器一副，二元。往平安电影公司看《萨罗美》[15]。世界语校学生来，未遇，留函而去。得胡适之信并书泉四十五元。晚许钦文来，交以《小说史》校稿，托其转交伏园也。夜得三弟信并商务馆稿费四十元。至夜半钞小说一篇[16]讫。

十三日 晴。星期休息。上午至中央公园四宜轩。遇玄同，遂茗谈至晚归。

十四日 晴。上午声树来。午后往世界语校讲。下午以书钱四十五元交齐寿山，托转付。

十五日 昙。上午钱稻孙来，见借《中央美術》四本。下午得和森信，十二日并州发。寄三弟信并小说稿一篇，又许钦文者二篇[17]。晚H君来。

十六日 晴。晚往女师校文艺研究会，遇顾竹侯、沈尹默。

十七日 晴，下午风。往西三条宅。付李瓦匠泉卅。

十八日 晴。上午往高师校讲，并支薪水泉廿六。午后往北大讲。下午大风。

十九日 晴。晨往女师校讲。午后往开明戏园观非洲探险影片[18]。寄季巿以《小说史略》讲义印本一束，全分俱毕。北大寄来《国学季刊》第三期一本。夜空三来。得李庸倩信。

二十日 晴，大风。星期休息。下午杨遇夫来。许钦文来。

二十一日 晴。午后往世界语校讲。寄李仲侃信。寄和森信。

二十二日 昙，风。下午往西三条胡同宅。得伏园信并校稿，即复。

二十三日 晴。午后往世界语校听小坂狷二君演说[19]。

二十四日 晴。上午李仲侃来，未见。午后昙，大风。下午得三弟信，二十一日发。

二十五日 晴。上午往师大讲。午后在月中桂买上海竞马采票一张，十一元。往北大讲。下午从齐寿山借泉百。收去年四月分奉泉卅。收孙〔伏〕园寄校稿。

二十六日 晴。晨往女师校讲。上午往留黎厂买什物。午后往视西三条胡同宅。下午寄三弟信并竞马券一枚。寄还伏园校稿。

二十七日 晴。星期休息。午后昙，风。无事。

二十八日 昙。午后往世界语校讲。下午小雨。晨报社送来稿费十五元。

二十九日 晴。午后母亲往八道弯宅去。下午寄三弟信。夜濯足。

三十日 晴。午后郁达夫来。往西三条胡同视所修葺之屋。付李瓦匠泉廿。还齐寿山泉五十。夜风。





五月


一日 晴。上午李慎斋来，同至四牌楼买玻黎十四片，十八元五角，又同至西三条胡同宅。下午夏穗卿先生讣来，赙二元。得谢仁冰母夫人讣，赙一元。晚李庸倩来。

二日 晴。上午往师大讲。午后往北大讲。下午往中央公园饮茗，并观中日绘画展览会[20]。

三日 晴。晨寄胡适之信。寄张永善信。寄张目寒信。往女师校讲。上午往留黎厂买《师曾遗墨》第一、第二集各一册，共泉三元二角。午后李慎斋来。

四日 晴。星期休息。下午孙伏园来并交春台寄赠之印画四枚。

五日 晴。上午H君来，付以泉十二。午后往世界语校讲。得三弟信，二日发，即寄以《全国中学所在地名表》一本。夜得李庸倩信。

六日 晴。晨母亲来，午后往八道弯宅。下午寄三弟信。高阆仙赠《论衡举正》一部二本。收三弟所寄回许钦文稿一篇。晚买茗一斤，一元；酒酿一盆，一角。李小峰、章矛尘、孙伏园来。季巿欲雇车夫，令张三往见。

七日 昙。下午清水安三君来，不值。

八日 昙。午后往集成国际语言学校[21]讲。下午往吊夏穗卿先生丧。晚孙伏园来部，即同至中央公园饮茗，逮夕八时往协和学校礼堂观新月社祝泰戈尔氏六十四岁生日演《契忒罗》剧本二幕，[22]归已夜半也。

九日 晴，大风。上午往师大讲。午后往北大讲。往公园饮食。晚得春台信。

十日 晴。晨往女师校讲。上午往李慎斋寓。午后李慎斋来，同至西三条胡同宅，并呼漆匠、表糊匠估工。下午收去年四月分俸泉卅。寄孙伏园信并校正稿。

十一日 昙。星期休息。午后往广慧寺吊谢仁冰母夫人丧。往晨报馆访孙伏园，坐至下午，同往公园啜茗，遇邓以蛰、李宗武诸君，谈良久，逮夜乃归。

十二日 晴。李瓦匠完工，付泉卅九元五角讫。午后往世界语校讲。

十三日 昙。上午子佩来并见借泉二百。下午得三弟信，十日发。往西三条胡同看屋加油饰。托俞小姐乞画于袁匋盦先生，得绢地山水四帧。夜孙伏园持《纺轮故事》五本至，即赠俞、袁两公各一本。风。

十四日 晴，大风。午后往商务印书馆买《邓析子》、《申鉴》、《中论》、《大唐西域记》、《文心雕龙》各一部，共二元八角。又棉连纸印《太平乐府》一部二本，四元。得三弟所寄荔丞画一帧。下午寄三弟信。

十五日 晴，午后风。往集成学校讲。下午访常维钧，以其将于十八日结婚，致《太平乐府》一部为贺。得郑振铎信并版税泉五十五元。晚寄伏园信。

十六日 晴。上午往师大讲，并取薪水泉二十三元，为九月分之六成三。午后往北大讲并取薪水泉十一元，为九月分之余及十月分之少许。往中央公园饮茗，食馒首。下午寄郑振铎信。

十七日 晴。晨往女师校讲。午后风。

十八日 晴。星期休息。午后大风。许钦文来。下午孙伏园来。

十九日 昙，风。午后往世界语校讲。以《纺轮故事》一册赠季巿。

二十日 晴。晨母亲来，午后仍往八道弯宅。访李慎斋，邀之同出买铺板三床，泉九元。收奉泉六十六元，去年四月分之余及五月分之少许。还齐寿山泉五十。寄孙伏园校稿并信。得三弟信，十六日发，属以泉十交芳子太太。晚往山本医院视芳子疾，并致泉十，又自致十。夜风。

二十一日 晴。午后寄三弟信。往三条胡同宅视。付漆匠泉廿一，表糊匠泉十二。晚以女师校风潮[23]学生柬邀调解，与罗膺中、潘企莘同往，而续至者仅郑介石一人耳。H君来。夜雷电而雨。

二十二日 昙。午后往集成学校讲。下午骤雨一陈。寄孙伏园校稿。

二十叁日 晴，风。晨诗荃来。上午往师大讲。午后往北大讲。买《中古文学史》、《词余讲义》、《文字学形义篇》及《音篇》各一本，共泉一元。往中央公园饮茗并食馒首。晚孙伏园来。得吴家镇母夫人讣，赙泉一。夜诗荃来。

二十四日 晴。晨往女师校讲。上午往图书分馆访子佩不值，下午复访之，还以泉百。付漆工泉廿。夜收拾行李。

二十五日 星期。晴。晨移居西三条胡同新屋。[24]下午钦文来，赠以《纺轮故事》一本。风。

二十六日 晴。上午季巿见访并赠花瓶一事，茶具一副六事。午后往世界语校讲。下午往山本医院看三太太。晚得李庸倩信。

二十七日 晴，风。下午寄李庸倩信，附与胡适之函。晚赴撷英居，应诗荃之邀。

二十八日 晴。上午母亲来。午后子佩来。下午随母亲往山本医院诊病。

二十九日 晴。午后往集成校讲。下午得和森信，廿七日发。得三弟信，廿六日发。收去年五月分奉泉五十。晚伏园来，并与钦文合馈火腿一只。夜往山本医院。

三十日 晴，热。上午往师大讲并取去年九月分薪水泉七元。午后往北大讲。假李庸倩以泉五十。遇许钦文，邀之至中央公园饮茗。夜风。

三十一日 昙。晨往女子师范校讲。上午买旧卓倚共五件，泉七元。午访孙伏园于晨报社，在社午饭。下午往鼎香村买茗二斤，二元。往商务印书馆买《新语》、《新书》、《嵇中散集》、《谢宣城诗集》、《元次山集》各一部，共七本，泉二元二角。以粗本《雅雨堂丛书》卖与高阆仙，得泉四元。夜濯足。





六月


一日 晴。星期休息。下午子佩来。晚往山本医院。夜校《嵇康集》[25]一卷。

二日 晴。午后往世界〔语〕校讲。下午寄三弟信。得伏园信。夜得胡适之信并赠《五十年来之世界哲学》及《中国文学》各一本，还《说库》二本。有雨点。

三日 昙。上午李慎斋来。午后理发。下午大雨一陈。夜校《嵇康集》一卷。

四日 晴。上午小金阮宅[26]寄来干菜一篓。下午寄孙伏园校稿。报建筑工竣。

五日 晴。午后往集成校讲。访胡适之不见。下午收去年五月分奉泉百，六月分者六十九。买威士忌酒、蒲陶干。夜H君来。往山本医院。

六日 晴。旧历端午，休假。终日校《嵇康集》。晚李人灿君来并示小说稿二本。

七日 昙。上午往女子师校讲。午访孙伏园。寄胡适之信。下午得三弟信，三日发。夜风。校《嵇康集》至第九卷之半。雨。

八日 昙。星期休息。晨母亲来。上午得三弟信，五日发。下午矛尘、钦文、伏园来。王、许、三俞小姐等五人来。夜校《嵇康集》了。

九日 晴。午后往世界语校讲。往山本医院。下午巡警来丈量。李人灿君来。

十日 晴。上午寄三弟信。午后往右四区分署验契。下午风。夜撰校正《嵇康集》序。[27]

十一日 晴，风。晨得杨［陈］翔鹤君信。上午寄郑振铎信。寄阮和森信。往山本医院为母亲取药。寄伏园校稿。下午往八道湾宅取书及什器，比进西厢，启孟及其妻突出骂詈殴打，又以电话招重久及张凤举、徐耀辰来，其妻向之述我罪状，多秽语，凡捏造未圆处，则启孟救正之，然终取书、器而出。夜得姚梦生信并小说稿一篇。

十二日 晴。午后至集成校讲。晚伏园来。李庸倩来。

十三日 晴。上午往师范大学考。在商务馆买《潜夫论》、《蔡中郎集》、《陶渊明集》、《六臣注文注［选］》各一部，共三十六本，泉十元四角。收师大九月分俸泉陆元，十月分者十九元。

十四日 晴。上午往女子师校讲。午访孙伏园交校稿。下午昙，晚大风一陈。

十五日 晴。星期休息。上午郁达夫来。晚雷雨一陈。

十六日 小雨。上午复陈翔鹤信。复姚梦生信。午暴雨，遂不赴世界语校讲。下午霁，整顿书籍至夜。月极佳。

十七日 晴。下午孙伏园持校稿来，即校讫，并作正误表[28]一叶。晚李庸倩来。

十八日 晴。午往山本医院。下午李仲侃来。得伏园信。晚声树来。

十九日 小雨。上午寄集成学校信请假。午往山本医院取药。夜H君来，假泉十。

二十日 晴。下午得久孙信，十二日发。晚孙伏园来并持到《中国小说史略》下卷一百本，即以一本赠之，又赠矛尘、钦文各一托转交，又付女师校五十本亦托携去。

二十一日 晴。上午往女师校讲。赠夏浮云、戴螺舲、潘企莘、郑介石、李仲侃、宗武、徐吉轩、向培良、许季巿以《中国小说史》下卷各一本。下午得陈翔鹤信。晚张［李］人灿来。出访季巿不值，以携赠之干菜一包、《小说史略》下卷一本交诗英。至滨来香食冰酪并买蒲陶干，又购饼六枚持至山本医院赠孩子食之。

二十二日 晴。星期休息。下午许钦文来。晚伏园来。李小峰、章矛尘来。

二十三日 昙。上午同母亲往山本医院诊。午后小雨即止。晚俞小姐来，赠以《中国小说史略》下卷一本，又以一本托转赠袁小姐。夜雨。阅女子师范试卷讫。

二十四日 晴。上午得集成学校信，即复。寄久巽信。寄女师校试卷四十三本，分数单两张。赠齐寿山《小说史略》上、下各一本。裘子元赠永元十一年断砖拓片一枚，花砖拓片十枚，河南信阳州出，历史博物馆藏。下午子佩来。晚李庸倩来。

二十五日 晴。午往山本医院取药。夜阅师校试卷。

二十六日 晴。上午得子佩信并北大招生广告，即以广告转寄俞小姐。午后往国际语言学校讲。赠胡适之《小说史略》下一本。下午得李仲侃信。收久巽所寄干菜一篓。夜阅师校试卷讫。

二十七日 晴，热。上午寄师校试卷二十本。寄钱玄同《小说史》下卷一本。晚李仲侃招饮于颐乡斋，赴之，同席为王云衢、潘企莘、宋子佩及其子舒、仲侃及其子。

二十八日 晴。午后赴北京大学监考。下午访李庸倩。至晨报社访孙伏园，而王聘卿亦在，遂至先农〔坛〕赴西北大学[29]办事人之宴，约往陕作夏期讲演也，同席可八九人。大风，旋止。买四尺竹床一，泉十二元。子佩送榆木几二。

二十九日 晴。星期休息。下午伏园来。晚向培良来。空三来。

三十日 晴。午访孙伏园，遇玄同，遂同至广和居午餐。下午同伏园至门匡胡同衣店，定做大衫二件，一夏布一羽纱，价十五元八角，又至劝业场一游。得傅佩青信，王品青转来。夜风。





七月


一日 昙。上午访季巿。午伏园来部，同至西吉庆午餐，又同至女师附中校观游艺会一小时许。晚许钦文来。

二日 昙，午雨。得向培良信。晚晴。

三日 昙。休假。午后访郁达夫，赠以《小说史》下卷一本。访孙伏园，下午同至劝业场买行旅用杂物。寄三弟信。寄幼渔信，附向培良笺。晚雨一陈旋止。夜郁达夫偕陈翔鹤、陈厶君来谈。

四日 昙，午雨。往季巿寓午餐。午后往市政公所验契。晚伏园、小峰、矛尘来，从伏园假泉八十六元。王捷三来约赴陕之期。

五日 晴。上午从季巿假泉廿。寿山赠阿思匹林三筒。寄北大考卷十九本。寄马幼渔、常维钧《小说史》下卷各一册。午后三弟来。下午李庸倩来。子佩来谈。夜往西庆堂理发并浴。李仲侃来，不值。

六日 昙。星期休息。上午三弟来。李庸倩偕常君来，假旅费十元，又赠以《小说史略》各一部。午后幼渔来。下午小雨即止。晚伏园来。夜小雨，旋即大雨。

七日 昙。上午三弟来并交西谛所赠《俄国文学史略》一本。寄女子师校考卷一本。寄向培良信。雨。午往山本医院，以黄油饼十枚赠小土步。晚晴。赴西车站晚餐，餐毕登汽車向西安，[30]同行十余人，王捷三招待。

八日 忽晴忽雨。下午抵郑州，寓大金台旅馆。晚与四五同伴者游城内。

九日 晴。上午登汽車发郑州。夜抵陕州[31]，张星南来迎，宿耀武大旅馆。

十日 晴。晨登舟发陕州，沿河向陕西。下午雨。夜泊灵宝[32]。

十一日 昙。晨发灵宝。上午遇大雨，逆风，舟不易进，夜仍泊灵宝附近。

十二日 晴。晨发舟，仍逆风，雇四人牵船以进。夜泊阌乡[33]。腹写。

十三日 星期。晴。晨发阌乡。下午抵潼关，夜宿自動車[34]站。腹写，服Help[35]两次十四粒。

十四〔日〕 晴。晨发潼关，用自動車。午后抵临潼，游华清宫故址，并就温泉浴。营长赵清海招午饭。下午抵西安，寓西北大学教员宿舍。寄母亲信。晚同王峄山、孙伏园至附近街市散步，买栟榈扇二柄而归。

十五日 昙。午后游碑林。在博古堂买耀州出土之石刻拓片二种，为《吴［蔡］氏造老君象》四枚，《张僧妙碑》一枚，共泉乙元。下午赴招待会。晚同张勉之、孙伏园阅市，历三四古董肆，买得乐妓土寓人二枚，四元；四喜镜一枚，二元；魌头二枚，一元。

十六日 晴。午后同李济之、蒋廷辅、孙伏园阅市。晚易俗社[36]邀观剧，演《双锦衣》前本。

十七日 昙。午同李、蒋、孙三君游荐福及大慈恩寺。夜观《双锦衣》后本。

十八日 昙。午后小雨即霁。同李济之、夏浮筠、孙伏园阅市一周，又往公园饮茗。夜往易俗社观演《大孝传》全本。月甚朗。

十九日 晴。午后往南院门阎甘园家看画。晚往张辛南寓饭。

二十日 晴。上午买杂造象拓片四种十枚，泉二元。赴夏期学校开学式并摄景[37]。夜小雨。赠李济之《小说史略》上、下二本。

二十一日 雨。上午讲演一小时。[38]晚讲演一小时。夜赴酒会。

二十二日 雨。午前及晚各讲演一小时。

二十三日 昙。上午小雨。讲演二小时。午后晴。王焕猷字儒卿来。晚与五六同人出校游步，践破砌，失足仆地，伤右膝，遂中止，购饼饵少许而回，于伤处涂碘酒。

二十四日 晴。上午寄母亲信。寄季巿信。午前讲演一小时。晚赴省长公署饮[39]。

二十五日 晴。上午讲演一小时。午后盛热，饮苦南酒而睡。

二十六日 晴，热。午前讲演一小时。晚王捷三邀赴易俗社观演《人月圆》。

二十七日 晴，热。星期休息。午后大风。

二十八日 晴。上午讲演一小时。午后收暑期学校薪水泉百。下午讲演一小时。

二十九日 晴。午前讲演一小时，全讲俱讫。午后雷雨一陈即霁。下午同孙伏园游南院门市，买弩机一具，小土枭一枚，共泉四元。晚得李庸倩信，二十一日发。夜风。

三十日 晴。上午托孙伏园往邮局寄泉八十六元还新潮社。下午往讲武堂讲演[40]约半小时。夜风。

三十一日 晴，热。上午尊古堂帖贾来，买《苍公碑》并阴二枚，《大智禅师碑侧画象》二枚，《卧龙寺观音象》一枚，共泉一元。下午雷雨一陈即霁。





八月


一日 晴。上午同孙伏园阅古物肆，买小土偶人二枚，磁鸠二枚，磁猿首一枚，彩画鱼龙陶瓶一枚，共泉三元，以猿首赠李济之。买弩机大者二具，小者二具，其一有字，共泉十四元。晚储材馆[41]招宴，不赴。大雷雨。

二日 昙，上午晴。下午寄母亲信。

三日 晴。星期。上午同夏浮筠、孙伏园往各处辞行。午后收暑期学校薪水并川资泉二百，即托陈定谟君寄北京五十，又捐易俗社亦五十。下午往青年会浴。晚刘省长在易俗社设宴演剧饯行，[42]至夜又送来《颜勤礼碑》十分，《李二曲集》一部，杞果、蒲陶、蒺藜、花生各二合。风。

四日 晴。晨乘骡车出东门上船，由渭水东行，遇逆风，进约廿里即泊。

五日 晴。小逆风，晚泊渭南[43]。

六日 晴。逆风，夜泊华州[44]。

七日 晴。逆风，向晚更烈，遂泊，离三河口[45]尚十余里。

八日 昙。午抵潼关，买酱莴苣十斤，泉一元。午后复进，夜泊阌乡。

九日 晴。逆风。午抵函谷关[46]略泊，与伏园登眺，归途在水滩拾石子二枚作记念。下午抵陕州，寓耀武大旅馆，颇有蜰虫，彻夜不睡。

十日 星期。晴。晨寄刘雪亚信。寄李济之信。乘陇海铁路车启行，午后抵洛阳，寓洛阳大旅馆。下午与伏园略游城市，买汴绸一匹，泉十八元；土寓人二枚，八角。晚在景阳饭庄饭。雨一陈即霁。

十一日 晴。晨乘火车发洛阳。上午抵郑州，寓大金台旅馆。午后同伏园往机关枪营访刘冀述君。阅古物店四五家，所列大抵赝品。晚发郑州。

十二日 晴。黎明车至内丘，其被水之轨尚未修复，遂步行二里许，至冯村复登车发。夜半抵北京前门，税关见所携小古物数事，视为奇货，甚刁难，良久始已，乃雇自動車回家。理积存信件，中有胡适之信，七月十三日发；三弟信，八月一日发；商务印书馆所寄稿费十六元；女子师范学校所寄去年十一月分薪水十三元五角，又聘书一纸。余不具记。

十三日 晴。下午寄胡适之信。寄还女师范校聘书。[47]访李慎斋，赠以长生果、枸杞子各一合，汴绸一匹，《颜勤礼碑》一分。往山本医院视三太太疾，赠以零用泉廿。赠重君蒲陶干一合。夜雨。浴。

十四日 昙。晨寄三弟信。寄伏园信。上午晴。下午H君来。晚李慎斋来，交所代领六月分奉泉百六十五元，又已代为付新屋税泉四十二元，即还之。得朱可铭信，七月十九日东阳发。感冒，服药。

十五日 昙。晨访季巿，还以泉十，赠以鱼龙陶瓶一，四喜镜一，《颜勤礼碑》一分，酱莴苣二包。下午品青、矛尘、小峰、伏园、惠迭来。

十六日 昙。上午寄三弟信。往师范大学取去年十月及十一月薪水泉各十七元。买《师曾遗墨》第三集一本，一元六角。赠徐思贻以《颜勤礼碑》一分，徐吉轩、齐寿山各二分。晚李庸倩来并赠南口所出桃十一枚。

十七日 雨。星期休息。上午得三弟信，十四日发。下午钦文来。空三来。晚晴。

十八日 昙。上午寄三弟信。寄李约之《中国小说史略》二本。寄李级仁《桃色之云》一本。戴螺舲赠自画山水一帧，赠以《颜勤礼碑》一分。下午向培良来。晚伏园来。夜雨。

十九日 雨，午晴。寄紫佩信并酱莴苣一包。赠吉轩以枸杞子一合。晚夏浮筠同伏园来，邀至宣南春夜饭。

二十日 晴。下午李庸倩持来尚献生所赠照象一枚。

二十一日 晴。下午伏园来。晚H君来。

二十二日 晴。午后往松云阁，置持畚偶人一枚，泉二。至德古斋买《吕超静墓志》一枚，亦泉二。下午李庸倩来。宋子佩来。新潮社送来再板《呐喊》二十本。

二十三日 晴。晨得三弟信，二十日发。上午以《中国小说史略》及《呐喊》各五部寄长安，分赠蔡江澄、段绍岩、王翰芳、昝健行、薛效宽。以《吕超静墓志》交吴雷川，托转送邵伯絅。午得商务分馆信，是收据两纸。下午寄许钦文信并收据一纸。寄昝健行信。晚大风雨，雷电，继以小雨。

二十四日 晴。星期休息。上午寄三弟信。寄伏园信。下午伏园来并赠毕栗[48]一枚，长安出。夜录碑。雷电，无雨。

二十五日 昙，午小雨。以《呐喊》一本赠季巿。午晴。晚工缮墙垣讫，用泉十一元。

二十六日 昙，午晴。下午得伏园信二，即复。李庸倩来。三弟寄来衣一件。

二十七日 晴。午往商务印书馆取稿费六元。往番禺新馆买《晨风阁丛书》一部十六本，八元。

二十八日 昙。上午得李庸倩信。寄三弟信。下午常惟钧来。

二十九日 昙。上午复李庸倩信。午小雨即晴。得昝健行、薛效宽信。下午李济之、孙伏园来。向培良来。夜田君等来。H君来，假去泉廿五。

三十日 晴。下午张目寒来。不快，似发热，夜腹写，服药三粒。

三十一日 晴。星期休息。午李人灿来，因疲未见，见赠《比干墓题字》及《观世音象》各一枚。服阿思匹林片四。





九月


一日 晴。下午寄孙伏园信。李庸倩来，假以泉廿。晚钦文、矛尘来，矛尘见赠《月夜》一册。夜小峰、伏园来。

二日 晴。上午得三弟信，八月三十日发。寄朱可民信并泉五十。夜得胡适之信。

三日 晴。上午得李庸倩信并吴吾诗。午后往孔庙演礼。夜收西大所寄讲稿一卷[49]。

四日 晴。上午得孙伏园信并《边雪鸿泥记》稿子两本。以《观世音象》赠徐吉轩。下午寄三弟信。夜得李庸倩信。夜半往孔庙，为丁祭执事。

五日 昙。下午姚梦生来，字曰裸人。夜订阅西北大学讲稿。小雨。

六日 雨。上午以补考题目寄北大注册部。午后改订讲稿，至夜半讫。

七日 晴。星期休息。夜H君来。

八日 晴。上午以改定之讲稿寄西北大学出版部。自集《离骚》句为联，[50]托乔大壮写之。下午孙伏园、李晓峰来并交《桃色之云》板权费七十。晚李庸倩来。

九日 晴。上午寄昝健行、薛效宽信。取增修房屋补税契来，其税为四十二元。午往山本医院交泉五十。下午收《小说月报》第七期一本。

十日 晴。齐寿山为从肃宁人家觅得“君子”专一块，阙角不损字，未定直，姑持归，于下午打数本。俞芳、俞藻小姐来延为入学保证人，即为书保证书讫。夜雨而雷电且风。校杂书。

十一日 晴。上午得三弟信，六日发。下午许钦文来。修蠹书。

十二日 晴。午后得西北大学出版部信。往北京大学取去年十月薪水余款十三元，又十一月及十二月全分各十八元。访李庸倩，不值。略游公园。晚孙伏园、李小峰来并交《桃色之云》板税四十七元。夜补蠹书。

十三日 昙。旧历中秋，休假。上午得朱可民信，八日发。李若云为送李慎斋所代领奉泉百十五元来，若云名维庆，慎斋子。午后晴，夜小雨。

十四日 昙。星期休息。上午杨荫榆、胡人哲来。午后罗蓂阶、李若云来，罗君赠屏四幅，自撰自书。下午潘企莘来并赠板鸭一只，梨一篓，返鸭受梨。三弟寄来《妇女问题十讲》一本，章锡箴赠，八日付邮。晚李庸倩来，属为其友郭尔泰、朱曜冬作入南方大学保证，即书证书讫。

十五日 昙。得赵鹤年夫人赴，赙一元。晚声树来。夜风。

十六日 雨。上午得世界语校信，即复。午后以《月夜》寄还张目寒。下午得邵伯絅信。晚矛尘、伏园来。

十七日 晴。晚往图书分馆访子佩，还以泉五十。

十八日 晴。上午得胡人哲信并稿二篇。午后寄三弟信。下午往师范大学取去年十一月分薪水十九元，又十二月分者十四元。在德古斋买杂造象十九种二十四枚，共泉五元。在李竹庵家买玉大小二枚，二元。在商务馆买杂书三种四本，一元六角。夜略整理砖拓片。

十九日 昙。夜H君来。夜半小雨。

二十日 晴。上午张目寒来并持示《往星中》译本[51]全部。午后昙，风。

二十一日 晴。星期休息。上午幼渔来，赠以“君子”专朾本一分。许钦文来。下午孙伏园来。夜整理专拓片[52]。看《往星中》。

二十二日 晴。午后复胡人哲信。夜译《苦闷的象征》[53]开手。

二十三日 晴。午后理发。得朱孝荃赴，赙泉二元。夜H君来。

二十四日 晴。上午陆秀贞、吕云章来。晚往山本医院交泉十二。得李庸倩信。

二十五日 昙。休假。上午寄马幼渔信。寄李庸〔倩〕信。午幼渔来。钦文来并持示小说三篇。晚得胡人哲信并文二篇。

二十六日 小雨即止。下午得幼渔信。晚小峰、伏园、惠迭来。

二十七日 晴。上午寄张目寒信。寄李庸倩信。寄孙伏园信。寄许羡苏、俞芬小姐信。得阮久巽信，二十日绍兴发。午后得伏园信并草稿纸一束。晚得李庸倩信。夜H君来。

二十八日 晴。星期休息。午后吴冕藻、章洪熙、孙伏园来。

二十九日 晴。午后寄李庸倩信。寄伏园信二。以六元买“君子”专成。夜雨。得李级仁信。夜半星见。

三十日 晴。晚往山本医院。李庸倩来。





十月


一日 昙。午后得三弟信，九月二十七日发。寄伏园信。夜雨。

二日 雨。上午得和森信。得胡人哲信并文二篇。午后晴。寄吴［胡］人哲信并文三篇。寄伏园信并译稿二章[54]。协和之弟达和续娶，简来，送礼二元。晚得张目寒信。夜章洪熙、孙伏园来。新潮社送来《徐文长故事》二册。

三日 晴。上午得三太太信。午后寄常维钧信。寄三弟信。往世界语校讲。下午以《徐文长故事》一册赠季巿。往女师校讲并收去年十二月分薪水十叁元五角。晚往山本医院并交泉二十。得伏园信二函并排印讲稿一卷。夜风。

四日 晴。晚空三来。夜重装《隶释》八本讫。

五日 晴。星期休息。晚伏园来。三太太来。

六日 昙。下午俞小姐来并送手衣一副。夜风。

七日 昙。上午得伏园信。

八日 晴。下午寄伏园信并译文一章。

九日 晴。午后往历史博物馆。夜濯足。

十日 晴。休假。午后张目寒来。下午伏园、惠迭来。寄女师注册课信。寄陈声树信。夜译《苦闷的象征》讫。

十一日 晴。午后往北大取一月分薪水十八元。往东亚公司买《近代思想十六講》、《近代文芸十二講》、《文学十講》、《赤露見タママの記》各一部，共泉六元八角。晚得伏园信。夜H君来。

十二日 晴。夜［星］期休息。下午顾颉刚、常维钧来。下午许钦文来。夜李庸倩来。

十三日 晴。午吴［胡］萍霞女士来。午后往女师校讲。晚孙伏园、章洪熙来。

十四日 昙。午后往世界语专校讲。下午伏园转来夏浮筠信片一。夜大风。

十五日 昙，大风。上午后［得］段绍岩信，八日长安发。下午寄和森信。收去年七月奉泉二十六元。

十六日 晴。午得胡萍霞信并文稿，午后复，又代发寄晨报社信片。寄三弟信。寄孙伏园译稿三章。

十七日 昙。上午得春台信并画信片二枚，九月廿一日里昂发。往师范大学讲并收薪水泉十一元。午后往北京大学讲。买《古今杂剧》三十种一部五本，二元。

十八日 晴。上午得三太太信，昨日西山发。晚李庸倩来。夜风。

十九日 晴。星期休息。上午得胡萍霞信。得《人類の為めに》一本，盖SF君寄赠。晨报社送来《副镌》合订本二本。下午章矛尘、孙伏园来。

二十日 晴。上午得三弟信，十四日发。午后寄伏园信。往女师校讲。下午得伏园信。得李庸倩信。

二十一日 晴。上午寄李庸倩信。买煤一吨十三元，车钱一元二角。午后往世界语校讲。下午得章矛尘信。

二十二日 晴。上午李庸倩来别，赆以泉廿。午后许钦文来。

二十三日 晴。上午李庸倩来。晚H君来，交以泉十。

二十四日 晴。上午往师范大学讲。午后往北京大学讲。

二十五日 昙。午后伏园来。往季巿寓商量译文[55]。

二十六日 晴。星期休息。上午得胡萍霞信。午伏园、惠迭来。下午昙。晚李庸倩来。夜小雨。

二十七日 昙。午后往女师校讲。下午得伏园信。晚H君来并交所代买《象牙の塔を出て》、《十字街頭を行ク》各一本，共泉四元二角。

二十八日 晴。上午H君来。午后寄常维钧信。往世界语专校讲。下午寄胡萍霞信。从季巿假泉十。晚宋子佩来。收北大《社会科学季刊》一本。

二十九日 晴。午后许钦文来。晚收《旅伴》一本，李小峰寄赠。

三十日 晴。上午H君来并交线衫一件，托寄去泉五。下午从子佩假泉五十，还季巿十。

三十一日 晴，风。上午得胡平霞信。往师范大学讲。午后往北京大学讲。晚得三弟信，二十六日发。夜译文。[56]





十一月


一日 晴。下午得李庸倩信。夜译论一篇讫。

二日 昙。星期休息。上午郁达夫来。下午许钦文来。李庸倩来。

三日 晴。上午许钦文来。孙伏园来。午后昙。夜章洪熙来。

四日 晴。上午得胡萍霞信。午后往世界语校讲。

五日 晴。上午王捷三来。下午寄三弟信并文稿一篇，又许钦文者三篇。

六日 晴。上午得胡萍霞信并文稿一篇。夜风。

七日 晴。上午往师大讲。午后往北大讲。下午得三太太信。

八日 晴，风。午后寄胡萍霞信。收去年七月分奉泉廿三元。晚伏园、衣萍来。

九日 晴。星期休息。下午张目寒来。许钦文来。

十日 晴。午后往女子师校讲。往小市买小说杂书四种十本，共泉一元。高阆仙赠《淮南子集证》一部十本。收世界语校十月分薪水泉十五元。

十一日 晴。午后往世界语校讲。

十二日 晴，风。午后女师校送来一月分薪水六元。

十三日 晴。上午有一少年约二十余岁，操山东音，托名闯入索钱，[57]似狂似犷，意似在侮辱恫吓，使我不敢作文，良久察出其狂乃伪作，遂去，时约十时半。访衣萍。晚伏园、矛尘来。衣萍来。

十四日 晴。午后往北大讲。下午得和森信，二日发。

十五日 晴。晚小峰、伏园送《语丝》五分来。赙陶书臣父丧泉二元。

十六日 晴。星期休息。午后荆有麟来。下午子佩来。夜矛尘、伏园来，以泉拾元交付之，为《语丝》刊资之助耳。

十七日 晴。午后往女师校讲并收薪水泉二元。夜衣萍、伏园来。

十八日 昙。午后往世界语校讲。下午访陈文虎。访俞小姐。访章衣萍。夜衣萍、伏园来。小雨，夜半成雪。

十九日 雪。上午得三弟信，十二日发，下午复，并寄《语丝》一分。寄荆有麟信。收去年七月分奉泉八十三元。收《小说月报》一本。

二十日 晴。上午季巿来。午后荆有麟来。晚女师校送来薪水泉五元五角，一月分讫。夜郁达夫来。

二十一日 晴。上午往师大讲并收去年十二月、今年一月薪水泉各八元。午后往北大讲并收二月分薪水泉十五元。晚得语丝社信。

二十二日 晴，风。上午得三太太信。矛尘、伏园来。小峰赠《结婚的爱》一本。

二十三日 晴，风。星期休息。午后H君来。下午钦文来。晚伏园来。夜衣萍来。

二十四日 晴。上午得李遇安信并文稿，即复。寄孙伏园信并文稿[58]。午后荆有麟来。往女师校讲。晚访衣萍不值，留字而出。夜伏园来。

二十五日 晴。午后往世界语校讲。晚伏园来。荆有麟来。

二十六日 晴。上午得玄同信。得子佩信。得李庸倩信片，十四日上海发。下午复玄同信。复子佩信。晚H君来。收《东方杂志》一本。得新潮社信。

二十七日 晴。上午伏园来。下午得杨遇夫信。夜风。

二十八日 晴。上午往师大讲。午后往北大讲。下午往东亚公司买《辞林》一本，《昆虫記》第二卷一本，共泉五元二角。收晨报社稿费七十元，付印讲义费五元一角。夜李人灿来，假以泉五元。

二十九日 晴。上午得胡萍霞信。午后昙。寄子佩信，还《言海》。下午大风。

三十日 晴。上午得三弟信，廿二日发。往真光观电影[59]。与孙伏园同邀王品青、荆有麟、王捷三在中兴楼午饭。下午访小峰，不值。晚往新潮社取《语丝》归。





十二月


一日 晴。上午高女士来。午后往女师校讲。夜荆有麟来。声树来。伏园来。

二日 晴。午后往世界语校讲。晚得臧亦蘧信。得郑振铎信。H君来，付以泉十，托其转交。夜得李遇安信并文稿。

三日 晴。午后陶璇卿、许钦文来。下午寄三弟信。复臧亦蘧信。晚子佩来。

四日 晴。上午复李遇安信。寄常维钧信。午昙。下午裘子元赠《石佛衣刻文》拓本二枚，其石为美国人毕士博买去。收《东方杂志》一本。夜衣萍来。空三来假泉三。有麟来。校《苦闷之象征》[60]。

五日 晴。上午往师校讲。午后往北大讲。寄顾颉刚信并《国学季刊》封面图案[61]一枚。下午寄郑振铎信。晚李人灿来。有麟来交文稿[62]。夜收《小说月报》一本，《妇女杂志》一本。

六日 晴。晚有麟来，取文稿去。夜得子佩柬。得三弟信，二日发。

七日 晴。星期休息。上午高秀英小姐、许以敬小姐来。曙天小姐及衣萍来。午后伏园来。下午钦文来。空三来。

八日 晴。上午得有麟信。午后风。往女师校讲。晚子佩招饮于宣南春，与季巿同往，坐中有冯稷家、邵次公、潘企莘、董秋芳及朱、吴两君。大风。

九日 晴，风。午后往世界语校。夜小峰、伏园来。校印刷稿。

十日 晴。午后钦文来。下午寄三弟信。寄新潮社校正稿。夜风。长虹来并赠《狂飙》及《世界语周刊》。得伏园信。

十一日 晴。晚有麟来。

十二日 晴。上午往师校讲。午后往北大讲。往东亚公司买《希臘天才之諸相》一本，ケーべル《小品集》一本，《文芸思潮論》一本，共泉五元二角。晚H君来，付以旅资泉卅。伏园来。有麟来。夜校《苦征》。

十三日 昙。下午往北大取二月分薪水三元，又三月分者五元。往新潮社交校正稿。往东亚公司买《托爾斯泰ト陀斯妥夫斯Л》一本，《伝說の時代》一本，《草ダヨリ》一本，《人類学及人種学上ヨリ見タル北東亜細亜》一本，共泉九元四角。夜伏园来。衣萍来。

十四日 晴。星期休息。上午得王锡兰信。得李庸倩信，五日发自广州。傅筑夫作楫永年、梁绳祎子美行唐来，师范大学生，来论将收辑中国神话[63]。高鲁君寄来《妇女必携》一本。下午复王锡兰信。晚伏园来。

十五日 晴。上午矛尘来。午后往女师校讲。晚有麟来。郁达夫来。得伏园信。得顾颉刚信。向培良来。校《苦征》稿。

十六日 晴。午后往世界语校讲。下午理发。东亚公司送来亚里士多德《詩学》一本，勖本华尔《論文集》一本，《文芸復興論》一本，《昆虫記》第一卷一本，共泉六元四角。夜得李遇安信并文稿。

十七日 雾。上午章矛尘来。午后钦文来。以《语丝》寄李庸倩。

十八日 昙。下午寄三弟信。晚往南千张胡同医院看胡萍霞之病。

十九日 晴。上午往师校讲。午后往北大讲。下午收去年七月奉泉四十三元。晚有麟来。东亚公司送来《革命期之演劇与舞踊》一本，价泉六角也。

二十日 晴。午后云五、长虹、高歌来。下午访胡萍霞，其病似少瘥。

二十一日 晴。星期休息。上午张目寒来。衣萍、曙天来。季巿来。午后有麟来。晚伏园来。向培良来。夜得李醒心信。

二十二日 晴。休假。上午复李醒心信。寄伏园信。午后有麟来。夜衣萍来。

二十三日 晴。午后往世界语校讲。收《妇女杂志》一本。晚培良来。子佩来。

二十四日 晴。上午复孙楷第信。复李遇安信。复李庸倩信。下午寄伏园信并文稿[64]。晚子佩来。仲侃来。长虹来。

二十五日 晴。休假。午后有麟来。钦文来。衣萍、曙天来。下午得吕琦信，字蕴儒。子佩来。夜郁达夫来并赠《Gewitter im Mai》 von L. Ganghofer 一本。李人灿来并还泉五，又交小说稿一篇。濯足。

二十六日 晴。上午往师范大学讲并收一月分薪水泉二十五。午后往北大讲。晚收李寄野信。收有麟信片。子佩来。收李庸倩信，十四日发自广州黄埔。夜得向培良信。

二十七日 昙。午后钦文来。姚梦生来。晚伏园来。有麟来。

二十八日 晴。星期休息。荆有麟邀午餐于中兴楼[65]，午前赴之，坐中有绥理绥夫、项拙、胡崇轩、孙伏园。下午往东亚公司买《タイス》一本，泉一元。得三弟信，廿三日发。

二十九日 昙。午后往女师校讲。夜子佩来。世界语校送来九月、十一月薪水泉各十元。

三十日 雨雪。午后往世界语校讲。下午霁，夜复雪。校《苦征》印稿。

三十一日 晴，大风吹雪盈空际。下午伏园来，托其寄小峰信并校正稿去。晚有麟来。





书帐


淮南鸿烈集解六本 三·○○ 二月二日

东亚墨画集一本 五·○○ 二月十六日八·○○○

比亚兹来传一本 一·五○ 四月四日

文学原論一本 二·七○ 四月八日

真実はかく佯る一本 一·一○

苦悶之象徵一本 一·七○七·○○○

师曾遗墨第一集一本 一·六○ 五月三日

师曾遗墨第二集一本 一·六○

论衡举正二本 高阆仙赠 五月六日

邓析子一本 ○·一○ 五月十四日

申鉴一本 ○·三○

中论一本 ○·四○

大唐西域记四本 一·五○

文心雕龙一本 ○·五○

太平乐府二本 四·○○

文字学讲义二本 ○·四四○ 五月二十三日

中古文学史讲义一本 ○·三二○

词余讲义一本 ○·二四○

新语一本 ○·二○ 五月三十一日

新书二本 ○·七○

嵇中散集一本 ○·四○

谢宣城集一本 ○·三○

元次山集二本 ○·六○一三·二○○

潜夫论二本 ○·六○ 六月十三日

蔡中郎集二本 ○·七○

陶渊明集二本 ○·七○

文选六臣注三十本 八·四○

永元断专拓片一枚 裘子元赠 六月廿四日

花专拓片十枚 同上一○·○四○

蔡氏造老君象四枚 ○·六○ 七月十五日

张僧妙碑一枚 ○·四○

郭始孙造象四枚 ○·六○ 七月二十日

锜氏造老君象四枚 ○·〔八〕○

华严经第十二品一枚 ○·三○

明圣谕图解一枚 ○·二○

九九消寒图一枚 ○·一○

苍公碑并阴二枚 一·○○ 七月三十一日

大智禅师碑侧画象二枚

卧龙寺观音象一枚四·○○○

颜勤礼碑十分四十枚 刘雪雅赠 八月三日

李二曲集十六本 同上

师曾遗墨第三集一本 一·六○ 八月十六日

吕超〔静〕墓志一枚 二·○○ 八月二十二日

晨风阁丛书十六本 八·○○ 八月二十七日

比干墓题字一枚 李怡山赠 八月三十一日

吴道子观音象一枚 同上一一·六○○

崔懃造象一枚 一·○○ 九月十八日

六朝杂造象十一种十四枚 三·○○

残杂造象七种十枚 一·○○五·○○○

赤露見タママノ記一本 ○·七○ 十月十一日

近代思想十六講一本 二·一○

近代文芸十二講一本 二·○○

文学十講一本 二·○○

古今杂剧卅种五本 二·○○ 十月十七日

人類の為めに一本 S.F.君赠 十月十九日

象牙の塔を出て一本 二·一○ 十月二十七日

十字街頭を行く一本 二·一○一三·○○○

淮南子集证十本 高阆仙赠 十一月十日

辞林一本 二·八○ 十一月二十八日

昆虫記第二卷一本 二·四○五·二○○

石佛衣刻文拓本二枚 裘子元赠 十二月四日

希臘天才の諸相一枚［本］ 二·○○ 十二月十二日

ケーべル小品集一本 一·六○

文芸思潮論一本 一·六○

托氏卜陀氏一本 二·四○○ 十二月十三日

伝說的時代一本 三·二○○

草ダヨリ一本 一·二○

北東亜細亜一本 二·六○

亚里士多德詩学一本 一·七○ 十二月十六日

勖本华尔論文集一本 一·二○

文芸復興論一本 一·二○

昆虫記第一卷一本 二·三○

革命期の演劇と舞踊一本 ○·六○ 十二月十九日

タイース一本 一·○○ 十二月二十八日二二·二○○

总计九九·二四○，每月平匀八·二八六元耳。



注释



[1] 文稿即胡适所作《〈水浒续集两种〉序》。鲁迅在同月5日复信中认为“序文极好，有益于读者不鲜。”

[2] 讲题为《未有天才之前》。讲稿后收入《坟》。

[3] 寄胡适之信并百廿回本《水浒传》 当时胡适在研究《水浒传》，鲁迅在2月9日致胡适信中告知，齐寿山的本家有百廿回本《水浒传》复本愿出售，价五十元。胡适于11日复信表示欲购，故鲁迅代齐寿山寄之。胡适于4月12日付给书款四十五元，鲁迅于4月14日将书款交齐寿山。

[4] 即《幸福的家庭》。本月25日寄周建人。后收入《彷徨》。

[5] 国学专门研究所 即北京大学研究所国学门。1921年成立。本年鲁迅被增聘为该所委员会委员。

[6] 即《未有天才之前》。

[7] 旧存张梓生家之书籍 1919年12月鲁迅卖掉绍兴新台门老宅，举家迁居北京时，曾将部分书籍存于住在绍兴五云门外的学生张梓生家。

[8] 《歌谣》周刊封面图案 鲁迅应该刊编辑常惠（维钧）之约，为《歌谣》周刊纪念增刊而作。

[9] 即《祝福》。后收入《彷徨》。

[10] 即《肥皂》。后收入《彷徨》。

[11] 辞师大讲师事。鲁迅于本月25日得师大注册部信，措词乖谬，疑有人嗾使，故本日去信辞讲师职。29日顾世明等来慰问后，30日该校国文系主任杨树达（遇夫）前来解释，始知此信确系注册部职员所写，并无背景，遂消辞意。

[12] 白塔寺 即妙应寺，因寺中有白色喇嘛塔，又名白塔寺。在北京阜成门内。建于元至元八年（1271），初名大圣寿万安寺，明天顺元年（1457）改现名。清代以后，白塔寺庙会为北京四大庙会之一，每逢旧历四、五有集市。

[13] 《小说史》 即《中国小说史略》，鲁迅本日开始校阅该书下册清样，6月17日校毕。

[14] 东亚公司 日本人设在北京东单的商店，附带出售日本书籍。鲁迅1924年至1926年间常往购书。

[15] 《萨罗美》 即《莎乐美》，根据英国作家奥斯卡·王尔德小说改变的电影。美国联艺电影公司1922年出品。平安电影公司在北京东长安街。

[16] 即《在酒楼上》。本月15日寄周建人。后收入《彷徨》。

[17] 所寄小说稿，即《在酒楼上》。许钦文二篇，指许钦文在12日来访时带来请鲁迅指导的两篇作品。

[18] 非州探险影片 即纪录片《非洲百兽大会》，美国大都会影片公司1923年出品。开明戏园在北京前门外珠市口，后为珠市口影院。

[19] 小坂狷二君演说 演讲题为《大同的企图》，讲演稿载日文《北京周报》第一一○号。

[20] 中日绘画展览会 即中日绘画联合展览会。会址在中央公园社稷坛。展出中国画家陈半丁、齐白石、姚茫父和日本画家广濑东亩、小石翠雪等数十人作品。

[21] 集成国际语言学校 日记又作国际语言学校、集成学校、集成校。鲁迅于本年5、6月间在该校兼课。

[22] 新月社是以留学英美的知识分子为核心的文学和政治性团体。成立于1923年，主要成员有胡适、徐志摩、闻一多、梁实秋等。1924年4月印度诗人泰戈尔访华，5月间到北京时正逢其六十四岁生日，新月社因借东单协和医学校礼堂为他举行庆祝会，由胡适主持，梁启超说明泰戈尔中文名“竺震旦”的含义，泰戈尔致词，嗣由徐志摩、张歆海、林徽因演出他的剧本《契忒罗》。

[23] 女师校风潮 本年2月底杨荫榆继许寿裳任北京女高师校长，她的家长式作风引起师生的强烈不满。4月底，女高师十五名教员联名宣布辞职，其他教员也相继停止教学，遂酿成风潮。本日晚，鲁迅应学生柬邀前往调解。

[24] 移居西三条胡同新屋 鲁迅自上年8月2日迁出八道湾十一号后，于10月30日买得西三条胡同二十一号房六间，本年初开始翻修，至本月中旬完工，本日迁入。至1926年8月离京后，母亲及朱安继续在此居住。1949年10月19日作为鲁迅故居对外开放。

[25] 校《嵇康集》 鲁迅于5月31日自商务印书馆购得影印明嘉靖四年汝南黄氏南星精舍刊本《嵇中散集》，本日起即以此书比勘自己的校录本，8日校讫。

[26] 小金阮宅 即啸金阮宅。参看本卷第423页注〔2〕。鲁迅大姨母之子阮梦庚、阮久荪、阮和荪与鲁迅多有往来，阮久荪曾因患神经分裂症在鲁迅寓所暂住。

[27] 撰校正《嵇康集》序 鲁迅从1913年起多次校勘《嵇康集》，至此基本写定，除作《〈嵇康集〉逸文考》、《〈嵇康集〉著录考》外，是日写《〈嵇康集〉序》。此三篇现均编入《古籍序跋集》。

[28] 指《中国小说史略》正误表。

[29] 西北大学 1923年创办于西安，校长为傅铜。当时该校与陕西省教育厅合议筹设“暑期学校”，聘学者名流前往任教。经王品青介绍，该校邀鲁迅等去西安讲学。是日席间商定后鲁迅即作启程准备。

[30] 是晚陕西省长驻京代表在西车站食堂饯行，饭后即登车往西安。同行者有王桐龄、蒋廷黻、李济之、陈定谟、夏元瑮、陈钟凡、胡小石、孙伏园、王小隐等，由王捷三陪同。鲁迅自是日启程，至8月12日返京，前后共三十七天。汽車，日语，即火车。

[31] 陕州 即今河南三门峡市，当时为陇海铁路西段终点，故次日鲁迅等改由黄河水路西进。

[32] 灵宝 县名。在河南省西部，北临黄河。

[33] 阌乡 旧县名，今并入灵宝县。

[34] 自動車 日语，即汽车。

[35] Help 音译为“海尔普”，助消化药。

[36] 易俗社 即易俗伶学社。1912年7月成立。宗旨为“编演新戏曲，改造旧社会”。鲁迅留西安时曾五次观看该社演出，并曾捐款资助及与同行讲师联名题赠匾额。

[37] 赴夏期学校开学式并摄景 开学式于上午十时在西北大学礼堂举行，出席者除所请讲师外，有省长代表郭涵、督军代表范滋泽、校长傅铜及军政界要人并该校教职员约二百人。开学仪式前在后院合影。

[38] 本日暑期学校讲学开始，鲁迅上午开讲《中国小说的历史的变迁》，本月29日讲毕。共讲十一次，十二小时。

[39] 赴省长公署饮 陕西省长兼督军刘镇华是晚设宴招待暑期学校讲师。

[40] 往讲武堂讲演 暑期学校讲演完毕后，鲁迅应邀对陆军学生作讲演一次，仍讲小说史。

[41] 储材馆 1923年前后陕西省长兼督军刘镇华储备候补文官的机构，馆址原为清中兴名臣多忠勇公（多隆阿）祠前院（在今西安五味什字巷路北）。

[42] 因鲁迅、夏元瑮、孙伏园三人将先行返京，陕西省长刘镇华设宴饯行。

[43] 渭南 县名，属陕西省。

[44] 华州 指今华县，因境内有华山而名，属陕西省。

[45] 三河口 在陕西省华阴县北，东通黄河。

[46] 函谷关 在河南省灵宝县东北，距黄河岸约里许，相传为关尹喜望候老聃的地方。

[47] 寄还女师范校聘书 由于不满杨荫榆的治校方针，鲁迅退还女师大聘书，宣布辞职；后因学生热诚挽留，才继续任教。

[48] 毕栗 亦作觱篥，古代簧管乐器的一种。

[49] 即《中国小说的历史的变迁》之记录稿。鲁迅于6日改订完毕。现编入《中国小说史略》作附录。

[50] 自集《离骚》句为联 联句为：“望崦嵫而勿迫，恐鹈之先鸣。”

[51] 《往星中》译本 剧本，俄国安特列夫著，李霁野译。鲁迅次日即开始校阅，11月上旬约译者面谈。

[52] 整理专拓片 鲁迅将多年搜集的古砖拓本整理成集，题作《俟堂专文杂集》并于本日写《题记》。此书1960年3月由文物出版社影印出版。《题记》现编入《古籍序跋集》。

[53] 译《苦闷的象征》 鲁迅本日开译，10月10日译毕，连载于10月1日至31日《晨报副刊》；后曾以之为教材，在北大等校讲授。1925年出版单行本。

[54] 指《苦闷的象征》译稿。3日的“排印讲稿”，8日、16日所寄译稿均同此。

[55] 指商量《苦闷的象征》中所引英文诗的译文。

[56] 即《西班牙的剧坛将星》。论文，日本厨川白村作。本日开译，11月1日译毕，并作《译后附记》。5日寄周建人，发表于《小说月报》第十六卷第一号（1925年1月），后收入《壁下译丛》。

[57] 指北京师范大学学生杨鄂生。他因精神病发作，自称杨遇达（时任北京师范大学国文系主任）到鲁迅家索钱滋事。鲁迅疑为受人指使，当晚作《记“杨树达”君的袭来》予以指斥，后经杨鄂生的同学说明，鲁迅特作《关于杨君袭来事件的辩正》。二文后收入《集外集》。

[58] 李遇安文稿，即《读了“记‘杨树达’君的袭来”》，后发表于同年12月1日《语丝》周刊第三期。寄孙伏园信并文稿，即《关于杨君袭来事件的辩正》。

[59] 所观电影为《游街惊梦》，滑稽片，美国马克斯·塞耐特影片公司1923年出品。真光电影院在东华门大街，后为儿童剧场。

[60] 校《苦闷之象征》 指校阅该书单行本清样，至1925年2月校讫。

[61] 《国学季刊》封面图案 为鲁迅所设计，后用于该刊第一、二两卷封面。

[62] 指荆有麟所编《民众文艺周刊》创刊号的稿件，特请鲁迅校读。鲁迅为该刊校读至第十七期。

[63] 当时傅筑夫、梁绳祎为中华书局编辑一种注音、石印的儿童周刊，欲据中国古代神话改写成儿童故事，来向鲁迅请教。

[64] 即《通讯（致郑孝观）》。后收入《集外集拾遗》。

[65] 荆有麟邀午餐于中兴楼 北京世界语学校新来的白俄世界语教授绥理绥夫希望会见鲁迅，该校学生荆有麟在东安市场中兴楼备餐安排会见。