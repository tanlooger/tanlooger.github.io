---
---
---
title: 日记第九
---




一月

一日 晴。休假。午后潘企莘来。

二日 昙。休假。下午风。无事。

三日 晴。休假。下午陶书臣来。夜得铭伯先生信。

四日 晴。星期休息。下午钱玄同来。

五日 晴。上午寄张伯焘《国乐谱》二本。午后昙。往大册阑买被。又往留黎厂，因疑“郝厥”专是伪作，议易“赵向妻郭”专。

六日 昙。午后往本司胡同税务处税房契，计见泉百八十。晚骨董肆人来易专去，今一块文曰“京上村赵向妻郭”。夜风。

七日 昙。午后游小市。添买木器。

八日 晴。午后游小市，买磁玩具一。往历史博物馆。

九日 晴。午后寄铭伯先生信并杂志二本。

十日 晴。下午往池田医院为沛取药，并问李明澈君疾。晚本司同事九人赠时钟一、灯二、茶具一副。

十一日 昙。星期休息。上午微雪，夜风。无事。

十二日 晴，大风。上午得车耕南信。午后往池田医院延医诊沛，晚复往取药。晚背痛。

十三日 晴。午后赙季自求夫人券五元，与二弟同具。下午得阮和〔荪〕信，又别寄《程哲碑》、《宝泰寺碑》拓本各一枚，夜到。

十四日 晴。背痛，休假，涂松节油。

十五日 晴。午后游小市。

十六日 晴。午后往池田医院为沛取药。买家具。以重出之《吕超志》拓本在留黎厂易得晋郑舒夫人及隋尉娘墓志各一枚，作券四元。

十七日 晴。上午同僚送桃、梅花八盆。

十八日 晴。星期休息。上午蒋抑之来。午后孙伏园来。夜风。《或ル青年ノ夢》全部译讫。

十九日 晴。上午在越所运书籍等至京，晚取到。夜小风。

二十日 晴。午后往留黎厂同古堂买墨合、铜尺各二，为三弟。至德古斋买《王谋［诵］墓志》一枚，券三元。至浙江兴业银行访蒋抑之，不值，留笺并《嵇中散集》写本一册。夜风。

二十一日 晴。无事。

二十二日 晴。无事。

二十三日 晴。午后往历史博物馆。

二十四日 晴。午后往小市买《道俗七十八人等造象》、《昙陵昙初等造象》拓本各一枚，共券半元。腹写，夜服药二丸。

二十五日 晴。星期休息。午后李遐卿、赵之远来。许诗荃来。

二十六日 晴。下午赴国歌研究会[1]。

二十七日 晴。下午会议。

二十八日 昙。午后得羽太母信，廿一日发。

二十九日 昙。无事。

三十日 雨雪。无事。

三十一日 雨雪。上午得车耕南信。下午得李遐卿信并文三篇。夜风甚大。

二月

一日 昙，大风。星期休息。无事。

二日 晴。下午会议。

三日 晴。午后寄季巿杂志一本。

四日 晴。下午得铭伯先生信。夜风。

五日 晴。午后寄铭伯先生信。

六日 昙。夜濯足。

七日 昙，午后晴。无事。

八日 晴。星期休息。上午张协和来。夜风。

九日 晴。上午赴京师图书分馆。午后往留黎厂买元延明、元钻远、元瑰、元维、于景、王诵妻元氏墓志各一枚，《于景志》盖一枚，《太平寺残摩厓》一枚，《开化寺邑义造象》四枚，共券廿元。下午收一月上半月奉泉百五十。还齐寿山所代假泉二百，息泉十一元七角。寄新潮社[2]信并李宗武稿一篇。

十日 晴。上午得宋知方信。寄阮和荪信。寄李遐卿信。

十一日 晴。午后访章子青，不值。下午得李遐卿信。

十二日 晴。休假。无事。

十三日 昙。无事。

十四日 微雪。无事。

十五日 晴。星期休息。下午整理书籍。

十六日 晴。上午得朱可铭信。收一月分后半月奉泉百五十。还齐寿山所代假百元。午后往徐吉轩寓。游小市。

十七日 雨雪。下午支本月奉泉二百四十。还齐寿山所代假泉二百，利泉八。

十八日 微雪。上午得金宅信。午后访铭伯先生，未见。

十九日 晴。休假。旧历除夕也，晚祭祖先。夜添菜饮酒，放花爆。徐吉轩送广柑、苹果各一包。

二十日 晴。休假。午后铭伯先生及诗荃来。

二十一日 昙。休假。无事。

二十二日 雨雪。星期休息。下午宋子佩来。夜风。

二十三日 晴，风。无事。

二十四日 晴。下午寄宋紫佩信借书。

二十五日 晴。午后往通俗图书馆借书。晚得宋紫佩信。

二十六日 大雪。病假。

二十七日 昙，下午晴。无事。

二十八日 昙。午后往留黎厂买元思、元文、李媛华墓志各一枚，残石一枚，有“祥光”等字，云出云南，共券八元。又石蝟一坐，泉三元。晚微雪。

二十九日 昙。星期休息。修理旧书。夜风。

三月

一日 晴。午后游厂甸，买齐《高厶残碑》并阴共二枚，券二元。又取伪作《鲁普墓志》一枚，不计值。

二日 晴。午后理发。

三日 晴。无事。

四日 晴。午后从齐寿山假泉五十。

五日 晴。午后至图书分馆访宋子佩。游厂甸，买元寿妃麹、宁陵公主、元羽墓志各一枚，共券十元。

六日 晴。午后至图书分馆访宋子佩。游厂甸，买《孔丛子》四本，《古今注》一本，《中兴间气集》二本，《白氏讽谏》一本，共券六元。

七日 晴。星期休息。午后蒯若木来。晚得宋紫佩信。

八日 晴。无事。

九日 昙。上午发邀客帖子。下午雨。

十日 晴。午后往前门外买药及吸入器，直共三元。

十一日 晴。无事。

十二日 晴。无事。

十三日 晴。午前裘子元持来拓片四种，前托其弟在新疆拓得者，一为《金刚经残刻》，一为《麹斌造寺碑》，一为《麹斌芝造寺界至记》，似即前碑之阴，一为《张怀寂墓志》。自选较善者各一种。

十四日 昙。星期休息。午宴同乡同事之于买宅时赠物者，共二席，十五人。得蒯若木函。

十五日 晴。无事。

十六日 晴。午赴西车站，蒯若木招饮，遇蒋抑之。下午得张伯焘函。

十七日 晴。孙冠华嫁妹，送礼一元。

十八日 晴。午后往孔庙演礼。

十九日 昙。夜小雨又风。无事。

二十日 晴。向晨赴孔庙，晨执事讫归睡，午后起。

二十一日 星期休息。下午蒋抑之来并还《嵇康集》一本。晚小雨，夜风。

二十二日 昙。午后往留黎厂。

二十三日 晴。晚许诗荀来。

二十四日 晴。无事。

二十五日 晴。午后往历史博物馆。

二十六日 晴。无事。

二十七日 昙，夜小雨。无事。

二十八日 昙。星期休息。无事。

二十九日 小雨。无事。

三十日 晴。午后从戴螺舲假泉百。

三十一日 晴。甚疲，请假。

四月

一日 昙。续假。晚许季上来。夜极小雨下。

二日 晴。下午寄宋子佩信。谢仁冰嫁妹，送礼泉一。

三日 晴，大风。午后往留黎厂，买元遥及妻梁墓志各一枚，《唐耀墓志》一枚，共见泉五元。

四日 晴。星期休息。无事。

五日 晴。无事。

六日 晴。下午游护国寺。

七日 晴。午后会议。

八日 晴。休假。下午收到许季巿所寄《嵩山三阙》拓本五枚，《嵩阳寺碑》并阴、侧合二枚，《董洪达造像》并阴、侧合二枚。

九日 晴。无事。

十日 昙。上午收三月上半月奉泉百廿。还戴芦舲百。高阆仙母生日，送公份三元。午后同钱稻孙游小市。夜风。

十一日 昙。星期休息。下午微雨即霁。

十二日 昙，风。无事。

十三日 晴。无事。

十四日 晴。午后何燮侯来访。

十五日 晴。上午得陈公侠信。得铭伯先生信。

十六日 晴。午后往铭伯先生寓。下午往江西会馆[3]，赴国乐研究会。晚庭前植丁香二株。

十七日 晴。午后往午门。[4]

十八日 晴。星期休息。上午得未生信。下午马叔平、幼渔、朱逷先、沈士远来，赠叔平以新疆石刻拓片三种。

十九日 晴。午后游中央公园。下午至午门。

二十日 晴，风。午后游中央公园。下午至午门。理发。

二十一日 晴。上午收上月所余奉泉百八十。还齐寿山五十。午后寄陈公侠信。

二十二日 晴。午后至午门。

二十三日 晴。下午二弟购来《涵芬楼秘笈》第七、第八两集，共泉四元四角。晚钱稻孙饯沈尹默行，招饮，同席共九人。夜风。

二十四日 晴。午后往留黎厂买《剪灯新话》及《余话》共二册，泉五元。下午往午门。得朱可铭信。得马叔平信。寄宋紫佩信还书。

二十五日 晴。星期休息。午后同母亲、二弟及丰游三贝子园。晚赴高阆仙招饮于江西会馆。浴。

二十六日 晴。无事。

二十七日 晴。午后往午门。晚钱稻孙来。得宋知方信。

二十八日 晴。午后往留黎厂买《刘华仁墓志》一枚，泉一元。又至青云阁买鞋一两，泉一元四角。下午往午门。夜风。

二十九日 昙，午后晴。无事。

三十日 晴。下午往午门。

五月

一日 晴。午后往午门。

二日 晴。星期休息。上午以高阆仙母八十寿辰，往江西会馆祝，观剧二出而归。得陈公侠信。

三日 晴。午后往午门。

四日 晴。下午寄朱可铭信。寄宋知方信。晚许骏甫来。

五日 昙，晚极小雨。无事。

六日 晴。下午往午门。

七日 晴。无事。

八日 晴。下午往午门。

九日 晴。星期休息。无事。

十日 昙。午后往留黎厂。

十一日 晴。上午齐寿山赠《元绪墓志》一枚。下午往午门。晚至中央公园俟二弟至饮茗。[5]

十二日 晴。午后往午门。夜濯足。

十三日 昙。小疾休息。

十四日 晴。下午收四月份半俸泉百五十。

十五日 昙，下午小雨。无事。

十六日 昙。星期休息。沛周岁，下午食面饮酒。小雨。

十七日 晴。新潮社送《科学方法论》一册。

十八日 晴。无事。

十九日 晴。沛大病，夜延医不眠。

二十日 晴。黎明送沛入同仁病院[6]，芳子、重久同往，医云肺炎。午归，三弟往。下午作书问三弟以沛状，晚得答，言似佳。

二十一日 晴。上午往病院。

二十二日 晴。在病院。托二弟从齐寿山假泉百。

二十三日 晴，大风。星期休息。在病院，上午一归，晚复往。

二十四日 晴。在病院，沛病甚剧。下午往大册阑购物。

二十五日 昙。在病院，晚归。夜半重久来，言沛病革，急复驰赴病院。

二十六日 晴。沛转安。上午往部。夜在病院。

二十七日 晴。上午往部。夜在病院。

二十八日 晴。上午往部。夜在病院。

二十九日 昙。上午往部。午后访汤尔和。往留黎厂买元、元恩、元顼、李元姜墓志各一枚，计泉五元。下午往病院，晚归家。雷雨一陈。

三十日 雨。星期休息。上午濯足。午后晴。晚往病院。

三十一日 晴。上午往部。夜在病院。

六月

一日 晴。上午往部，午回家。得宋子佩信。夜在病院。

二日 昙。上午往部。午后理发。夜在病院。雷雨。

三日 晴。上午往部。还子佩书一册。午回家。夜在病院。雷雨。

四日 晴。上午往部。夜在病院。

五日 晴。上午往部。夜在病院。

六日 晴。星期休息。上午母亲与丰至病院视沛，乃同回家。晚小雨。许诗荀来。

七日 晴。午往病院。下午赴国歌研究会。夜在病院。

八日 晴。上午往部。下午往病院，晚归家。

九日 晴。上午往部。夜在病院。大雨。

十日 昙。上午往部。午晴，归家。夜在病院。

十一日 晴。上午往部。从戴螺舲假泉五十。夜在病院。

十二日 晴。上午在部。午往通俗图书馆。夜在病院。大雨。

十三日 雨。星期休息。在病院。下午得钱稻孙信。

十四日 昙。上午在部。夜在病院。

十五日 晴。上午往部。下午收四月下半月奉泉百五十。还戴螺舲五十。保俞物恒留学美国。夜雨，回家。

十六日 晴。无事。

十七日 晴。午后往同仁病院略视。下午得李霞卿信。

十八日 晴，大风。晚许诗荀来。

十九日 晴。午后往同仁病院视沛。

二十日 晴。星期，又旧端午，休息。

二十一日 晴。休假。无事。

二十二日 晴。上午收五月上半月奉泉百五十。午后往同仁病院视沛。下午得刘半农信片，五月三日英国发。

二十三日 晴。无事。

二十四日 晴。午后往同仁病院。往历史博物馆。夜风。

二十五日 小雨，午后晴。二弟买来《神州大观》第十五集一册，泉一元五角。

二十六日 晴。午后往同仁医院视沛，二弟亦至，因同至店饮冰加非，又至大学[7]。夜风。

二十七日 晴。星期休息。晚大风，雷，小雨，夕复晴。

二十八日 晴。午后往留黎厂买《元容墓志》一枚，泉乙。

二十九日 晴。无事。

三十日 晴。午后往同仁病院。下午得朱可铭信。

七月

一日 晴。午后往同仁病院。

二日 昙，上午小雨。

三日 晴。休假。无事。

四日 晴。星期休息。晚大雨。无事。

五日 晴。上午部开茶话会。午后往同仁病院视沛。晚李遐卿来。夜小雨。

六日 晴。休假。母亲病，夜延山本医士诊。

七日 晴。无事。

八日 晴。无事。

九日 晴。上午德三至部来访。午后往齐寿山家，饭后乃至同仁病院视沛。下午得尹默信。

十日 晴。上午收五月奉泉卅。又从齐寿山假泉四十。

十一日 晴。星期休息。无事。

十二日 晴。上午往山本病院[8]。下午雨。

十三日 晴。上午往同仁医院。下午沛退院回家。从齐寿山假泉卅。晚罗志希、孙伏园来。夜雷雨。

十四日 晴。无事。

十五日 小雨，午晴。下午沛腹写，延山本医生诊。夜雨。

十六日 晴。晨沛复入同仁病院。上午从本部支五月余奉百廿。

十七日 昙。下午宋子佩来。钱玄同来。

十八日 晴。星期休息。消息甚急。[9]夜送母亲以下妇孺至东城同仁医院暂避。

十九日 晴。上午母亲以下诸人回家。

二十日 晴。午至山本医院取药。

二十一日 晴。下午理发。

二十二日 晴。午前往山本医院取药。

二十三日 晴。无事。

二十四日 晴。午前往山本医院取药。买书架六。下午整理书籍。

二十五日 晴。星期休息。理书。

二十六日 晴。无事。

二十七日 大雨。上午从齐寿山假泉十。

二十八日 晴。无事。

二十九日 晴。无事。从齐寿山假泉廿。

三十日 晴，大热。无事。

三十一日 无事。

八月

一日 晴。星期休息。无事。

二日 晴。上午得车耕南信。午后从徐吉轩假泉十五。从戴芦舲假泉廿。

三日 晴。无事。

四日 昙，下午雨。无事。

五日 晴。午前往山本医院取药。小说一篇[10]至夜写讫。

六日 晴。晚马幼渔来送大学聘书[11]。得李遐卿信。

七日 晴。上午寄陈仲甫说一篇。午前往铭伯先生寓。

八日 晴。星期休息。无事。

九日 晴。无事。

十日 昙。夜写《苏鲁支序言》[12]讫，计二十枚。

十一日 晴。无事。

十二日 晴。无事。

十三日 晴。午前访章子青先生，取泉卅，由心梅叔汇来。

十四日 晴。上〔午〕还徐吉轩泉十五。下午昙。

十五日 晴。星期休息。无事。

十六日 晴。晨访蔡先生，未遇。晚寄汤尔和信。

十七日 晴。上午寄蔡先生信。

十八日 晴，下午昙，风。无事。

十九日 小雨。无事。

二十日 晴。上午从齐寿山假泉十。下午雨。晚得蔡先生信。

二十一日 昙。下午宋子佩来。寄蔡先生信。晚李遐卿来并送平水新茗一包。

二十二日 昙。星期休息。午后晴。无事。

二十三日 晴。午后寄李遐卿信，假泉十二。夜雨。

二十四日 晴。上午从齐寿山假泉十。得李遐卿信。寄朱孝荃信。

二十五日 晴。无事。

二十六日 晴。午后得李遐卿信，即复，并假来泉八。傍晚雨一陈。得高等师范学校信[13]。夜寄毛子龙信。

二十七日 晴，下午雨一陈，夜大雨。无事。

二十八日 昙，午后晴。无事。

二十九日 晴。星期休息。午后整理书籍。

三十日 晴。午后往留黎厂。又至青云阁买鞋一双。

三十一日 晴。无事。

九月

一日 昙。下午得高师校信。夜雨。

二日 晴。上午寄大学信。寄高师校信。

三日 晴。无事。

四日 晴。上午寄女子师范学校[14]信。

五日 昙。星期休息。夜小雨。无事。

六日 晴，夜风。无事。

七日 晴。无事。

八日 昙。上午得宋知方信。得高师校信。

九日 昙。无事。

十日 晴。午后访宋子佩。下午得高师校信。

十一日 昙。午后访宋子佩，假泉六十。夜雨。

十二日 雨。星期休息。无事。

十三日 雨。休息。无事。

十四日 昙。无事。

十五日 晴。午后理发。

十六日 昙，风。无事。

十七日 晴。无事。

十八日 晴。无事。

十九日 晴。星期休息。晨得高师校信。得时事新报馆信[15]。

二十日 昙。无事。夜雨。

二十一日 晴。无事。

二十二日 小雨，上午晴。得封德三信。下午得高师校信。得朱可铭信。

二十三日 晴，夜雨。无事。

二十四日 昙。下午收六月上半月奉泉百五十。还戴螺舲泉廿。

二十五日 晴。下午孙伏园来谈丛书事。[16]晚齐寿山至自西山，并赠梨实、核桃各一包。

二十六日 晴。星期，又旧历中秋，休息。晚微雨。无事。

二十七日 昙。补中秋假。上午朱可铭来。晚雨。

二十八日 昙。上午还齐寿山泉廿。夜濯足。

二十九日 晴。午后寄时事新报馆文一篇。[17]夜雨。

三十日 晴。无事。

十月

一日 昙。上午复高师校信。下午小雨。

二日 昙，夜雨。无事。

三日 晴。星期休息。下午子佩来。夜风。

四日 晴。无事。

五日 晴。无事。

六日 晴，夜大风。

七日 晴。无事。

八日 晴。孔诞休息。上午马幼渔来。

九日 晴。无事。

十日 晴。星期休息。上午得陈百年明信片。午后往美术学校国歌研究会听演唱。[18]下午得钱玄同明信片。

十一日 昙。补昨双十节假。上午齐寿山来。晚雷雨一陈。

十二日 晴。无事。

十三日 晴。夜得封德三信。

十四日 晴。午后寄封德三信。

十五日 晴。夜得李霞卿信。

十六日 昙。晚朱可铭往许州去。

十七日 晴。星期休息。无事。

十八日 晴。上午收六月下半月奉泉百五十。还李遐卿泉廿。午后同徐吉轩往中央公园顺直赈灾会[19]。

十九日 晴。夜得宋子佩信片。

二十日 晴，夜小风。无事。

二十一日 晴。无事。

二十二日 晴。夜得北京大学信。译《工人绥惠略夫》[20]了，共百廿四枚。

二十三日 晴。上午复大学信。

二十四日 晴。星期休息。上午许季上来。

二十五日 晴。上午得封德三信。

二十六日 晴。无事。

二十七日 晴。上午从齐寿山假泉二百。夜月食。

二十八日 昙。午后游小市。

二十九日 晴。无事。

三十日 晴。无事。

三十一日 晴。星期休息。无事。

十一月

一日 晴。无事。

二日 晴。午后往留黎厂，在中华书局豫约《簠室殷契类纂》一部，先付半价见泉二元。

三日 昙。午后往许季上寓，又引其子至山本病院诊。下午大风。封德三来部，假与泉五元。夜微霰即止。

四日 晴。无事。

五日 晴。夜濯足。

六日 晴。无事。

七日 晴。星期休息。夜小雨。无事。

八日 昙。无事。

九日 晴。午后得封德三信。下午理发。寄仲甫说一篇[21]。

十日 晴。无事。

十一日 晴。午后封德三来部，假与泉十五。

十二日 晴。午往图书分馆访子佩，借《文苑英华》六本。

十三日 晴。无事。

十四日 晴。星期休息。上午得李遐卿信。

十五日 晴。无事。

十六日 晴。上午收七月分奉泉三百。还齐寿山二百。

十七日 晴。无事。

十八日 昙。午后往图书分馆。夜小雨。

十九日 晴。午后往午门。

二十日 晴，风。晚马幼渔来，赠以重出之《会稽掇英集》一部。

二十一日 晴。星期休息。无事。

二十二日 晴。下午得李遐卿信。

二十三日 晴。发热，休息。上午服萆麻子油二勺，写二次。

二十四日 晴。午李遐卿持来《小說ノ作リ方》一本，其弟宗武见赠者。午后得宋紫佩信并订成之书二十六本，工泉千。

二十五日 晴。病，休息。夜服规那十厘。

二十六日 晴。病，休息。夜服规那十厘。

二十七日 晴。上午从齐寿山假泉十。下午得青木正儿信，由胡适之转来。[22]

二十八日 晴。星期休息。订旧书。午后昙。

二十九日 晴。疲劳，休息。

三十日 晴。无事。

十二月

一日 晴。上午从李遐卿假泉卅。

二日 昙。上午收八月上半月奉泉百五十。还齐寿山泉十。午后往留黎厂买汉残碑阴一枚，《田迈造象》并侧三枚，《惠究道通造象》〔一〕枚，杂造象五种六枚，共泉四元。夜风。

三日 昙。无事。

四日 昙，夜雨雪。无事。

五日 雨雪。星期休息。晚朱逷先、马幼渔来。

六日 晴。无事。

七日 微雪。休假。午后同母亲至八宝胡同伊东牙医院[23]疗齿。

八日 晴。午后游小市。

九日 昙。上午寄大学信，晚得答。

十日 晴。无事。

十一日 晴。夜濯足。

十二日 晴。星期休息。夜大风。无事。

十三日 晴。午后往张阆声寓借《说郛》两本。

十四日 晴。无事。

十五日 晴。上午从齐寿山假泉五十。寄青木正儿信。

十六日 晴。午后往图书分馆还子佩代付之修书泉一千文。往留黎厂。夜地震约一分时止。[24]

十七日 晴。下午得高等师范学校信。

十八日 昙。午前许骏夫来。午后大风。

十九日 晴。星期休息。无事。

二十日 晴。午后寄张阆声信并书二种七本。

二十一日 晴。无事。

二十二日 晴。冬至，休假。

二十三日 晴。得许季上信，星加坡发。

二十四日 晴。午许季巿来。午后往大学讲。[25]

二十五日 晴。休假。下午钱玄同来并代马叔平还《孝堂山石刻》。

二十六日 晴。星期休息。下午许季巿来并送南丰桔一合。夜风。

二十七日 晴。无事。

二十八日 晴。上午从齐寿山假泉廿。

二十九日 昙，午后晴。午后从朱孝荃假泉五十。

三十日 雨雪。无事。

三十一日 晴，午后微雪。往留黎厂买《三体石经残石》一枚，杂造象四种五枚，一元。晚收八月下半月及九月分奉泉四百五十。还齐寿山百七十，朱孝荃五十。





书帐


程哲碑一枚 和荪兄赠 一月十三日

宝泰寺碑一枚 同上

郑舒夫人残墓志一枚 以吕超志易得 一月十六日

尉富娘残墓志一枚 同上

王诵墓志一枚 三·○○ 一月二十日

昙陵昙初等造象一枚 ○·二○ 一月二十四日

道俗七十八人等造象一枚 ○·三○三·五○○

元延明墓志一枚 四·○○ 二月九日

元钻远墓志一枚 二·○○

于景墓志并盖二枚 三·○○

元瑰墓志一枚 二·○○

元维墓志一枚 二·○○

王诵妻元氏墓志一枚 四·○○

太平寺残摩厓一枚 一·○○

开化寺造象四枚 二·○○

元思墓志一枚 二·○○ 二月二十八日

李媛华墓志一枚 四·○○

元文墓志一枚 二·○○

祥光残碑一枚 二·○○三○·○○○

高厶残碑并阴二枚 二·○○ 三月一日

宁陵公主墓志一枚 四·○○ 三月五日

元羽墓志一枚 三·○○

元寿妃麴墓志一枚 三·○○

孔丛子四册 一·○○ 三月六日

崔豹古今注一册 二·○○

中兴间气集一册 二·○○

白氏讽谏一册 一·○○

金刚经残石一枚 裘君从新疆拓寄

麴斌造寺碑一枚 同上

麴斌芝造寺界至记一枚 同上

张怀寂墓志一枚 同上一八·○○○

元遥墓志一枚 见泉二·○○ 四月三日

元遥妻梁墓志一枚 二·○○

唐耀墓志一枚 一·○○

嵩山三阙五枚 许季巿寄来 四月八日

嵩阳寺碑二枚 同上

董洪达造象二枚 同上

涵芬楼秘笈第七集八册 二·二○ 四月二十三日

涵芬楼秘笈第八集八册 二·二○

剪灯新话及余话二册 五·○○ 四月廿四日

刘华仁墓志一枚 一·○○ 四月二十八日见泉一五·四○○

元绪墓志一枚 齐寿山赠 五月十一日

元墓志一枚 二·○○ 五月廿九日

元恩墓志一枚 一·○○

元顼墓志一枚 一·○○

李元姜墓志一枚 一·○○五·○○○

神州大观第十五集一册 一·五○ 六月廿五日

元容墓志一枚 一·○○ 六月廿八日二·五○○

汉碑阴残石一枚 ○·五○ 十二月二日

田迈造象并侧三枚 一·○○

惠究道通造象一枚 ○·五○

杂造象五种六枚 二·○○

三体石经残石一枚 一·○○ 十二月卅一日六·○○

杂造象四种五枚 一·○○

总计用券五一·五元，六折合见泉三○·九元，又见泉二八·九元，总合用泉五一·八元。



注释



[1] 国歌研究会 1919年11月由教育部设立，12月鲁迅、沈彭年、钱稻孙、李觉、陈锡赓被指派为干事。袁世凯任总统期间曾制定国歌《中国雄立宇宙间》，袁死后废止。北洋政府为制定新国歌，设立该会，延聘文学家、音乐家共同创作。1920年10月定《卿云歌》为国歌。国会决定自1921年7月1日起正式使用。1927年南京国民党政府成立后废止。

[2] 新潮社 北京大学部分学生和教员组织的社团。1918年11月19日成立。主要成员有傅斯年、罗家伦、杨振声、周作人等，曾出版《新潮》月刊、《新潮丛书》、《新潮文艺丛书》。1920年10月以后该社的出版发行工作由孙伏园、李小峰负责。鲁迅除曾为《新潮》月刊撰译稿件外，还将所著《呐喊》、《中国小说史略》和所译童话剧《桃色的云》等交由该社出版发行。

[3] 江西会馆 在北京宣武门外大街，建于1883年（清光绪九年）。

[4] 为整理德国商人俱乐部“德华总会”藏书。德国在欧战中战败后，上海德国商人俱乐部所藏德、俄、英、法、日等文书籍由教育部作为战利品接收，堆放在午门楼上进行分类、整理。鲁迅参加这项工作，负责审阅德、俄文书籍。本年4月至11月日记中有关“往午门”的记载均指此事。后来鲁迅翻译《工人绥惠略夫》的底本即来自这批德文书。

[5] 为参加胡适邀集的《新青年》第八卷编辑讨论会。出席者有李大钊、胡适、张申甫、钱玄同、顾孟余、陶孟和、陈百年、沈尹默、严慰慈、王星拱、朱逷先、周作人等共十二人。

[6] 同仁病院 又称同仁会北京医院，1904年日本财团法人同仁会设于东单。本年7月直皖战争中，鲁迅曾将家属送往该院避难。

[7] 至大学 是日两人在北京大学得到陈望道致二人信及所译《共产党宣言》第一个中文全译本。

[8] 山本病院 即山本医院，日本人山本忠孝开设于旧刑部街。1920年至1926年间鲁迅及其亲友常往该院治病。三一八惨案后，鲁迅曾在该院避难。

[9] 指直皖战争中皖军溃败的消息。本年7月8日开始的直皖战争，15日在京郊大战，18日皖军溃败，企图窜入北京，引起市民惊恐。19日皖系段祺瑞通电辞职后停战。

[10] 即《风波》。此稿7日寄陈独秀。后收入《呐喊》。

[11] 大学聘书 指北京大学聘任鲁迅为国文系讲师的聘书，讲授中国小说史等课。1923年后又被增聘为北京大学研究所国学门委员会委员。

[12] 《苏鲁支序言》 德国尼采作，鲁迅译文发表于《新潮》第二卷第五期（1920年9月），发表时题作《察拉图斯忒拉的序言》。后收入《译丛补》。

[13] 指收到北京高等师范学校聘任信。参见本卷第229页注〔2〕。

[14] 女子师范学校 即北京女子高等师范学校，后改称北京女子师范大学，日记又作女师、女师校、女师范校、女子师校、女子师范、女子师范校、女高师校、女师大、女子师范大学、第二师范学院、女子文理学院。位于宣武门内石驸马大街。其前身为1908年（清光绪三十四年）设立的京师女子师范学堂，1912年改称北京女子师范学校。1919年改组为国立北京女子高等师范学校，1924年改为国立北京女子师范大学。鲁迅于1923年10月兼任该校国文系讲师，讲授中国小说史等课。1925年女师大风潮中，他支持学生运动。1928年该校改称北平大学第二师范学院，后又改称北平大学女子文理学院。鲁迅1929年和1932年两次北上探亲时都曾应邀前往讲演。

[15] 上海《时事新报》副刊《学灯》拟出国庆专辑，来信向鲁迅约稿。

[16] 指新潮社准备出版《文艺丛书》事。

[17] 即《头发的故事》。后收入《呐喊》。

[18] 往美术学校国歌演唱会听演唱 美术学校，即北京美术学校，在西单京畿道。是日，教育部在该校召开国歌审定会，延请北京各机关长官莅会评审，并派教育部各级官员多人为接待员，鲁迅为其中之一。

[19] 中央公园顺直赈灾会 本年陕西、河南、直隶、山东、山西五省大旱，灾民二千五百万人，死亡五十万人，灾区共达三百十七县。其中直隶九十余县颗粒不收。本月16、17、18日三天在中央公园举行顺直赈灾游艺会进行募捐。

[20] 译《工人绥惠略夫》 鲁迅据德译本重译。在齐寿山帮助下整理后，次年4月18日寄沈雁冰，发表于《小说月报》第十二卷第七至九、十一至十二号（1921年7月至9月、11月至12月）。

[21] 即《幸福》。小说，俄国阿尔志跋绥夫作，鲁迅译文发表于《新青年》第八卷第四号（1920年12月），后收入商务印书馆《现代小说译丛》。

[22] 本年9月，青木正儿在所编《支那学》杂志第一至第三号发表《以胡适为中心潮涌浪漩着的文学革命》一文，对鲁迅及其《狂人日记》作了较高的评价，称鲁迅为“有远大前程的作家”。本月又来信致意，鲁迅于12月14日复信致谢。参看201214（日）致青木正儿信。

[23] 伊东牙医院 日本人伊东丰作经营的牙科医院，在北京崇文门内八宝胡同。

[24] 地震约一分时止 甘肃海原地区发生强烈地震，波及北京。

[25] 本日开始在北京大学国文系讲课。初为每周五讲一小时“中国小说史”课程，后渐增至一周三次，课程增加文艺理论，讲厨川白村的《苦闷的象征》。