---
---
---
title: 丁巳日记
---




正月


一日 雨。上午阮立夫来。下午雨雪。

二日 昙。无事。

三日 晴。上午得羽太内[1]贺年信。夜雇舟向西兴，至柯桥大风，泊良久。

四日 晴，风。午后至西兴，渡江住钱江旅馆。晚入城至兴业银行访蔡谷青，又遇寿拜耕，饭后归寓。夜寄二弟、三弟信（一）。

五日 晴。拂晓乘车，午后抵上海，止周昌记客店。往蟫隐庐买乙卯年《国学丛刊》十二册，价六元。下午往兴业银行访蒋抑之，坐少顷同至其家，以唐《杜山感兄弟造象》拓本一枚见赠，云是蒋孟苹臧石，去年购自陕西，价数千金也。晚归寓。夜寄二弟、三弟信（二）。

六日 昙。拂晓至沪宁车驿乘车向北京。午后渡扬子江换车。

七日 星期。晴。晚至天津换车，夜抵北京正阳门，即雇人力车至邑馆。

八日 昙。上午往季上寓，收五年十一月分奉泉三百，还齐寿山二十。到部。寄二弟信（三）。以火腿一贻季巿，一贻季上。夜大风。

九日 晴，风。上午铭伯先生来。午后往留黎厂直隶官书局取《金石苑》一部六册，去年预约。在德古斋买《安丰王妃冯氏墓志》一枚，《讳珉墓志》一枚，共一元五角。夜李霞卿来。商契衡来。

十日 晴。上午托子佩至浙兴业银行汇家泉百十还旅费等，并与二弟函一（四）。晚韩寿晋来。夜潘企莘来。访蔡先生。[2]

十一日 晴。上午得二弟信，七日发（1）。张春霆赠《丰乐七帝二寺邑义等造象》二枚，《高归彦造象》、《七帝寺主惠郁等造象》各一枚，并定州近时出土。夜许铭伯先生、马孝先先生来。

十二日 晴。上午寄二弟信（五）。贻同事土物。夜往季巿寓并还泉五十。

十三日 晴。上午得三弟信，八日发。夜大风。

十四日 晴。星期休息。上午往留黎厂买杂造象四种十枚，二元。又《美原神泉诗》并阴二枚，一元五角。下午徐元来。祁柏冈来。

十五日 晴。上午得二弟信，十一日发（2）。齐寿山贻馒首一包。

十六日 晴。上午寄二弟信（六）。得吴方侯信，十一日发。

十七日 晴，大风。沈商耆父没，设奠于长椿寺，下午同齐寿山、许季上赴吊，并赙二元。夜魏福绵来。

十八日 晴。无事。夜得蔡先生函，便往其寓。夜风。

十九日 晴。上午寄二弟《教育公报》二本，《青年杂志》十本，作一包〔（七）〕。得二弟信，十五日发（3）。晚帖估来，购取《□朝侯之小子残碑》一枚，《唐该及妻苏合葬墓志》并盖二枚，《滕王长子厉墓志》一枚，共泉三元五角。夜风。

二十日 晴。上午寄二弟信（八）。收去年十二月奉泉三百，又潘企莘还二十。晚大风。夜常毅葴来。

二十一日 晴。星期休息。上午许季巿来。午后裘子元来。下午游留黎厂帖店，买《郑文公上碑》一枚，二元；《巩宾墓志》、《龙山公墓志》各一枚，二元；《豆卢通等造象记》一枚，五角。夜商契衡来。

二十二日 晴。春假。上午伍仲文、许季巿各致食品。午前车耕南来。下午风。晚许季上来，并贻食品。旧历除夕也，夜独坐录碑，殊无换岁之感。

二十三日 晴。旧历元旦，休假。上午得二弟信，十九日发（4）。晚范云台、许诗荃来。

二十四日 晴。休假。午后王子馀来，赠以《会稽郡故书杂集》一册。寄二弟信（九）。寄吴方侯信。

二十五日 晴。上午得二弟信，廿一日发（5）。得重久信，十七日发。得蔡先生信，即答。

二十六日 晴。上午赴京师图书馆开馆式[3]。师曾赠自作画一枚。

二十七日 昙。沈衡山子汝兼结婚柬至，贺银二元。晚常毅葴来。

二十八日 晴。星期休息。上午沈仲久、甘闰生来。午后往留黎厂游一遍，在书肆买《籀述林》一部四册，《殷商贞卜文字考》一册，《历代画象传》一部四册，共银四元。

二十九日 晴。上午寄二弟信（十）。午后理发。

三十日 昙。上午得二弟信，二十六日发（6）。午后至浙兴业银行汇本月家用百元。朱孝荃假银十元。夜子佩来谭。

三十一日 雨雪。上午寄丸善书店银九圆。下午晴。寄重久信并银五圆。





二月


一日 晴。上午得吴方侯信，正月廿九日杭发。

二日 晴。上午复吴方侯信。

三日 晴。上午寄二弟信（十一）。夜濯足。

四日 晴。星期休息。上午得二弟信，正月卅一日发（7）。得宋知方信，同日上虞发。午后往季巿寓，即出。往通俗教育研究会茶话会，[4]观所列字画。下午游留黎厂，买《中国名画》第十九集一册，一元五角。晚吴一斋来。夜商契衡来。

五日 晴。午往中央公园，饭已赴午门阅屋宇，谓将作图书馆也，[5]同行者部员共六人。王叔钧持赠《李业阙》拓本一枚，《高颐阙》四枚，画象二十五枚，檐首字二十四小方，《贾公阙》一枚，云是当地刘履阶念祖所予。

六日 晴，风。上午寄乡土研究社银二圆十二钱。晚往季巿寓饭，同坐共九人。

七日 晴。上午得吴方侯信，二日越中发。

八日 晴。上午寄二弟信（十二）。寄宋知方信。寄王叔钧信。晚得二弟及三弟信，四日发（8）。

九日 晴。无事。

十日 昙。无事。夜雨雪。

十一日 昙，大风。星期休息。午后寄二弟及三弟信（十三）。

十二日 晴。统一纪念日，休假。上午得二弟信，八日发（9）。得吴方侯信，七日发。午后往留黎厂，以拓片付表，又买初拓本《张贵男墓志》一枚，交通券十元。

十三日 晴。上午寄二弟信并附师曾画一枚（十四）。丸善寄来《统系矿物学》一册。

十四日 晴。上午得三弟信，九日发。寄三弟《矿物学》一册。寄吴一斋信。

十五日 晴。上午得二弟信并《永明造象》拓本一枚，十一日发（10）。寄蔡先生信。得丸善书店信，九日发。夜商契衡来。

十六日 昙。上午寄二弟及三弟信，附汇券十圆，又邮券廿钱（十五）。下午朱孝荃还泉十。收正月奉泉三百。夜风。

十七日 昙，风。无事。

十八日 晴。星期休息。上午得蔡先生信。洙邻兄来。午后高师校送来《校友会杂志》一本。往震古斋买《张寿残碑》一枚，《南武阳阙题字》二枚，杂汉画象五枚，共二元；《高柳村比丘惠辅一百午十人等造象》一枚，一元；《曹望憘造象》四枚，十二元；稍旧拓《朱岱林墓志》一枚，五元。

十九日 晴，风。无事。丸善又寄《系统矿物学》一册至，盖错误。

二十日 晴。上午得二弟信，十六日发（11）。午前观文华殿、文渊阁诸地。

二十一日 晴。上午寄二弟信（十六）。寄蒋抑卮信。得丸善书店信，午后以《系统矿物学》一册付邮寄还。

二十二日 晴。午后赴孔庙演礼。晚得吴方侯信，十八日杭发。

二十三日 晴。上午得二弟信，十九日发（12）。夜至平安公司观景戏，后赴国子监宿。

二十四日 晴。晨丁祭，在崇圣祠执事。上午寄二弟信（十七）。得三弟信，二十一日发。夜从常毅箴假《中国学报汇编》五册。

二十五日 晴。星期休息。上午得二弟信，二十一日发（13）。下午昙。往留黎厂取所表拓本，计二十四种，工直四元。

二十六日 昙。上午得宋知方信，廿三日杭发。下午晴。

二十七日 晴。上午往交民巷易日币。午后往浙兴业银行汇本月家用泉百。

二十八日 晴，风。上午得二弟信，廿四日发（14）。寄二弟及三弟信附泉廿（十八）。夜潘企莘来。





三月


一日 晴。上午得蒋抑之信，二月廿五日沪发。夜铭伯先生来。

二日 晴。午后收二月奉泉三百。

三日 晴，风。午后得福子信，二月廿五日发。夜商契衡来。

四日 晴。星期休息。上午得二弟信，二月廿八日发（15）。午后风。往留黎厂买《衡方碑》并阴二枚，《谷朗碑》一枚，“灵崇”二大字一枚，《王谟题名并诗刻》一枚，《庾公德政颂》一枚，共银五元。下午马孝先来，贻以《会稽故书集》一册。

五日 晴。上午得宋知方信，二日杭州发。寄二弟信（十九）。寄羽太宅信，附致芳子、福子笺并泉五十四。晚得李霞卿明信片。

六日 晴。上午得二弟信，二日发（16）。午后往兴业银行购汇券泉九十。夜车耕南来。甘润生来，托保应文官考试人章炜。

七日 昙。上午寄二弟信，附旅费六十，[6]季巿买书泉卅（廿）。

八日 晴。上午得二弟信，四日发（17）。夜寄蔡先生信。大风。

九日 晴，风。晚徐宗伟来假泉三十。

十日 晴。上午得二弟及三弟信，六日发（18）。晚得丸善信。得王式乾信。潘企莘明日归越，以德文典四本托持寄三弟。

十一日 晴。星期休息。午后寄二弟及三弟信（廿一）。寄王式乾信。午后往留黎厂买《僧惠等造象》并阴、侧拓本四枚，直二元。归审阴、侧是别一碑，下午复持往还之，别买《江阳王次妃石氏墓志》、《孙龙伯造象》各一，共六元。

十二日 昙。无事。夜微雪。

十三日 晴。上午得二弟信，九日发（19）。得芳子信，七日东京发。夜风。

十四日 晴。上午寄二弟信（廿二）。

十五日 晴。上午谢西园来。

十六日 晴。上午得二弟信，十二日发（20）。得芳子信，十日发。

十七日 晴。上午寄二弟信（廿三）。下午得吴方侯信，十三日杭发。夜商契衡来。

十八日 晴。星期休息。午后往留黎厂买洛阳龙门题刻全拓一分，大小约一千三百二十枚，直卅三元。又取表成拓本十枚，付工三元。

十九日 晴。上午得二弟信，十五日发（21）。午后寄羽太家信，附四五月分用泉十四，又附与芳子函乙。夜风。

二十日 晴。上午寄二弟信（二十四）。晚季巿来，并持来代买河朔隋以前未著录石刻拓本卅种共四十八枚，顾鼎梅信云直见金廿元。

二十一日 昙。上午敦古谊持来《刘懿墓志》稍旧拓本一枚，以银五元收之。寄宋知方信。寄虞含章信并泉廿，付顾鼎梅拓本之直。

二十二日 微雪即霁。下午昙。谢西园来，未遇。

二十三日 晴。无事。

二十四日 晴。上午得二弟信，二十日发（22）。夜李霞卿来。商契衡来。

二十五日 晴。星期休息。上午陶念钦先生来。得三弟信，廿一日发。许季上来。午后往留黎厂买画象拓本一枚，杂专拓本二十一枚，共银二元。下午往季巿寓。

二十六日 昙。上午得二弟信，廿二日发（23）。夜小雨。

二十七日 昙。午后理发。

二十八日 晴。上午得二弟信，廿四日发（24）。寄三弟信（乙）。夜濯足。

廿九日 晴。托师曾从同古堂刻木印二枚成，颇佳。晚韩寿谦来。

三十日 晴。上午得二弟信，廿六日发（25）。晚徐宗伟、王式乾来，付与泉五十，合前付卅共八十，汇作本月家用。

卅一日 晴。上午铭伯先生来。得芳子、福子信，廿五日发。晚季巿赠火腿一器。





四月


一日 晴。午后往图书分馆访子佩。往留黎厂付表拓本，并买《泰山秦篆残石》一枚、《李氏像碑颂》一枚、《成公夫人墓志》一枚，共银二元。晚范云台、许诗荃来。夜二弟自越至，携来《艺术丛编》四至六集各一册、《古竟图录》一册、《西夏译莲华经考释》一册、《西夏国书略说》一册，均过沪所购，共泉十七元四角。翻书谈说至夜分方睡。

二日 晴。请假。午后同二弟至益昌午饭。下午霞卿来。夜商契衡来。

三日 晴。无事。

四日 昙，风。上午得羽太家信，附芳子、福子笺，三月卅一日发。得潘企莘信，三月卅日发。

五日 昙。上午蔡先生来。午后寄芳子蜜枣一合。夜魏福绵来。

六日 晴，风。午后寄芳子信并泉廿。下午往留黎厂买房周陀、燕孝礼墓志各一枚，共银二元五角。

七日 晴。上午得三弟信，二日发。下午同二弟游留黎厂，以《爨龙颜碑》易得《刁遵墓志》并阴二枚。夜许季上来。

八日 昙。星期休息。上午二弟之学生从余姚寄来《三老讳字忌日记》拓本二枚。午后寄三弟信（三）。访铭伯先生。下午徐元来。夜风。

九日 晴。下午收三月奉泉三百。夜同二弟往铭伯先生寓。

十日 晴。上午赠师曾《三老碑》一枚。下午得王式乾信。寄潘企莘信。

十一日 昙。午后往留黎厂买旧拓《白石神君碑》并阴二枚，银六元。

十二日 晴。无事。

十三日 晴。上午得三弟信，九日发（二）。

十四日 晴。夜马孝先来，赠以重出之墓志拓本五枚。

十五日 晴，风。星期休息。上午同二弟至留黎厂买《阎立本帝王图》一册，直一元二角。又至青云阁饮茗归。下午铭伯先生来。

十六日 晴。上午寄三弟信并家用泉五十，附与信子笺一（六）。下午师曾赠《强独乐为文王造象》一枚，新拓本。

十七日 霾。上午得三弟信，十三日发（四）。

十八日 晴，大风。午后往午门。

十九日 晴。晚季巿来。

二十日 晴。上午得芳子及福子信，十四日发。买印泥一合，三元。

二十一日 晴。无事。

二十二日 晴。星期休息。上午得季巿信。午同二弟往广和居饭，又至留黎厂买《神州大观》第十一集一册，一元六角五分。又取所表拓本十八枚，工二元四角。下午蒋抑之来，未遇。潘企莘、李霞卿来。晚范云台、许诗荃来。夜风。

二十三日 晴。上午寄丸善银十六圆五角，辰文社[7]银三圆五角。晚同二弟往许季上寓饭，同席共七人。夜蒋抑之来。

二十四日 晴。上午丸善寄来不列颠博物馆所臧《土俗品图录》一册。访协和。

二十五日 晴。上午得三弟信，廿一日发（六）。

二十六日 晴。上午寄三弟信（九）。得丸善书店信。夜风。

二十七日 晴，大风。上午得信子信，二十三日发。得沈衡山母讣，午后邮寄赙银二元至其寓。

二十八日 晴，风。上午敦古谊帖店来，购取《赞三宝福业碑》并额二枚，价乙元。芳子寄来煎饼二合。晚戴螺舲招饮，同二弟至其寓，合坐共七人。

二十九日 晴，风。星期休息。午后往留黎厂德古斋，得《熹平元年黄肠石题字》一枚、《皇女残石》一枚、《高建墓志》、《建妻王氏墓志》、《高百年墓志》、《百年妻斛律氏墓志》各一枚，价六元五角，以大吉刻石、窆石残字等易取之。晚许季上来。

三十日 昙。上午寄芳子信并泉十。午后往浙兴业银行汇本月家用泉百并函。下午小雨立晴。





五月


一日 晴。无事。

二日 晴。上午得信子笺，四月廿八日发。下午昙。晚雨。

三日 雨，午后晴。无事。

四日 昙，晚小雨。无事。

五日 昙。上午昙。得三弟信，一日发。午后小雨，下午晴。徐宗伟来假泉廿。

六日 晴。星期休息。上午同二弟往留黎厂，买《隶释》、《隶续》附汪本《隶释刊误》共八册，银十二元；《元显魏墓志》一枚，三元；六朝杂造象十一种二十八枚，共七元。午同往昌益［益昌］饭。午后风。夜得铭伯先生信片。

七日 晴，大风。上午丸善寄来《波兰说苑》一册。得辰文社信。

八日 晴，风。上午寄辰文社信。得意农伯信，七日磁州发。得丸善书店信。晚铭伯先生招饮于新丰楼，因诗荃聘礼也。同坐共九人。

九日 晴，风。下午寄丸善信。晚季自求来。商契衡来。

十日 昙。得吴雷川夫人讣，致赙二元。晚小雨。

十一日 小雨。上午得信子信，七日发。午后往浙江兴业银行。

十二日 晴。上午二弟就首善医院。得芳子信，五日发。下午韩寿晋来。晚致季巿信并假泉卅。

十三日 晴。星期休息。上午得二弟妇并三弟信，九日发，又《或外小说集》十册。齐寿山来。许季上来。下午王铁如来。二弟延Dr.Grimm诊，云是瘄子[8]，齐寿山译。得钱玄同信，即复。夜寄鹤庼先生信，为二弟告假。

十四日 晴，风。自告假。晨寄三弟并二弟妇信（十三）。上午季巿来。得二弟妇信，十日发。午后潘企莘来。

十五日 晴，风。自告假。晨寄三弟及二弟妇信（十四）。晚许季上来。

十六日 晴。上午得杨莘耜信并鱼山书院[9]所臧汉画象拓本一枚，十一日山东滋阳发。顾鼎梅送《琬琰新录》一本，石印《元显魏墓志》一枚，季巿交来。午后自请假。下午延Dr.Diper为二弟诊，齐寿山来译。

十七日 晴。晨寄三弟及二弟妇信（十五）。潘企莘来。

十八日 晴。上午往日邮局寄三弟妇信并泉百五十。得杨莘士信，十六日曲阜发。收四月奉泉三百。午后往留黎厂买《孙辽浮图铭》、《吴严墓志》、《李则墓志》各一分共五枚，八元。下午买藤椅二件，五元二角。李霞卿来。

十九日 昙。上午寄三弟及二弟妇信并本月家用泉百。还季巿泉廿。午后往留黎厂买稍旧拓《太公吕望表》一枚，三元；《张安姬墓志》一枚，一元；六朝造象四种十三枚，六元。下午风，小雨。晚徐宗伟来还泉廿。夜商契衡来。夜大风。

二十日 晴。星期休息。上午得二弟妇信，十六日发。午后理发。

二十一日 晴。上午得杨莘士所寄汉画拓本一束，十六日曲阜发。晚季巿以菜汤一器遗二弟。夜得蔡先生函并《赞三宝福业碑》、《高归彦造象》、《丰乐七帝二寺邑义等造象》、《苏轼等访象老题记》拓本各二分。

二十二日 晴。上午得丸善书店信，十五日发。寄蔡先生信。寄二弟妇信。寄忆农伯信。下午家寄来干菜一合，八日付邮。

二十三日 晴。晨得三弟及二弟妇信，十九日发（十二）。胡绥之嫁女，送银一元。

二十四日 晴。晨得三弟及二弟妇信，二十日发（十三）。上午寄三弟及二弟妇信（十七）。寄徐元信。代二弟寄孙福源、宋孔显信。午季巿遗鱼一器。

二十五日 晴。上午得二弟妇信，言小舅父于廿日逝去，廿一日发（十四）。晚徐元来，付与泉五十汇作本月家用。

二十六日 晴。上午得三弟妇信，廿一日发。午后季巿持药来。

二十七日 晴。星期休息。晨得三弟信，廿三日发（十五）。寄三弟及二弟妇信（十八）。上午往留黎厂买《天统四年残碑》一枚，隋《王君墓志》盖一枚，共一元。景宋写本《薛氏钟鼎款识》一部四册，三元。夜得李霞卿信。

二十八日 晴，风。上午得三弟信并碑签一束，二十四日发（十六）。寄李霞卿信。西泠印社寄来书目一册。季巿遗肴一器。午后得丸善所寄小说二册一包。

二十九日 晴。晚韩寿谦来。

三十日 昙。午后微雨，大风。夜季自求来。

三十一日 小雨。上午得二弟妇信，廿七日发（十七）。得三弟妇信，廿四日发。得羽太家信，廿五日发。杨莘士寄拓本一束，凡汉画象十枚，《于纂墓志》翻本一枚，造象四枚，专三枚，皆济南金石保存所[10]藏石，卅日发。夜潘企莘来。宋子佩来。





六月


一日 晴。上午得杨莘士信，廿九日济南发。午昙。

二日 晴。上午得谢西园明信片，三十日苏州发。夜商契衡来。

三日 晴。星期休息。上午得三弟及二弟妇信，卅日发（十八）。夜魏福绵来。

四日 晴。晚季巿遗肴一器。

五日 晴。晨得家信一日发（十九）。下午得三弟妇信，五月卅日发。

六日 昙，午后晴。无事。

七日 晴，风。上午得三弟妇信，一日发。

八日 晴，风。无事。

九日 晴。上午得汤尔和信并《东游日记》一册。收五月奉泉三百。

十日 晴。星期休息。上午得家信，六日发（二十）。寄家信（二十一）。许季上来。午前风，小雨。和孙来，留午餐。下午同二弟往升平园浴。往青云阁买履一两。过留黎厂买《小说月报》一册归。

十一日 晴。无事。

十二日 晴。无事。

十三日 昙，热。午后寄实业之日本社银四元，东京堂[11]二元。

十四日 晴。晨得家信，十日发（廿一）。上午往浙江兴业银行汇家用泉五十，又二弟买书泉廿，并信（廿二）。午后发热，至夜不解。

十五日 晴。病假。上午致戴芦舲、朱孝荃信。

十六日 晴。上午就池田医院诊，云是中暑。下午病假。

十七日 昙。星期休息。上午季巿来。午后风，晴。往留黎厂买侯夫人、王克宽、讳直墓志各一枚，二元；六朝造象七种十三枚，四元五角。又买《函芬楼秘笈》第二集八册，二元五角。

十八日 昙，午后雨。无事。

十九日 大雨。上午得家信，十五日发（廿二）。午后晴。夜得蔡先生信。

二十日 晴。午后和荪来。夜寄和荪信。

二十一日 晴。下午徐元、徐宗伟来，假泉廿。

二十二日 晴。上午魏福绵来。午后李霞卿来。夜王镜清来。

二十三日 雨。阴历端午，休假。午季巿遗肴二品。以饮麦酒，睡至下午。许季上来。

二十四日 昙。星期休息。午后晴。许诗荃来。马孝先来。夜商契衡来。

二十五日 昙。上午得芳子及重久明信片，廿一日沪发。得福子信，十六日发。得石川文荣堂[12]函，内书帐结讫。午后念钦先生来。

二十六日 晴。无事。

二十七日 晴。晨得三弟信，廿三日发。上午得重久信，同日越中发。午后得东京堂书店明信片，廿日发。夜风。

二十八日 晴，风。晚徐元、徐宗伟来，付泉九十，合前假泉汇作本月家用。

二十九日 晴。上午得家信，廿五日发（廿四）。晚企莘来。

三十日 晴。上午得东京堂所寄《露国现代之思潮及文学》一册。





七月


一日 昙。星期休息。上午往留黎厂买《刘平周造象》一分共四枚，直弍元，添入逢略、罗宝奴造象各一枚。少顷遭雨便归。下午晴。铭伯先生来。季巿遗鱼干一器。

二日 晴。上午收六月奉泉三百。钱均甫代买江苏碑拓十八枚，直九元。

三日 雨。上午赴部与侪辈别。[13]午晴。齐寿山来。

四日 晴。上午铭伯先生来。下午戴螺舲、许季上来。晚协和来。

五日 晴。上午念钦先生来。潘企莘遗茗一包。下午访铭伯先生。

六日 晴。午后季上来。夜大风，雷电且雨。

七日 晴，热。上午见飞机。午齐寿山电招，同二弟移寓东城船板胡同新华旅馆，[14]相识者甚多。

八日 阴，晚雨。

九日 阴。下午发电告家平安。夜闻枪声。

十日 晴。旁晚雷雨。

十一日 晴。下午紫佩来。

十二日 晴。晨四时半闻战声甚烈，午后二时许止。事平，[15]但多谣言耳。觅食甚难。晚同王华祝、张仲苏及二弟往义兴局[16]觅齐寿山，得一餐。

十三日 晴。上午同二弟访许铭伯、季巿，餐后回寓小句留。潘企莘来访。下午仍回新华旅馆宿。得宋知方信。

十四日 晴。时局小定。与二弟俱还邑馆。

十五日 星期。雨。下午王铁如来。许季上来。

十六日 昙。上午赴部。得丸善及东京堂函。午后同二弟至升平园理发并浴。又自至留黎厂取所表拓本，计二十枚，付工二元。会小雨，便归。夜大雨。

十七日 晴。下午得三弟信，十三日发。

十八日 晴。上午丸善寄来《支那土偶考》第一卷一册。夜雨。

十九日 昙，午晴，夜雨。

二十日 昙。寄宋知方信。午晴。下午昙。往留黎厂，逢雨归寓，复霁。夜潘企莘来。大雨。

二十一日 雨。无事。

二十二日 晴，风。星期休息。午后同二弟往中央公园。

二十三日 昙。下午雷雨彻夜。

二十四日 晴。午同张仲素、齐寿山往聚贤堂饭。夜雨。

二十五日 雨。上午往浙兴业银行汇家用泉二百。

二十六日 雨，下午晴，风，夜小雨。无事。

二十七日 昙，下午雨。无事。

二十八日 雨，午晴。无事。

二十九日 昙。星期休息。上午潘企莘来，午并二弟同至广和居饭，又游留黎厂已，别去。自与二弟往青云阁啜茗，出观音市［寺］街买饼干、糖各一合归。夜雨。

三十日 雨，上午霁。无事。

三十一日 晴。下午同齐寿山、许季上往大学访蔡先生，晚归。夜陈师曾来。





八月


一日 晴。无事。夜大雷雨，屋多漏。

二日 晴，下午昙。寄徐元信，由上虞南城胡荣昌转交。

三日 晴。上午寄家信（卅五）。午后收七月奉泉三百。晚雷雨杂雹子。

四日 晴。下午得三弟信并帖签一束，极草率，七月卅日发。

五日 晴。星期休息。上午铭伯先生来。寄蔡先生信。寄三弟信。午前同二弟往留黎厂买“家之基迈”等字残石拓本一枚，五角；又造象残石拓本一枚，无题字，象刻画甚精细，似唐时物，云其石已入日本，故拓本价一元五角也。又至青云阁饮茗并午饭。出观音寺街买饼干一合归。下午洙邻兄来。季上携第二女来。

六日 昙，时复小雨。无事。

七日 晴。上午得羽太家信，一日发。寄蔡先生信并所拟大学徽章[17]。

八日 晴。无事。

九日 晴，大热。下午钱中季来谈，至夜分去。

十日 晴，热。晚商契衡来。

十一日 晴。无事。

十二日 昙。星期休息。上午蒋抑之来。

十三日 晴，风。上午得东京堂信并《日本一之画噺》一合五册。下午得家信，九日发（三十三）。夜得三弟所寄空白帖签一包，亦九日发。

十四日 晴。夜蒋抑之来。

十五日 晴。下午得蔡先生信。

十六日 晴。下午李霞卿来。晚子佩来并赠茗一包。

十七日 晴。午后得丸善书店信。晚钱中季来。

十八日 昙。上午得丸善所寄英文书目四册。下午往留黎厂付表拓本，并买《王基断碑》一枚，五角。

十九日 晴。星期休息。上午同二弟往西升平园浴已由留黎厂归。下午得李霞卿信，即答。封德三来。风。

二十日 昙。上午得东京堂所寄书三册。得徐元信，十四日上虞发。晚小雨。

二十一日 晨小雨。公园内图书阅览所[18]开始，乃往视之。上午霁。晚潘企莘来。杜海生来。

二十二日 雨。午后寄杜海生信。得洙邻兄信。

二十三日 昙。家寄茗二包，午后令人往邮局取得。下午大雨。

二十四日 晴。下午往留黎厂取所表拓本，凡三十枚，付工四元。

二十五日 晴。上午朱逷先来。

二十六日 昙。星期休息。上午虞叔昭来。午后端木善孚来。得吴方侯来［信］。晚许诗荃来。夜雨。

二十七日 晴。晚钱中季来。夜大风雨。

二十八日 昙。午后大雨一陈。晚寄沈商耆信。夜子佩来，还与茗直泉券十二枚。大雨。

二十九日 晴。上午封德三来。

三十日 晴。上午寄丸善书店泉廿，买书券[19]。

三十一日 晴。下午往留黎厂取所表拓本。晚季自求来。商契衡来。





九月


一日 昙。午后大雨一陈，晴。晚封德三招饭于香厂澄园，与二弟同往，坐中又有季自求、姚祝卿。夜雨。下午寄家八月用泉五十，从子佩假。

二日 星期休息。雨。下午封德三来。

三日 小雨。上午丸善寄至英文小说二册。

四日 晴。上午陶念钦先生来。得丸善书店信。

五日 小雨。无事。

六日 晴，风。上午寄东京堂银六圆。

七日 晴。上午寄东京堂信。

八日 晴。午后收八月奉泉三百。晚敦古谊持拓本来，无可得，自捡拓片二十九种付表。夜子佩来。潘企莘来。

九日 昙。星期休息。上午同二弟访季巿不遇，遂至铭伯先生家，见范云台正从汴来，见赠安阳宝山石刻拓本一分，计魏至隋刻十九种、唐刻三十三种、宋刻一种，共八十二枚。午后张协和来。商契衡来。封德三来。下午许季上来。

十日 昙。夜季巿来。

十一日 晴，风。下午往留黎厂。晚访季巿，不值。

十二日 晴。夜李遐卿、宋子佩来。

十三日 晴。午后往浙江兴业银行寄家泉五十，补八月分。得宋知方信，九日发自杭州。夜许季巿来。

十四日 昙。上午得丸善信，六日发。晚雨。

十五日 晴。午后理发。

十六日 晴。星期休息。上午王式乾来。季巿来。夜雨。

十七日 雨。上午得徐元信，绍发。得吴方侯信，严州发。

十八日 雨。上午丸善寄来书籍二册。午后晴。晚往季巿寓。

十九日 昙。上午得丸善所寄书券二枚并函。夜子佩来。

二十日 晴。晚许季上来。

二十一日 晴。午后往留黎厂买《曹真碑》并阴二枚，一元；《方法师等岩窟记》并刻经二枚，二元。得黄子涧之兄讣，赙一元。下午得封德三信，十八日上海发。夜季巿来。

二十二日 晴。午后往图书分馆借《涅槃经》，复往留黎厂。夜商契衡来。得忆农伯信，十六日磁州发。雨。

二十三日 晴，风。星期休息。午后访铭伯先生不值，以书券二枚置其家，为诗荃贺礼。访季巿不值。下午蒋抑之来。夜季巿来。

二十四日 晴。上午铭伯先生来。得福子信，十八日发。夜钱中季来。

二十五日 晴。午后丸善寄来契诃夫小说英译一册。

二十六日 晴。上午得丸善信。夜商契衡来。寄季巿信。

二十七日 昙。午后雨。寄商契衡信。捐顺直水灾[20]银二元。

二十八日 雨。上午寄意农伯信。寄钱中季信。寄宋知方信。

二十九日 晴。下午收本月奉泉三百。至图书分馆访朱孝荃。访季巿不值。得钱玄同信。夜商契衡来。

三十日 晴。星期休息。上午杜海生来。季巿来。潘企莘来。下午得封德三信，廿三日申发。洙邻兄来。朱蓬仙、钱玄同来。张协和来。旧中秋也，烹鹜沽酒作夕餐，玄同饭后去。月色极佳。铭伯、季巿各致肴二品。





十月


一日 晴。补秋假。上午铭伯先生来。午后子佩来。

二日 晴。上午东京堂寄来陀氏小说三本，高木氏童话二本，共一包。

三日 晴。午后寄福子信。

四日 晴。晨富华阁持拓本来。下午宋迈来笺并《藤阴杂记》二部，每部二册。夜常毅葴来。

五日 昙。午后访杜海生，交泉百，下午至浙江兴业银行付泉五十五，并汇作九月家用。至留黎厂买《章武王太妃卢墓志》、《临淮王墓志》各一枚，《敦达墓志》并盖二枚，《元倪妻造象》一枚，共泉六元。季巿持来专拓片一枚，“龙凤”二字，云是仲书先生所赠，审为东魏物，字刻而非印，以泉百二十元得之也。夜复宋迈信。

六日 昙。上午寄季巿信，午后得复。

七日 晴。星期休息。上午同二弟至王府井街食饼饵已游故宫殿，并观文华殿所列书画，复游公园饮茗归。李遐卿来过，未遇，留笺并还泉二十，赠茗二合去。下午铭伯先生及季巿来。

八日 晴。晚子佩来。钱玄同来。

九日 雨。无事。

十日 晴。国庆日休假。午后往观音寺街买饼干二合，又往留黎厂买《陶贵墓志》一枚，即南陵徐氏臧石，或以为翻本者，价二元。又高建及妻王、高百年及斛律墓志盖，共四枚，价一元。晚雷鸣，并小风雨。

十一日 晴，风。休假。午后商契衡来。

十二日 晴。午后同齐寿山访季上。得二弟妇信，二日发。晚寄季巿信。

十三日 晴。晚钱玄同来。

十四日 晴。星期休息。上午许诗荃来。午后往留黎厂买魏《安乐王元诠墓志》一枚，十二元；魏《关中侯苏君神道》一枚，一元。夜子佩来。

十五日 晴。上午寄丸善泉廿。得潘企莘信，九日越中发。午后昙，夜雷雨。

十六日 晴。上午寄季巿信。丸善寄来《古普林说选》一册。

十七日 晴。上午得丸善信。夜商契衡来。

十八日 晴。上午寄商契衡信。晚许诗荃来并赠《元钦墓志》一枚。子佩来。夜季巿来。商契衡来。

十九日 晴。午后往问许季上疾。晚铭伯先生来，假泉二百。夜濯足。

二十日 晴。上午季巿来，并同二弟游农事试验场。午后得东京羽太家〖家〗信，十二日发。下午往留黎厂买《荀岳墓志》一枚，《五百余人造象记》并阴二枚，寇凭、臻、演墓志各一枚，共泉十五元，内五元以重出拓本付与抵当讫，见付十元。又取所表拓本大小二十二枚，付工五元。

二十一日 昙。星期休息。午后李遐卿来。晚至铭伯先生家饭，二弟同往也。

二十二日 晴。午后往浙江兴业银行汇还子英泉百五十，子佩泉五十。晚在协和家饭，二弟亦至。夜蒋抑之来，未遇。

二十三日 晴。午后同齐寿山游小市。

二十四日 雨。午后往视许季上病。晚得李遐卿信，即复。夜蒋抑之来。

二十五日 雨。晚子佩来。

二十六日 雨。上午寄季巿《饮流斋说瓷》二册，还《少年兵团》一册。下午收本月奉泉三百。振直隶水灾十一元。晚得李遐卿信并帖签四枚。得伯撝叔信，二十二日南京发。

二十七日 昙。午访季上并交所代领泉。晚雨。

二十八日 晴，大风。星期休息。上午李遐卿来。杜海生来。午后往留黎厂付表拓本，又买晋《冯恭墓志》、《杨范墓志》各一枚，共四元；又《姚纂墓志》一枚，极漫漶，云出曲阳，一元。又取《柉禁图》一枚，端氏木刻本也。

二十九日 晴。午后同齐寿山游小市。

三十日 晴。无事。

三十一日 晴。午后同齐寿山游小市。晚季巿来。夜往视季上病。





十一月


一日 晴。午后往视季上病。托齐寿山买外衣一，泉廿。

二日 晴。上午买窒扶斯豫防药[21]一瓶，一元。得东京堂信并《文芸思潮論》一册。

三日 昙。午前同齐寿山往中央公园。下午买羊皮褂料一袭，泉廿。晚大风。

四日 晴，风。星期休息。午后往留黎厂买《张敬造象》一分六枚，五元；吴兴姚氏所臧六朝造象十种十三枚，六元；《贺长植墓志》一枚，二元。往大册阑买卫生衣二套，十元，饼饵等三元。晚庄铁炉一具，九元。夜子佩来。冰。

五日 晴。午后往视许季上病。直隶振券开采，得烟卷四合。

六日 晴。上午命部役往邮局取得家所寄茗一包。

七日 昙。上午修缮屋顶。午后微雪。寄蔡先生信，代季上辞校课，寿山同署。

八日 晴。上午往视季上病。

九日 晴，大风。无事。

十日 晴，风。休假。午前同二弟往图书分馆访子佩。往瑞蚨祥买御冬衣冒、被褥，用泉券百廿。午后在青云阁饮啖。往留黎厂德古斋买汉画象拓本二种，一元，拓活洛氏旧臧，近买与欧人，有字，伪刻。又买《寇治墓志》拓本一枚，三元。

十一日 晴。星期休息。上午往杜海生寓交泉百，合前由二弟所交百泉，均汇越中，作上月及本月家用。视季上病，渐愈。季自求、刘历青来。下午往铭伯先生寓。潘企莘来。夜得三弟信，言芳子于六日午生一女[22]。

十二日 晴。午后往高等师范学校听校唱国歌[23]。晚铭伯先生来，还银百五十，作券二百[24]。夜钱玄同来。

十三日 晴。上午往浙兴业行存泉。

十四日 晴。下午寄许骏甫信。晚风。

十五日 晴。上午复伯撝叔信。复吴方侯信。

十六日 晴。午同齐寿山、戴螺舲至店饭。下午理发。晚子佩来。

十七日 晴。上午丸善寄书三本来。午同朱孝荃、齐寿山往视许季上病，已稍愈。夜商契衡来。风。

十八日 昙。星期休息。上午风，晴。韩寿晋来。午同二弟往观音寺街买食饵，又至青云阁玉壶春饮茗，食春卷。又在小店买北魏杂造象六枚，北周《张法师碑》一枚，共三元。出留黎厂至德古斋买《萧瑒墓志》并盖二枚，二元五角；《宋买造象》四枚，一元。又至敦古谊取所表拓片三十枚，工五元。

十九日 晴。阮和孙来，未遇，留名刺去。夜风。

二十日 晴。下午往留黎厂付表拓本。

二十一日 晴。午后游小市。晚和孙来，交家所寄笋菜干一合。

二十二日 晴。午后往视季上病。

二十三日 晴。上午丸善寄来《矿物学》一册。夜风。

二十四日 昙。上午以《矿物学》寄三弟。丸善来信。夜风。

二十五日 晴。星期休息。午前同二弟往留黎厂买张阿素、耿氏墓志各一枚，三元。又《魏宣武嫔司马氏墓志》一枚，以重出拓本五种十四枚易得，作直四元。午在青云阁中食。出观音寺街买肴食一元，胃药四元。午后二弟妇寄与绒袜一两并笺，十日付邮。下午潘企莘来。

二十六日 晴，风。午胃药一合寄家。晚得二弟妇信，廿三日发。

二十七日 晴。上午东京堂来葉書。下午寄二弟妇信，附二弟函去。和荪来，未见已去。夜子佩来。

二十八日 晴。上午得李遐卿信。

二十九日 晴。上午假遐卿泉十元，二弟将去。

三十日 晴。无事。





十二月


一日 晴。上午寄中西屋[25]信。午后往视季上病。晚蔡谷青来。

二日 晴，大风。星期休息。午后洙邻兄来。下午谷清来。蔡先生来。

三日 晴。上午得二弟妇笺，廿九日发。东京堂寄来书籍四本，即以一本寄越中。

四日 晴。午后往浙江兴业银行汇上月家用泉百并附函。晚谷清来。

五日 晴。夜子佩来。风。

六日 晴。上午得二弟妇信，二日发。午后往视许季上病。

七日 昙，风。午后微雪即霁。无事。

八日 晴。上午得李遐卿信。午后往留黎厂取所表拓本，工三元。又买《食斋祠园画象》一枚，宫内司杨氏、乐陵王元彦墓志各一枚，《尹景穆造象》并阴二枚，佛经残石二枚，共直六元；又添《永元三年梁和买地铅券》、《延兴三年王君□专墓志》拓本各一枚，盖并伪作。夜商契衡来。风。

九日 晴，大风。星期休息。上午许诗荃来。夜潘企莘来。

十日 晴。无事。

十一日 昙，晚微雪即止。齿小痛。

十二日 晴。上午得三弟及三弟妇信，八日发。得宋知方信，九日杭州发。下午得宋迈信。晚蒋抑之来。

十三日 雨雪积寸余。午后丸善来信。晚铭伯先生遗肴二品。夜风。

十四日 晴，大风。上午中西屋来信。丸善寄来《德文学之精神》一册，英文，二弟买。下午收十一月奉泉三百，银一券九。往季上家视其病，并交代领之泉。晚宋子佩来。

十五日 晴。无事。

十六日 晴。星期休息。从李匡辅分得红煤半顿，券五枚。下午往留黎厂买《祀三公山碑》阴一枚，《石门铭后题记》一枚，《范思彦墓铭》一枚，《临淮王象碑》一枚，共六元。又至大册阑买食物归。夜杜海生来。

十七日 晴，风。午后视午门图书馆。夜韩寿晋来。

十八日 晴。汪书堂母寿，贺二元。张仁辅父故，赙一元。夜豸[26]来。

十九日 晴。上午东京堂来信。下午复往午门图书馆。

二十日 晴。无事。

二十一日 晴。午后寄羽太家信并泉卅，明年正至三月分。夜王式乾来，付泉廿五。

二十二日 晴。冬节休息。上午铭伯先生来。

二十三日 晴。星期休息。上午同二弟往留黎厂以拓本付表，并买孔庙杂汉碑七枚，《校官碑释文》一枚，《赵法现造象》二枚，共五元；又魏人墓志六枚，十五元；又齐、魏人墓志五枚，云是浙江王氏藏石，直十元。遂至青云阁饮茗并午食讫，买饼饵少许而归。晚钱玄同来谈。

二十四日 晴。上午寄家蜜枣、芥末共一合。得季巿信，十九日发。霞卿还泉十。

二十五日 晴，大风。纪念日休假[27]。晚戴螺舲、齐寿山先后至，同往圣安寺，许季上夫人逝后三日在此作法事也。礼讫步归，已夜。

二十六日 晴。午后捐南开中学水灾振四元。夜风。

二十七日 晴。上午得二弟妇信。夜魏福绵来。夜风。

二十八日 晴，大风。上午得东京堂书籍三册。午同齐寿山及二弟在和记[28]饭。

二十九日 晴。午后同朱孝荃、齐寿山往视许季上病。下午以齿痛往陈顺龙寓，拔去龋齿，付泉三元。归后仍未愈，盖犹有龋者。

三十日 晴。星期休息。午前同二弟至青云阁富晋书庄买《古明器图录》一册，《齐鲁封泥集存》一册，《历代符牌后录》一册，共券十九元。复至陈顺龙寓拔去龋齿一枚，付三元。出留黎厂在德古斋小坐，购得周库汗安洛造象石一躯，券二十四元，端匋斋故物也。文字不佳，象完善。下午昙。

三十一日 昙。上午寄家信并本月用泉五十，附与二弟三弟妇笺各一枚，又寄《广陵潮》第七集一册。晚收奉泉券三百。收答诸贺年信函。夜濯足。





书帐


乙卯年国学丛刊十二册 六·○○ 正月五日

唐杜山感兄弟造象拓本一枚 蒋抑之赠

魏安丰王妃冯氏墓志一枚 一·○○ 正月九日

隋讳珉墓志一枚 ○·五○

丰乐七帝二寺邑义造象二枚 张春霆赠 正月十一日

高归彦造象一枚 同上

七帝寺主惠郁等造象一枚 同上

杂造象四种十枚 二·○○ 正月十四日

美原神泉诗并阴二枚 一·五○

□朝侯之小子残碑一枚 二·○○ 正月十九日

唐该墓志并盖二枚 一·○○

滕王长子厉墓志一枚 ○·五○

郑文公上碑一枚 二·○○ 正月二十一日

巩宾墓志一枚 一·○○

龙山公墓志一枚 一·○○

豆卢通等造象记一枚 ○·五○

籀述林四册 一·六○ 正月廿八日

殷商贞卜文字考一册 ○·四○

历代画象传四册 二·○○二三·○○○

中国名画第十九集一册 一·五○ 二月四日

李业阙一枚 王叔钧赠 二月五日

高颐阙大小五十三枚 同上

贾公阙一枚 同上

张贵男墓志一枚 一○·○○ 二月十二日

张寿残碑一枚 ○·五○ 二月十八日

平邑皇圣乡阙题字二枚 ○·五○

杂汉画象五枚 一·○○

高柳村比丘惠辅等造象一枚 一·○○

曹望憘造象四枚 一二·○○

朱岱林墓志一枚 五·○○ 三一·五○○

衡方碑并阴二枚 二·○○ 三月四日

谷朗碑一枚 一·○○

灵崇二大字 ○·五○

王谟题名并诗刻一枚 ○·五○

庾公德政颂一枚 一·○○

江阳王次妃石氏墓志一枚 六·○○ 三月十一日

孙龙伯造象一枚 添入

龙门全拓大小乙千三百二十枚 三三·○○ 三月十八日

河朔石刻卅种四十八枚 二○·○○ 三月二十日

刘懿墓志一枚 五·○○ 三月廿一日

汉画象一枚 ○·五○ 三月廿五日

杂专拓片〔二〕十一枚 一·五○七一·○○○

泰山秦篆残石一枚 ○·五○ 四月一日

李氏象碑颂一枚 ○·五○

成公夫人墓志一枚 一·○○

房周陀墓志一枚 一·五○ 四月六日

燕孝礼墓志一枚 一·○○

刁遵墓志并阴二枚 三·○○ 四月七日

白石神君碑并阴二枚 六·○○ 四月十一日

阎立本帝王图一册 一·二○ 四月十五日

强独乐造象一枚 陈师曾赠 四月十六日

神州大观第十一集一册 一·六五 四月廿二日

赞三宝福业碑并额二枚 一·○○ 四月廿八日

熹平元年黄肠石题字一枚 ○·五○ 四月廿九日

字皇女残石一枚 二·○○

高建墓志一枚 一·○○

高建妻王氏墓志一枚 一·○○

高百年墓志一枚 一·○○

高百年妻斛律氏墓志一枚 一·○○二三·八五○

隶释隶续八册 一二·○○ 五月六日

元显魏墓志一枚 三·○○

六朝造象十一种廿八枚 七·○○

鱼山书院汉画象一枚 杨莘士寄 五月十六日

孙辽浮图铭一枚 二·○○ 五月十八日

吴严墓志并盖二枚 三·○○

李则墓志并盖二枚 三·○○

齐太公吕望表一枚 三·○○ 五月十九日

张安姬墓志一枚 一·○○

六朝造象四种十三枚 六·○○

天统残碑一枚 ○·八○ 五月二十七日

隋王君墓志盖一枚 ○·二○

景宋薛氏钟鼎款识四册 三·○○

汉画象十枚 杨莘士寄 五月卅一日

翻本于纂墓志一枚 同上

杂造象四种五枚 同上

杂专文三枚 同上四四·○○○

侯夫人墓志一枚 一·○○ 六月十七日

王克宽墓志一枚 ○·五○

讳直墓志一枚 ○·五○

意瑗法义造佛国碑四枚 一·五○

潘景晖等造象三枚 一·○○

杂造象六枚 二·○○

涵芬楼秘笈第二集八册 二·五○九·○○○

刘平周造象四枚 二·○○ 七月一日

杂造象二枚 添入

江苏梁碑十五枚 五·○○ 七月二日 九月以抵表工估六元

禅国山碑一枚 二·○○

萧宏碑画象一枚 一·○○

墓阙残字九枚 一·○○一一·○○○

家之基迈残石一枚 ○·五○ 八月五日

唐刻佛象拓本一枚 一·五○

王基断碑一枚 ○·五○ 八月十八日二·五○○

安阳宝山石刻拓本六十二种八十二枚 范云台赠 九月九日

曹真残碑并阴二枚 一·○○ 九月二十一日

方法师等造石窟记并经二枚 二·○○三·○○○

藤阴杂记二部四册 宋洁纯赠 十月四日

龙凤专拓本一枚 陈仲书先生赠 十月五日

卢太妃墓志一枚 二·五○

临淮王墓志一枚 二·五○

郭达墓志并盖二枚 ○·八○

元倪妻买造象铭一枚 ○·二○

高建墓志盖等四枚 一·○○ 十月十日

陶贵墓志一枚 二·○○

安乐王元诠墓志一枚 一二·○○ 十月十四日

关中侯苏君神道一枚 一·○○

元钦墓志一枚 许诗荃赠 十月十八日

荀岳墓志一枚 二·五○ 十月二十日

包义五百余人造象并阴二枚 五·○○

寇凭墓志一枚 二·五○

寇演墓志一枚 二·五○

寇臻墓志一枚 二·五○

冯恭墓志一枚 二·○○ 十月廿八日

杨范墓志一枚 二·○○

姚纂墓志一枚 一·○○四二·○○○

张敬造石柱佛象六枚 五·○○ 十一月四日

姚氏臧杂造象十种十三枚 六·○○

贺长植墓志一枚 二·○○

汉画象残石二枚 一·○○ 十一月十日

寇治墓志一枚 三·○○

北魏杂造象六枚 二·○○ 十一月十八日

张法师碑一枚 一·○○

萧瑒墓志并盖二枚 二·五○

宋买造象四枚 一·○○

耿氏墓志一枚 一·五○ 十一月二十五日

张阿素墓志一枚 一·五○

魏宣武嫔司马墓志一枚 四·○○三○·五○○

食斋祠园画象一枚 一·○○ 十二月八日

宫内司杨氏墓志一枚 一·○○

元彦墓志一枚 二·○○

尹景穆造象并阴二枚 一·五○

造佛经残石二枚 ○·五○

三公山神碑阴一枚 一·○○ 十二月十六日

石门铭后题记一枚 一·○○

范思彦墓铭一枚 一·○○

临淮王象碑一枚 三·○○

孔庙杂汉碑六种七枚 三·五○ 十二月二十五［三］日

校官碑释文一枚 ○·五○

赵法现等造象二枚 一·○○

魏墓志六种六枚 一五·○○

东安王太妃陆 文献王元湛 文献王妃冯

文献王妃王 元均 元显

魏齐墓志五种五枚 一○·○○

窦泰 窦泰妻娄 元悰

元宝建 石信

古明器图录一册 一○·○○ 十二月三十日

齐鲁封泥集存一册 六·○○

历代符牌后录一册 三·○○六一·○○○

总计三六二·四五○ 十二月卅一日灯下记之。



注释



[1] 内 日语：“家”的意思。

[2] 访蔡先生 系请蔡元培介绍周作人往北京大学任教。后周作人于本年4月到京，任北京大学国学研究所教授。

[3] 京师图书馆开馆式 京师图书馆从广化寺迁至方家胡同国子监南学，本日举行开馆式，并合影留念。次日开放阅览。

[4] 这次茶话会在教育部礼堂举行，会上陈列六朝以来名人书画一百五十余种，并演奏古乐。

[5] 指午门将作图书馆事。本年1月，教育部获准在故宫午门设置京师图书馆，在端门楼设置历史博物馆。故鲁迅等前往察看。后京师图书馆未迁午门，仅在该处设一小型图书馆；历史博物馆则于1918年始迁至午门前左右朝房。

[6] 鲁迅向蔡元培介绍周作人到北京大学任职，获蔡同意，故寄旅费。

[7] 辰文社 日本东京的一家书店，店主为中岛卯三郎。

[8] 瘄子 麻疹。周作人自5月8日发病，12日至北京首善医院，被误诊为感冒，后病情加重。因当时猩红热流行，鲁迅于次日延请格林博士诊，确诊为麻疹。

[9] 鱼山书院 即渔山书院，在山东济宁。清道光十年（1830）济宁直隶州知州王镇创立。1905年改为第一高等小学堂。

[10] 济南金石保存所 即山东金石保存所。参看本卷第215页注〔3〕。

[11] 东京堂 日本东京的一家书店。1890年3月10日由高桥新一郎创立，1892年6月改为文武堂，1917年成为株式会社东京堂书店。

[12] 石川文荣堂 日本东京的一家书店。1916年相模屋书店主人去世后，善后事务由石川文荣堂处理。

[13] 指张勋复辟后鲁迅脱离教育部。本年7月1日，张勋拥戴清废帝溥仪“登极”，鲁迅愤而去职，为此赴部与同人告别。

[14] 指张勋复辟后鲁迅避难东城。段祺瑞以拥护共和之名于7月3日在马厂誓师，讨伐张勋，所部逼近京郊。本日上午十时，南苑航空学校航空队向皇宫投弹三枚。6日起，城内居民纷纷避难，鲁迅等在齐寿山帮助下移寓新华旅馆。

[15] 指段祺瑞、张勋间的战事平息。本日清晨段祺瑞部向张军发动总攻，占领天坛等处，下午一时许攻破张宅，张勋逃进荷兰使馆，战事遂告结束。

[16] 义兴局 齐寿山家开设在东裱褙胡同的粮店，当时因无处购买食品，故鲁迅等往齐处用餐。

[17] 拟大学徽章 鲁迅受蔡元培之托为北京大学设计校徽，徽圆形，为阳文美术体“北大”二字，于本日设计毕寄蔡。后即为该校所采用。

[18] 公园内图书阅览所 该所以中央公园社稷坛之戟殿为阅览室及书库，本日开始接待读者。1925年更名为京师第三普通图书馆。

[19] 书券 日本丸善书店于明治三十一年（1898）开始发行书券，顾客可凭书券换取等值的书籍及文具。

[20] 顺直水灾 本年因南运河失修决口，河北发生大水灾，灾区波及一百余县，难民数百万。鲁迅曾先后于9月27日、10月26日、12月26日三次捐款。顺，即顺天府（辖今北京及周边地区）；直，即直隶省（今河北）。

[21] 窒扶斯豫防药 即伤寒病预防药。

[22] 即周鞠子。

[23] 听唱国歌。教育部拟废洪宪国歌，恢复《卿云歌》为国歌，为此教高等师范学校学生演唱，由教育部有关人员和教育界代表同往审听。

[24] 券 指中交券，又称中交票。参看本卷第250页注〔1〕。

[25] 中西屋 日本东京的一家西文书店，1881年丸善书店经理早矢仕有开设于东京神田，1934年并入丸善书店。鲁迅留日时常去该店浏览，回国后仍有联系。

[26] 豸 指猫。

[27] 纪念日休假 1915年12月25日，蔡锷等联名通电反对袁世凯恢复帝制，宣布云南独立，由此爆发护国战争。袁世凯死后，国会于1916年12月21日公布的民国纪念日中，增加每年12月25日为云南首义纪念日。

[28] 和记 开设在西单绒线胡同的一家牛肉铺，兼售面条。1918年间鲁迅常在此午餐。