---
---
---
title: 戊午日记
---




正月


一日 晴，风。休假。上午范云台、许诗荃、诗英来。洙邻兄来。午后往铭伯先生寓。下午潘企莘来。

二日 晴。休假。午后往留黎厂买《元固墓志》一枚，四元。季巿宅遗肴二品。

三日 晴。休假。上午子佩来。午后得家信，有丰所作字。得和荪信，潞安发。得宋知方信。夜风。

四日 晴。上午赴部茶话会。二弟往富晋书庄购得《殷虚书契考释》一册，《殷虚书契待问编》一册，《唐三藏取经诗话》一册，共泉券十一元。晚徐宗伟来。王式乾来，交与泉七十五，合前款汇越中作十二月家用。黄厶[1]来属保应考法官。

五日 晴。上午寄和荪信。寄季巿信并讲义[2]一卷。丸善寄来日历一帖。

六日 晴，风。星期休息。午后龙荫桐来。

七日 晴。上午得许伯琴片，三日武昌发。得羽太家信，十二月卅日发。得丸善书店信片并书目四册。夜风。

八日 晴。午后同齐寿山往视许季上。

九日 晴。下午往留黎厂付表拓本，并取已表者，工五元。寄李霞卿信。

十日 昙。午后同齐寿山之小市。赙李厶一元。

十一日 昙。上午两弟妇来信，七日发。晚霞卿来。夜子佩来。

十二日 晴，风。午后得李遐卿信，十日发。

十三日 晴。星期休息。午后同二弟至留黎厂德古斋，偶检得《上尊号碑》额并他种专、石杂拓片共六枚，付泉一元。又至北京大学访遐卿，并赴浙江第五中学同学会[3]，有照相、茶话等，六时归寓。

十四日 晴。无事。

十五日 晴。夜景写《曲成图谱》毕，共卅二叶。风。

十六日 晴。上午寄家信，附造冢费用泉五十，又本月家用泉五十。

十七日 晴。无事。夜风。

十八日 晴，大风。上午丸善来信并书三册。东京堂来信。

十九日 晴，风。午后同朱孝荃访许季上。柯世五之弟娶妇，送二元。

二十日 晴。星期休息。午后往留黎厂震古斋买《校官碑》一枚，二元；《李琮墓志》连侧一枚，一元五角。复往敦古谊取所表拓本二十枚，付工三元。又买魏法兴等造象一枚，五角。

二十一日 昙，午风，晴。无事。

二十二日 晴。无事。

二十三日 微雪。午二弟来部，并邀陈师曾、齐寿山往和记饭。午后寄季巿《新青年》一册，赠通俗图书馆、齐寿山、钱均夫各一册。夜韩寿谦来。

二十四日 晴。夜宋紫佩来。

二十五日 雨雪。午后理发。寄本月家用泉百，托协和从中国银行汇。

二十六日 晴。午后同齐寿山访许季上，又游小市。胃痛服药。

二十七日 晴。星期休息。午后往留黎厂买《张寿残碑》一枚，《冯晖宾造象》四枚，佛教画象二枚，出河南，共券五元。下午陶念钦先生来。三弟来信，言升叔殁于南京。

二十八日 晴。上午刘历青来。午后同齐寿山、戴螺舲之小市。晚许骏甫来。

二十九日 晴，风。无事。

卅日 晴。胃大痛。夜子佩来。

卅一日 晴。无事。





二月


一日 晴。午二弟来部，复同齐寿山往和记饭讫阅小市。寄许季上信。

二日 晴。上午寄宋子佩信并一包。夜补钞《颐志斋感旧诗》一叶。

三日 昙。星期休息。午后同二弟往留黎厂买《瘗鹤铭》一枚，泉五元。至傍晚往洙邻兄寓饭，坐中有曾侣人、杜海生，夜归。

四日 雨雪。上午洙邻兄送食物四种。午后寄三弟信。收一月分奉泉三百，内银六十。夜子佩来，言明日归越中。得徐元信。

五日 晴。上午得绍兴修志采访处[4]信。

六日 晴。裘子元之弟在迪化，托其打碑，上午寄纸三十番[5]，墨一条。下午往留黎厂代宋芷生买《元遗山诗注》一部六本，又自买《醉醒石》一部二本，各券六元。徐宗伟来假去银十元。

七日 昙。午后以《元遗山诗注》寄宋芷生太原。晚许俊甫来。

八日 昙。晚许俊甫来。夜风。

九日 晴，风。下午代齐寿山寄许俊甫函并泉廿。许铭伯先生来。张协和遗板鸭一只。晚钱玄同来。

十日 晴。星期休息。午后往留黎厂买《曹续生铭》、《马廿四娘买地券》拓本各一枚，二元。又至富晋书庄买《殷文存》一册，七元。下午范乐山先生宗镐来。许铭伯先生送肴二器。晚刘半农来。

十一日 晴。春节休假。午后同二弟览厂甸一遍。下午蔡谷青来。

十二日 晴。休假。下午往铭伯先生寓谈。

十三日 晴。休假。午后同二弟览厂甸，又至青云阁饮茗。寄马幼渔信。

十四日 晴。上午得丸善书店信三。

十五日 晴。下午得马叔平信。夜钱玄同来。

十六日 晴。晚商契衡来。夜风。

十七日 晴，风。星期休息。午后同二弟游厂甸及火神庙，买《神州大观》第十二集一册，券三元；又《写礼庼遗著》一部四本，三元；《江宁金石记》一部二本，二元。又买高师附属小学手工成绩品二事，铜元廿八枚。

十八日 晴。上午东京堂来信。夜改装《写礼庼遗著》四本作二本讫。

十九日 晴，风。上午东京堂寄来《口語法》一本，代钱玄同买。得二弟妇信。

二十日 晴。午后令工往日邮局取丸善所寄兑孚理斯《物种变化论》一册。

二十一日 昙，大风。午后寄子佩信。

二十二日 晴。上午丸善寄来英文三册并信。寄三弟《物种变化论》一册并函，附与二弟妇笺，又泉八十，本月家用，又泉廿，托子佩买书，附函。

二十三日 晴。上午得二弟妇信。晚铭伯先生来，赠以《青新［新青］年》一册。钱玄同来。

二十四日 晴。星期休息。午马叔平来。午后游厂甸，在德古斋买《元纂墓志》、《兰夫人墓志》各一枚，券七元。在富晋书庄买《碑别字》一部二本，二元。又在高师附中学手工成绩售品处买铁椎一具，铜元五十四枚。

二十五日 昙。上午得子佩信，十三日越中发。午后往日邮局寄丸善银十三元。

二十六日 晴。午后寄羽太家信并泉十五。收本月奉泉三百。

二十七日 晴。上午得季巿信，二十二日南昌发。下午由部回寓取券。

二十八日 晴。托齐寿山换泉，共券六百，得银元三百五十四。夜钱玄同来。





三月


一日 晴。下午往通俗图书馆。夜商契衡来。

二日 晴。午后寄家用泉百，二月分。夜钱玄同来。

三日 昙。星期休息。上午得二、三弟妇信，二月廿七日发。午后往留黎厂买《张僧妙碑》、姚伯多、锜双胡、苏丰国造象记[6]各一分，共大小十一枚，券八元。下午往铭伯先生寓。晚蔡国青及其夫人来。

四日 晴。上午得三弟信，二月廿八日发。得宋芷生信并拓片一包，廿八日太原发。

五日 昙。无事。夜商契衡来。

六日 晴。午后寄丸善银六元。夜濯足。

七日 晴。上午寄三弟《互助论》一册。下午寄宋芷生信。

八日 昙。上午寄阮和森信。夜雨即已。

九日 昙，大风。昨子佩自越至，今日下午送来所买《艺术丛编》第二年分六册，《说文古籀补》二册，《字说》一册，《名原》一册，共银廿三元，合券三十八枚。又家所寄糟鸡一合，自所买火腿一只，又贻冬笋九枚。

十日 晴，大风。星期休息。午后子佩来。

十一日 晴。上午分送图书分馆、钱均夫、齐寿山《新青年》各一册。又寄季巿一册并函。赠戴螺舲笋三枚。下午得徐宗伟函，即复。陈师曾与好大王陵专拓本一枚。又同往留黎厂买杂拓片三枚，一元。又《曹全碑》并阴二枚，二元。

十二日 晴。无事。

十三日 晴。晚王铁如来。

十四日 晴。下午得丸善书店信。

十五日 晴。上午得宋芷生明信片，十一日发。午二弟至部，并邀齐寿山往和记饭。晚游小市。

十六日 晴。上午师曾赠古景印本四纸。夜子佩来。

十七日 昙。星期休息。上午许骏甫来。午后往留黎厂买十二辰镜一枚，券十元。《元显魏墓志》盖一枚，二元。又在青云阁买《隋唐以来官印集存》一册，六元。下午铭伯先生来。

十八日 昙。下午同陈师曾往留黎厂买西纸五十枚归。夜钱玄同来。

十九日 晴。上午丸善寄来书籍一包，即分寄越。午后往孔庙演礼。

二十日 晴。午后寄羽太家信并泉卅，又东京堂泉三。夜往国子监宿。

二十一日 晴。晨祀孔执事毕归寓卧。午后复往部少留。

二十二日 晴。上午得丸善信，即复之。晚杜海生来，交与泉百，汇越中用。夜得和荪信，十九日发。

二十三日 昙。上午陶念钦先生来。晚同二弟往洙邻家饮。夜雨。

二十四日 雨。星期休息。下午风。无事。

二十五日 晴，风。午后往留黎厂买未央东阁瓦拓片一枚，券一元。又买青羊竟一枚，“日有憙”竟一枚，合券十一元。夜子佩来。

二十六日 昙。上午寄和孙信。午后理发。收本月奉泉三百。

二十七日 昙。午后同师曾至其寓借书。寄家本月用泉百，海生汇款。

二十八日 昙。午后同戴螺舲游小市。下午小雨。夜钱玄同来。

二十九日 晴。上午得宋知方信，二十四日发。午后往留黎厂买得《更封残画象》一枚，《翟蛮造象》一枚，共二元。晚小雨。

三十日 晴，风。上午寄马叔平信。寄三弟《自然史》一册。得封德三信。午后游小市。夜潘企莘来。

三十一日 晴。星期休息。午后往留黎厂买《石门画象》并阴二枚，《李洪演造象》一枚，《建崇寺造象》并阴二枚，《杨显叔造象》一枚，《张神龙息□茂墓记》一枚，共泉八元。





四月


一日 晴。上午寄季巿《新青年》并二弟讲义[7]共一卷。得丸善明信片。午后游小市。赙李梦周二元。得马叔平信。

二日 晴。午后自至小市游。

三日 晴。上午得东京堂寄书籍二册并信。得丸善信。

四日 昙。上午寄东京堂及丸善信各一。午后寄常毅箴信并书二册。

五日 昙。晚钱玄同、刘半农来。夜风。

六日 晴。上午得福子信，三月卅一日发。午后游小市。晚王式乾来。夜李霞卿来。宋子佩来。

七日 晴。星期休息。上午同二弟游留黎厂，又至公园饮茗，晚归。

八日 昙。休假[8]。上午得三弟及芳子信，四日发。下午铭伯先生来。

九日 昙。上午得福子照象一枚。得丸善信。夜诗荃来。

十日 昙。上午得二弟妇信，六日发。得许诗荃信。夜常毅葴抱其孺子来，并交券十五元，买《殷文存》及《古明器图录》去。

十一日 昙。上午赠陈师曾《张奢碑》一枚。午后往中国银行汇家用泉七十，上月分。下午同陈师曾往留黎厂同古堂代季巿刻印，又自购木印五枚，买印石一枚，共六元。往德古斋买《□朝侯小子残碑》阴一枚，二元。又《杜等造象》四枚，三元。晚寄许诗荃信。

十二日 晴。午后东京羽太家寄来煎饼二合。

十三日 晴，大风。无事。

十四日 晴，大风。星期休息。上午往圣安寺弔许季上夫人。午后往留黎厂，以重出拓片就德古斋易他本，作券廿，先取残画象一枚，作券四元。又买北齐翟煞鬼墓记石一方，券廿，云是福山王氏旧物，后归浭阳端氏，今复散出也。下午马幼渔来。李霞卿来。

十五日 晴，午后风。无事。

十六日 晴。下午自游小市。

十七日 晴。上午东京堂来信并书一包。下午风。

十八日 晴。夜宋子佩来。

十九日 晴。上午得丸善信。午二弟来部，同至和记饭，并邀齐寿山。晚往留黎厂取季巿印及所表字联，又取自刻木印五枚，工五元，所表拓本二十枚，工三元。

二十日 晴。上午得二弟妇信，十六日发。午后游小市。晚往铭伯先生寓，病未见，交出季巿印及对联于其工人，属转送。

二十一日 昙。星期休息。午后往留黎厂德古斋，得画象砖拓片五枚，言是大吉山房所臧，又孙世明等造象五枚，共券四元，仍以重出拓本直推算，又取《姚保显造石塔记》一枚，无直。夜钱玄同来。

二十二日 晴，晚风。无事。

二十三日 昙。夜蒋抑之来。

二十四日 晴。上午得二弟妇信。得丸善书二本。下午游小市。晚小雨。

二十五日 晴。夜李霞卿来。风。

二十六日 晴。下午收本月奉泉三百。晚钱玄同来。

二十七日 晴，下午风。无事。

二十八日 晴。星期休息。午前往留黎厂买专拓九枚，二元，重本直易讫。又买韩显宗及赵氏墓志各一枚，共五元；造象三种四枚，共六元。午后铭伯先生来。下午鹤庼先生来。风。

二十九日 晴。午后往中国银行汇泉九十，本月家用。戴芦舲贻腊肉一包。夜魏福绵来。雨。

三十日 雨。上午为二弟寄小包一于家。午后晴。





五月


一日 晴。无事。

二日 昙。下午往铭伯先生寓。晚玄同来。夜小雨。

三日 昙。午后往留黎厂，得玉函山隋唐造象大小卅五枚，《郗景哲等残造象》一枚，作直四元，以重出拓本易之。又得周《王通墓志》一枚，一元。晚得李霞卿信。夜潘企莘来。

四日 晴。无事。

五日 昙。星期休息。上午韩寿晋来。下午王式乾来，付与泉七十，并前徐宗伟所假泉十共八十，汇作四月家用。晚风。

六日 晴。上午寄季巿《新青年》第四本乙本。午后游小市。夜蒋抑之来。

七日 晴。夜宋子佩来。

八日 晴。夜宋子佩来。

九日 晴。午后得东京堂明信片。往留黎厂买杂伪拓片六枚，二元。又取所表拓本廿一枚，工三元。晚澄云堂人来，选买端氏藏石拓片六种十八枚，五元。

十日 昙。午二弟来部，同齐寿山至和记饭。下午雨。寄伍仲文信。

十一日 雨。晚以师曾函往朱氏买专拓片，并见泉二，复云拓片未整理，泉收也。

十二日 晴。星期休息。下午昙，雷。得沈尹默信。夜钱玄同来。

十三日 晴。上午师曾交朱氏所卖专拓片来，凡六十枚，云皆王树枬所藏，拓甚恶，无一可取者。下午往留黎厂买《文士渊造象》二枚，题名残石一枚，杂专拓片七枚，各一元。晚铭伯先生携诗英来，云季巿眷明日行。[9]

十四日 晴。晚宋子佩来。夜失眠。

十五日 晴。下午昙。无事。

十六日 晴。令图书分馆庖人治晚肴，月泉五元五。

十七日 昙。午后往留黎厂付表拓本。寄李遐卿信。

十八日 昙。上午徐以孙来。东京堂寄来书籍一包。晚往铭伯先生寓。

十九日 昙，大风。星期休息。小疾。

二十日 晴。头及四支痛。

二十一日 晴。许季上赠《梦东禅师遗集》一本。家寄来茗一合。晚服规那。

二十二日 晴。午后理发。晚寄子佩信。夜钱玄同来。失瞑。

二十三日 昙。午后往图书分馆。往留黎厂德古斋买得恒农墓专拓片大小百枚，内重出二枚，二十四元。《江阿欢造象》一枚，《讳德墓志》一枚，各二元。夜雨。

二十四日 雨。上午得伍仲文信，廿日发。得三弟妇信。晚假于紫佩券廿。

廿五日 雨。下午得李霞卿信并帖签廿四枚。

廿六日 昙。星期休息。午后晴。铭伯先生来。晚得宋子佩信并为代购书箱四，连架二，共值券二十三元，付讫。夜失睡。

廿七日 晴。午后收本月奉泉三百。往留黎厂买马祠伯、殷双和造象各一枚，六角。往大栅阑买草冒一枚，二元。晚小雨。夜钱玄同来。

廿八日 晴。午后往中国银行汇家用泉百。晚寄铭伯先生信。子佩来。

廿九日 晴。上午孙伯康来，持有郦藕人信。得许季巿信，廿三日发，午后复之。师曾持《黄初残石》拓片来，凡三石，云是梁问楼物，欲售去，因收之，直券廿。下午往留黎厂收《武猛从事□□造象坐》拓片二枚，一元四角。夜雷雨。

卅日 晴。上午得铭伯先生信。晚雷雨。

卅一日 晴，风。上午东京堂寄来《新進作家叢書》五册。午后二弟来部，同至东升平园浴，又至大栅阑内联升为丰定制革履。又由留黎厂德古斋假《嵩山三阙》全拓一卷而归。





六月


一日 晴。上午同二弟往大学校访蔡先生及徐以孙，阅《支那美術史彫塑篇》。午在第一春饭。午后游公园，遇小风雨，急归已霁。寄铭伯先生信。

二日 晴，风。星期休息。午后得徐以孙信并《吕超墓志》拓片一枚，及家臧金石小品拓片二十一枚，昨发。

三日 晴。上午得徐以孙信并转寄顾鼎梅所赠残石拓片九枚。二弟往邮局寄家用泉百，上月分。

四日 晴。上午得东京堂信。午后往留黎厂德古斋买《嵩山三阙画象》拓本一分计大小三十四枚，券三十六元。又晋残石并阴合一枚，一元。又至震古斋买《朱博残石》一枚，四元；《刘汉作师子铭》一枚，五角；《密长盛造桥碑》并阴二枚，一元；《千佛山造象》十二枚，二元；《云门山造象》十枚，一元。晚德古斋人来，为拓《库汗安洛象》及《翟煞鬼记》各六枚。风。

五日 晴。上午赠徐以孙《库汗安洛造象》、《翟煞鬼记》拓本各一枚，二弟持去。

六日 晴。上午得杨莘士信。晚李遐卿来。帖估来，买《仓龙庚午石》一枚，一元。

七日 晴。无事。

八日 晴。晚宋紫佩来。铭伯先生来。夜钱玄同来。

九日 昙。星期休息。下午洙邻兄来。

十日 晴。午后往留黎厂买《里社残碑》并阴二枚，似晋刻，又《元思和墓志》一枚，共券十二元，其内六元以售去之重出拓本抵消讫。

十一日 晴。上午寄杨莘士信。夜风，又雷雨。作《吕超墓志》跋[10]。

十二日 昙。上午寄以孙先生信。晚得铭伯先生信并肴二品。夜雷雨。

十三日 晴。夏节休假。无事。

十四日 晴。上午收东京堂所寄书籍一包。

十五日 晴。晚宋紫佩来。商契衡来。

十六日 晴。星期休息。上午铭伯先生来。午后寄常毅葴信并还与《中国学报汇编》五本。

十七日 晴。上午寄季巿《新青年》及二弟讲义共一卷。寄二、三弟妇信。

十八日 晴，热。托齐寿山买羔皮五件，计直共券百，午后作二包寄家。

十九日 晴。上午钱稻孙赠《示朴斋骈文》一册。午后寄季巿信。晚宋紫佩来。夜李霞卿来。雷雨。

二十日 晴。晨二弟发向越中。晚得钱玄同信。夜雷雨。

二十一日 雨。上午寄沈尹默信。

二十二日 晴。上午寄羽太家信并泉卅，七月至九月分。午后往留黎厂德古斋买《郎邪台刻石》拓本一枚，又汉画象一枚，有字，伪刻，共券六元。又在神州国光社买《神州大观》第十三集一册，石印《古泉精选拓本》二册，亦共券六元。下午得和孙信，十八日潞城发。晚小风雨。得沈尹默信。夜钱玄同来。

二十三日 晴。星期休息。上午子佩来。午后往铭伯先生寓。下午得以先生信，附介绍函二封。

二十四日 晴。上午得中西屋明信片。得伊文思书馆寄二弟信。代二弟寄大学文科教务处信，内试卷也。寄二弟信，附钱玄同笺（七四）。寄和孙信。夜李遐卿来。得三弟妇及丰、晨合照象一枚，廿日寄。

二十五日 晴。上午得二弟明信片，廿二日沪发。午雨一陈。晚衡山先生来。

二十六日 雨。上午得三弟信，十八日发（三二），又一函，廿二日发（三三）。得二弟明信片，廿一日南京发。寄二弟信，附与二弟及三弟妇笺，又以孙先生介绍拓专函二封。下午收本月奉泉三百。晚晴。

二十七日 晴。上午往中国银行汇本月家用泉百并函（不列号）。代二弟寄实业之日本社银三円六十钱，定《婦人世界》，从七月起。午后往留黎厂商务馆预约《愙斋集古录》一部，付半价，合券十三元五角。又买古币四枚，一元；《马氏墓志》一枚，一元。晚钱玄同来。夜子佩来还泉廿，又交宋孔显还二弟泉廿，赠以白玫瑰酒一罂。

二十八日 晴，大热。下午得浙江旅津公学[11]函。晚雨。

二十九日 晴。上午得二弟信，廿五日越中发（卅四）。下午得中西屋寄二弟书一包，又丸善者一包，似误。访洙邻兄寓不得，因寄一函。夜孙伯康来别，言明日晨归。

三十日 昙。星期休息。晚钱玄同来。





七月


一日 晴。上午寄二弟信（七十六），并书二本一包。得丸善信并书一包，又中西屋书一包，各一本，皆二弟所定。得家所寄茗二合。

二日 晴。上午寄二弟书二本一包。午同齐寿山至公园，下午从留黎厂归。

三日 晴。上午得丸善信并书二本一包。晚李遐卿来。

四日 昙。晨得二弟信，六月廿八日发（三八），又一函，卅日发（三九）。上午寄二弟信，附试卷一本（）。晚雷雨。

五日 晴。上午寄徐以孙先生信。下午得钱玄同信，夜复之。王式乾来假中券卅。

六日 晴。上午得丸善信并书一本。患咳，就池田医院诊，云是气管炎也，与药二种。夜小雨。

七日 昙。星期休息。下午晴。铭伯先生来。

八日 晴。上午往池田医院诊。午得二弟信，四日发（四十）。

九日 晴，风。上午得二弟信，内《不自然淘汰》[12]译稿一篇，五日发（四十一）。得孙伯康明信片，五日杭州发。寄二弟信（七八）。寄丸善信。午后往留黎厂德古斋买《汉黄肠石题刻》大小六十二枚，券十三元；晋《张朗墓碑》并阴二枚，云是日本人臧石，券五元。夜录二弟译稿竟。

十日 晴。无事。

十一日 晴。上午寄钱玄同信。

十二日 晴。休假。上午得二弟信，八日发（四二）。得钱玄同信。午后往留黎厂。又往西升平园理发并浴。夜钱玄同来。

十三日 晴。上午得三弟信，附重久笺，八日发。寄二弟信并六月家用泉百（七九）。午得二弟所寄专拓片一包，九日发。夜轻雷。粘专拓。

十四日 晴。星期休息。上午得二弟信片，十日发。得玄同信。晚冯克书来，字德峻，旧越师范生，今在高师。夜范云台、许诗荃来谈。小雷雨。拓大同专二分。失眠。

十五日 晴。上午寄二弟信，附与三弟及重久笺各一（八○）。得二弟信，十一日发（四三）。得李遐卿信。晚钱玄同来并交代领二弟六月上半薪水泉百廿。得刘半农信。

十六日 晴。上午寄刘半农信。晚刘历青来。夜雨。

十七日 昙。上午得二弟信，十三日发（四四），又专拓一包，同日付邮。寄二弟《希腊文学研究》一册。午晴。往池田医院诊。夜雷雨。

十八日 晴。上午得二弟信并译文一篇，十四日发（四五）。寄二弟信（八一）。晚小雨一陈。

十九日 晴。上午得羽太家信，十日发。午后往留黎厂买《比丘惠晖等造象记》并象后刻经共三枚，一元。大学送二弟六月下半月薪水百廿至，代收之。夜雨。

二十日 晴。上午得二弟信并译稿一篇，十六日发（四六）。寄钱玄同信。午后齐寿山遣工来，付与泉二百。下午小雨即止。得二弟所寄书籍一包，十六日付邮。晚宋子佩来。夜钱玄同来，交与二弟十四日所寄译文一篇，并自所作文一篇[13]。

二十一日 晴。星期休息。上午得刘半农信。下午寄二弟信（八二）。往铭伯〖伯〗先生寓。晚王式乾来假泉十。李遐卿来。夜大雨。

二十二日 雨。上午寄铭伯先生信。

二十三日 昙。上午得二弟信，十九日发（四七）。寄东京堂书店泉廿。

二十四日 晴。下午杜海生来。夜雷雨。

二十五日 晴。晨得二弟信，廿一日发（四八）。得丸善信二函。上午寄沈尹默信。寄二弟信（八三）。

二十六日 晴。上午收本月奉泉三百。午往杜海生寓交见泉百汇家，取据归。得二弟所寄书籍一本，译稿一篇，专拓四枚，廿二日付邮。晚得沈尹默信并诗。夜宋子佩来。

二十七日 晴。上午得二弟信，廿三日发（四九）。

二十八日 晴。星期休息。下午寄沈尹默信。李遐卿来。夜王式乾来还券卅，见泉十。盛热，失眠。

二十九日 晴。上午寄二弟信，附海生汇款据一枚（八四），又别寄《実用口語法》一册。往中国银行汇本月家用泉百。得二弟信，附《吴郡郑蔓镜》拓片[14]二纸，廿五日发（五十）。夜钱玄同来并持来《伊勃生号》十册。

三十日 昙，上午大雨。汤尔和赠《蝎尾毒腺之组织学的研究报告》一册，稻孙持来。午后晴。

三十一日 晴。上午寄二弟信（八五）并《伊孛生》一册。送《伊孛生》于铭伯先生一册，又寄季巿一册。往日邮局以券二十三枚引换《殷虚卜辞》一册，阅之，甚劣。午后往留黎厂买《会仙友题刻》及《司马遵业墓志》各一枚，共券五元。下午刘半农来。夜雨。





八月


一日 小雨。上午得二弟信，廿八日发（五一）。寄家师范校简章四本。夜李遐卿来。

二日 雨。上午寄二弟信（八六）。晚晴。夜雨。

三日 雨。上午得二弟信并竟拓三枚，卅日发（五二）。

四日 昙。星期休息。下午铭伯先生来。晚晴。

五日 晴。上午得季巿信，七月卅日发。寄二弟信（八七）。午后往留黎厂同古堂取所刻印章二枚，石及工价共券五元。下午得李遐卿信，附《大学日刊》一枚。夜钱玄同来并交二弟七月上半月薪水泉百廿。

六日 晴。上午得二弟信，二日发（五三）。得孙伯康信片，一日发，即答讫。下午刘半农、钱玄同来。许诗荃及其弟来。

七日 晴。下午洙邻来。夜子佩来。

八日 晴。上午得二弟信，四日发（五四）。寄二弟信（八八）。午后往留黎厂买“小泉直一”一枚，“布泉”二枚，小铜造象二坐，无字，共券六元。往青云阁买信笺一合，履一两，共券三元。下午得刘半农信。往铭伯先生寓还书，并交竟拓一枚，托转寄汴。夜雨。

九日 晴。上午赠师曾竟拓一枚。下午以银一元得小铜造象一区，沈氏物。夜潘企莘来。

十日 晴。上午得二弟信，六日发（五五）。得东京堂信片。寄蔡先生信。下午寄东京堂信。寄沈尹默信。夜雨。

十一日 雨。星期休息。晨寄二弟信（八九）。午后晴。游留黎厂，出青云阁至升平园理发并浴。晚复雨。

十二日 晴。休假。上午得二弟信，八日发（五六），即答（九十）。下午得沈尹默信，即答。收胡适之与二弟信。晚轻雷。

十三日 晴。上午收东京堂寄杂志六本，又别封一本。往浙江兴业银行写沪取汇券[15]一枚。夜校碑。

十四日 晴。晨得二弟信并专拓一枚，十日发（五七）。上午寄二弟信，附胡适之笺及汇券，计旅费及买书泉共百（九一）。寄徐以孙先生信并专拓片一束，“龟鹤齐寿”泉、吕超墓竟拓各一枚。

十五日 昙。上午得二弟函，内译稿一篇，十一日发（五八）。得钱玄同信，午后复之。夜紫佩来。

十六日 晴。上午得福子信，十日发。夜玄同来并交二弟薪水百廿，七月下半。

十七日 晴。上午得二弟信并《维卫象记》拓片一枚，十三日发（五九），又书一包，附文稿一篇，同日付邮。寄二弟信，附与二弟妇笺一枚（九二）。午后往留黎厂买杂汉画象六枚，《白驹谷题字》二枚，共券六元。下午得李遐卿信。夜刘半农来。

十八日 晴。星期休息。上午得二弟明信片，十四日发。下午往铭伯先生寓。晚大雷雨一陈。少顷月出。

十九日 晴。上午寄二弟信（九三）。

二十日 晴。午后得徐以愻先生信。得二弟信，附二弟妇笺，又镜拓片四枚，十六日发（六十）。

二十一日 晴。上午得二弟信，十七日发（六一）。寄二弟信，附与二弟妇笺（九四）。寄季黻信。午后铭伯先生送肴二器。夜李遐卿来。

二十二日 晴。上午寄徐以孙先生信。午后往留黎厂。

二十三日 昙。上午得二弟信，十九日发（六二）。午晴。晚杜海生来。夜子佩来。

二十四日 拂晓雨，晨霁。上午寄二弟信（九五）。下午又雨。

二十五日 昙。星期休息。上午得二弟信并译文二篇，廿一日发（六三），午寄复信（九六）。寄钱玄同信。下午铭伯先生来。夜雨。

二十六日 雨。上午得蔡谷青函并通知书一件，廿二日发。收奉泉三百。

二十七日 小雨。上午寄蔡谷青信。下午得孙伯康明信片，二十一日东京发。夜钱玄同来。伤风发热。

二十八日 晴。上午得二弟信并译稿一篇，廿四日发（六四），即复（九七）。午后寄蔡先生信。令刘升往中国银行汇本月家用泉百。晚铭伯先生来。夜得李遐卿信。

二十九日 晴。上午寄宋子佩信并还书。得汤尔和信。午后往留黎厂买《杨宣碑》一枚，《广业寺造象碑》一枚，共券四元。下午刘半农来，交与二弟所译小说二篇、《随感录》[16]一篇。夜得蔡先生信。

三十日 晴。上午得宋知方信，廿六日杭州发。寄二弟及三弟信（九八）。寄汤尔和信。午后往杜海生寓交泉百，取汇据一枚。下午得刘半农信，即复。夜子佩来。服规那丸四。

三十一日 晴。上午得丸善信并《法国文学》一册。得孙伯康信，廿五日发。午得［？］往齐寿山家饭，同坐张仲苏、王画初、顾石君、许季上、朱孝荃、戴螺舲，共八人。晚往铭伯先生寓。夜李遐卿来假去见泉十五。





九月


一日 晴。星期休息。上午得二弟信，附专拓二枚，廿八日发（六五）。

二日 晴。上午寄三弟信，附汇据一枚，计泉百，上月及本月家用，又附通知书一函（九九）。午后得东京堂信，即复。寄孙伯康信又规程一束。

三日 晴。上午得二弟信，卅日发（六六）。下午雨。

四日 晴。上午寄刘半农信并文一篇[17]，杂志八本。下午得玄同来信。晚往铭伯先生寓。王式乾来假去券。

五日 晴。上午寄钱玄同信。晚宋子佩来。

六日 晴。上午得二弟信，二日发（六七）。寄宋知方信。

七日 晴。上午托朱孝荃买《大乘法苑义林章记》一部七本，券三元。午后往留黎厂买汉专拓片三枚，杂造象拓片十枚，共券五元。

八日 晴。星期休息。李匡辅母故，设奠于广惠寺，上午赴吊并赙四元。夜发热，服规那丸二。

九日 昙。上午得二弟信片，六日上海发。下午往午门，出公园归寓已晚。夜铭伯先生来。服规那丸四粒。

十日 晴。上午胡君博厚来托为入学证人。午后小雨。往大学作证讫，访尹默，又遇幼渔，谈少顷出。晴。夜二弟到京，持来茗一大合，干菜一筐，又由上海购来书籍六种十三册，合券十二元，目在书帐。子佩、遐卿由驿同来，少坐去。谈至夜分睡。风。

十一日 晴。上午见三弟信，二弟持至。夜钱玄同来。

十二日 昙，午后晴。晚铭伯先生来。夜买慈善救济券二条。

十三日 晴。晚往铭伯先生寓。夜食蟹二枚。

十四日 晴，风。上午许季上赠天竺佛迹影片十一枚。

十五日 晴。星期休息。下午食蟹二枚。

十六日 昙。上午得羽太家信，七日发。得孙伯康信片，八日发。晚寄铭伯先生信。夜小风雨。

十七日 晴。上午寄羽太家信。午后寄玄同信。晚雨一陈霁。夜复寄玄同信。寄鸡声堂[18]信，二弟写。

十八日 晴，风。上午寄家果饵一合。午后往留黎厂买北周《华岳颂》并唐刻后碑共二枚，券二元。下午支本月奉泉百五十。晚杜海生来。夜濯足。

十九日 晴，风。阴历中秋，休假。午后洙邻兄来。下午小雨即晴。刘半农来。许季上来。晚铭伯先生送食物二器。

二十日 晴。下午同戴芦舲游小市。

二十一日 晴。下午往留黎厂买《殷虚书契精华》一册，券三元；《涵芬楼秘笈》第三至第五集共二十四册，券十二元。托刘半农卖去《殷虚卜辞》，得日金券廿元。晚赵鹤年君来。夜铭伯先生来。

二十二日 晴。星期休息。无事。夜录《唐风楼金石跋尾》起。

二十三日 晴。无事。

二十四日 昙。上午校《鲍氏集》[19]。夜宋子佩来。

二十五日 昙。午后寄赵绍仙信。下午校《鲍集》讫。季巿夫人讣至，赙银四元，托协和汇寄。得王式乾信。晚赵绍仙来。夜风。

二十六日 晴。上午寄王式乾信。下午收本月奉泉百五十。晚杜海生来，交与泉二元，曾吕仁母寿屏资也。夜宋子佩来。作《随感录》一篇[20]，四叶。

二十七日 晴。下午寄羽太家信并泉廿。往留黎厂买专拓片二十枚，券二元。夜大风，小雷雨，杂少许雹。

二十八日 晴。午后往留黎厂买瓦当拓片枚，币六元。又《中国名画》廿集一册，三元。

二十九日 晴，风。下午王式乾来，付与泉七十八元，合前假券，折见泉百，汇家用。夜得李遐卿信。钱玄同来。

三十日 晴，风。下午收蟫隐庐书目一册。





十月


一日 晴。休假。下午铭伯先生来。

二日 晴。上午寄家信并泉七十，上月家用。午后理发。

三日 昙。上午寄李遐卿信。午雨。下午寄还丸善英文书一册。晚晴，又雨。

四日 晴。午后往留黎厂。

五日 晴，大风。无事。

六日 晴，风。星期休息。下午钱玄同来。二弟发热卧，似流行感冒。

七日 晴。自发热。上午与潘企莘信，属请假。得二弟妇信，三日发。晚寄刘半农信。夜潘企莘来。服规那丸五。

八日 晴。续病假。上午得李遐卿信。服规那丸四。

九日 大风，小雨。续病假。下午得刘半农信。服规那丸四。

十日 晴。休假。上午许季上来。午后李遐卿来。晚刘半农、宋子佩来。

十一日 晴。续病假。午后齐寿山来。下午戴芦舲来。托子佩买绒裤二要，券八元；兜安氏补肺药四合，券五元，与二弟分服。

十二日 晴，风。上午寄三弟信。寄丸善书店信。夜子佩来。

十三日 晴，风。星期休息。无事。

十四日 晴。上午二弟往日邮局取《仏教之美術及歷史》一册来，价日金五円六角，合券七元。夜钞《唐风楼金石文字跋尾》讫，连目录共六十四叶。

十五日 晴，风。无事。夜写《淮阴金石仅存录》起。

十六日 晴。上午得徐宝谦信。午后往留黎厂定刻印，计“周氏”二字连石值券二元。买《三公山碑》并侧二枚，汉画象二枚，共券四元；魏、齐造象三种九枚，六元；《韩木兰墓铭》一枚，一元。

十七日 昙。午后游小市。雷、雹一阵霁，大风。得邵仲威、胡芬舟讣，各赙二元。

十八日 晴。上午得杜海生信。

十九日 晴。上午得二弟妇及三弟妇信。午后访杜海生，交泉六十。取印。

二十日 晴。星期休息。上午寄二、三弟妇信。午敦古谊帖店来，留造象三种，未议价。下午铭伯先生来。夜得李遐卿信，取同学会[21]帐目，属二弟明日与之。大风。

二十一日 晴。上午收三弟所寄德文书四本，十七日付邮。得东京羽太家信，五日发。午后往留黎厂敦古谊帖店买定造象二种八枚，券五元；卖与禹陵窆石拓本一枚，作券二元，添付券三元讫。

二十二日 晴。无事。

二十三日 晴。无事。

二十四日 晴。上午得三弟信。寄家信并本月用泉百，由海生汇。

二十五日 晴。夜宋子佩来。

二十六日 晴。上午收本月奉泉三百。下午访杜海生，补交泉四十。

二十七日 晴。星期休息。上午铭伯先生来。午后同二弟往留黎厂买《薛广造象》一枚，《合村长幼造象》四枚，各券三元。又《卢文机墓志》一枚，券一元。复至观音寺街青云阁饮茶，傍晚步归。寄东京堂书店信。

二十八日 昙，风。下午得李遐卿信。

二十九日 晴。上午寄王式乾信。

三十日 晴。上午寄季巿《新青年》五之一、二各一本，《部令汇编》一本。

三十一日 晴。下午得王式乾信。





十一月


一日 昙。上午得钱玄同信，午后复。小雨即止。夜作《随感录》二则。[22]

二日 晴，风。上午寄家信并泉九十，上月分。晚子佩来。

三日 晴。星期休息。夜钞《淮阴金石仅存录》并讫，总计八十九叶。雨。

四日 雨不止歇。无事。

五日 晴。无事。

六日 晴，风，始冰。午后寄钱玄同信，附二弟信。

七日 晴。无事。夜得钱玄同信。

八日 晴。午后得潘企莘信。买靴一两券三元。夜濯足。

九日 晴，风。上午得三弟信。午后服燕氏补丸四粒。晚泻三次。

十日 晴。星期休息。徐吉轩祝其父寿，午往并出屏资三元。范吉六嫁女，出幛资二元。午后李遐卿来。铭伯先生来。

十一日 晴。午后往观音寺街买绒衣一件，手衣一双，共券五元，又买食品少许。

十二日 晴。上午寄王式乾信。下午朱孝荃赠麻菌二束，晚铭伯先生来，分赠一束。

十三日 晴。上午得东京堂信片，二日发。午后二弟来部，同至留黎厂，在德古斋买《陆绍墓志》一枚，《永平残造象》一枚，《比丘道造象记》并侧三枚，共券四元。又由青云阁出至升平园浴。晚钱玄同来。夜风。

十四日 晴。上午得李遐卿信。午后寄铭伯先生信。夜宋子佩来。

十五日 晴。无事。

十六日 微雪即止。无事。

十七日 晴。星期休息。上午许季上来。晚得钱玄同信。

十八日 晴。下午寄钱玄同信。夜得王式乾信。

十九日 晴。午后往瑞蚨祥买手衣二具，围巾二条，共券十八元，与二弟分用。又至信昌药房买碘钾二盎斯，苦味丁几五十格伦，共券二元二角。夜蒋抑之来。

二十日 晴。上午得二弟妇信。午后师曾持梁文楼所藏拓本数种来，言欲售，因选留《贾公阙》一枚，元公、姬氏墓志残石拓本各一枚，共券十六元。买鸡那霜丸一瓶，燕医生除痰药一瓶，共券七元。

二十一日 昙。上午东京堂寄到书籍五本。午后往中国银行汇本月家用泉百并信。夜大风。

二十二日 晴，风。无事。

二十三日 晴。夜季自求来。

二十四日 晴。星期休息。无事。

二十五日 晴。无事。

二十六日 晴。下午收本月奉泉三百。捐于欧战协济会[23]卅。

二十七日 晴。下午往留黎厂商务印书馆取《愙斋集古录》一部二十六册，付足预约后半价券十八元。

二十八日 晴。休息。下午铭伯先生来。晚刘半农、钱玄同来。

二十九日 昙。休假。下午雨雪。许季上来。夜风。

三十日 晴，风。晚得王式乾信。





十二月


一日 晴。星期休息。无事。

二日 晴。上午寄家信并泉七十又五，前月分。下午往留黎厂买《攀古楼汉石纪存》一册，券一元。晚铭伯先生送肴二种。

三日 晴。午后理发。又买Pepana[24]一合，券六元。

四日 晴。晚钱玄同来。

五日 晴。无事。

六日 晴，风。上午寄家小包一。午二弟至部，邀齐寿山同至和记饭。夜宋子佩来。得李遐卿信。

七日 晴，风。无事。

八日 晴。星期休息。午后李遐卿来还泉十五，合券卅二元。潘企莘来。张协和来。

九日 晴。午后假与协和泉百。

十日 昙。午从齐寿山假泉百，转假协和。午后晴。得丸善信片。

十一日 晴。晚钱玄同、刘半农来。

十二日 晴。无事。

十三日 晴，晚风。无事。

十四日 晴。午后往留黎厂买《皆公寺尼道仕造象》一枚，《郭始孙造象》四枚，共券三元。

十五日 晴。星期休息。午后铭伯先生来。

十六日 晴。上午东京堂寄来书籍两本。晚宋子佩来。

十七日 晴。晚铭伯先生来。夜刘半农、钱玄同来。

十八日 晴。下午寄羽太家信并泉。

十九日 雨雪。无事。

二十日 雨雪。上午寄三弟信。

二十一日 晴，下午昙。无事。

二十二日 晴，风。星期休息。刘半农邀饮于东安市场中兴茶楼，晚与二弟同往，同席徐悲鸿、钱秣陵、沈士远、君默、钱玄同，十时归。

二十三日 晴。休假。午后铭伯先生来。

二十四日 晴。上午寄许季巿《新青年》二本，又三弟一本并书二册一包。

二十五日 晴。休假。下午得二弟妇信。晚洙邻兄来。

二十六日 晴。上午寄二弟妇信。收本月奉泉三百。晚往东板桥马幼渔寓，吴稚晖、钱玄同及二弟俱先在，陈百年、刘半农亦至，饭后归。

二十七日 晴。午后往留黎厂买“安邑”币二枚，券三元。又《西狭颂》、《五瑞图》一分三枚，六元；残石二枚，二元；无名画象一枚，二元。晚王式乾来。夜得李遐卿信。

二十八日 晴。上午寄家信并泉百。午二弟至部，邀齐寿山同往和记饭。夜宋子佩来。

二十九日 晴。星期休息。午后许诗荃、诗荀来。铭伯先生来。下午陈百年、刘半农、钱玄同来。得三弟信，二十五日发。

三十日 晴。还齐寿山泉百。夜寄李遐卿信。

三十一日 昙。上午寄家信并泉七十，又代寿山制衣泉三十。东京堂寄来书籍二本。夜铭伯先生贻肴二器。夜大风。





书帐


元固墓志一枚 四·○○ 一月二日

殷虚书契考释一册 七·○○ 一月四日

殷虚书契待问编一册 二·五○

唐三藏取经诗话一册 一·五○

校官碑一枚 二·○○ 一月二十日

李琮墓志连侧一枚 一·五○

魏法兴等造象一枚 ○·五○

张寿残碑一枚 ○·五○ 一月廿七日

冯晖宾造象四枚 一·五○

释教画象二枚 三·○○二四·○○○

瘗隺铭拓本一枚 五·○○ 二月三日

醉醒石二本 六·○○ 二月六日

曹续生铭记一枚 一·○○ 二月十日

马廿四娘买地券一枚 一·○○

殷文存一册 七·○○ 四月售出

神州大观第十二集一册 三·○○ 二月十七日

写礼庼遗著四册 三·○○

江宁金石记二册 二·○○

元纂墓志一枚 五·○○ 二月二十四日

兰夫人墓志一枚 二·○○

碑别字二册 二·○○三七·○○○

张僧妙碑一枚 二·○○ 三月三日

姚伯多等造象四枚 二·五○

锜双胡等造象四枚 二·五○

苏丰国等造象二枚 一·○○

合邑人等造象一枚 宋芷生寄 三月四日

陈氏合宗造象四枚 同上

艺术丛编第二年分六册 三四·○○ 三月九日

说文古籀补二册 二·二○

字说一册 ○·八○

名原一册 一·○○

好大王专一枚 师曾赠 三月十一日

杂拓片三枚 一·○○

曹全碑并阴二枚 二·○○

元显魏墓志盖一枚 二·○○ 三月十七日

隋唐以来官印集存一册 六·○○

未央东阁瓦拓一枚 一·○○ 三月二十五日

更封残石一枚 一·○○ 三月二十九日

翟蛮造象一枚 一·○○

石门画象并阴二枚 二·五○ 三月卅一日

李洪演造象一枚 二·五○

建崇寺造象二枚 二·○○

杨显叔造象一枚 ○·五○

张神龙息墓记一枚 ○·五○六八·○○○

□朝侯小子残碑阴一枚 二·○○ 四月十一日

杜等造象四枚 三·○○

残画象一枚 四·○○ 四月十四日

孙世明等造象五枚 二·○○ 四月廿一日

画象砖五枚 二·○○

画象砖九枚 二·○○ 四月二十八日

韩显宗墓志一枚 四·○○

赵氏墓志一枚 一·○○

安鹿交村造象一枚 一·○○

僧晕造象一枚 三·○○

范国仁造象二枚 二·○○二六·○○○

玉函山隋唐造象卅五枚 四·○○ 五月三日

郗景哲等造象残石一枚

王通墓志一枚 一·○○

杂伪拓片六枚 二·○○ 五月九日

端氏臧石拓片六种十八枚 五·○○

王氏臧专拓片六十枚 三·○○ 五月十一日

文士渊等造象并阴二枚 一·○○ 五月十三日

题名残石一枚 一·○○

专拓片七枚 一·○○

梦东禅师集一册 许季上赠 五月二十一日

恒农墓专拓本百枚 二四·○○ 五月二十三日

江阿欢造象一枚 二·○○

讳德墓志一枚 二·○○

北齐造象二种二枚 ○·六○ 五月二十七日

黄初残石三枚 二○·○○ 五月二十九日

武猛从事□□造象坐二枚 一·四○六八·○○○

吕超墓志拓一枚 徐以先生寄 六月二日

金石小品拓片廿一枚 同上

残石拓片九枚 顾鼎梅赠 六月三日

嵩山三阙画象大小卅四枚 三六·○○ 六月四日

晋残石并阴合一枚 一·○○

朱博残石一枚 四·○○

刘汉作师子铭一枚 ○·五○

密长盛造桥碑并阴二枚 一·○○

千佛山造象十二枚 二·○○

云门山造象十枚 一·○○

仓龙庚午残石一枚 一·○○ 六月六日

里社残碑并阴二枚 八·○○ 六月十日

元思和墓志一枚 四·○○

示朴斋骈文一册 钱稻孙赠 六月十九日

郎邪台刻石一枚 五·○○ 六月二十二日

汉画象一枚 一·○○

神州大观第十三集一册 二·七○

古泉拓选印本二册 三·三○

愙斋集古录预约 一三·五○ 六月廿七日

马氏墓志一枚 一·○○八五·○○○

汉黄肠石拓片六十二枚 一三·○○ 七月九日

张朗墓碑并阴二枚 五·○○

惠晖造象并刻经三枚 一·○○ 七月十九日

殷虚卜辞一册 二三·○○ 七月三十一日

会仙友题刻一枚 一·○○

司马遵业墓志一枚 四·○○四七·○○○

杂汉画象六枚 四·○○ 八月十七日

白驹谷题刻二枚 二·○○

杨宣碑一枚 二·○○ 八月廿九日

广业寺造象碑一枚 二·○○一○·○○○

大乘法苑义林章记七册 三·○○ 九月七日

汉专拓片三枚 一·○○

杂造象拓片十枚 四·○○

冕服考二册 二·○○ 九月十日

选适园丛书四种五册 五·○○

闲渔闲闲录一册 一·○○

古兵符考略残稿一册 一·○○

铁云臧龟之余一册 二·○○

面城精舍杂文一册 一·○○

周华岳颂并唐后碑二枚 二·○○ 九月十八日

殷虚书契精华一册 三·○○ 九月二十一日

涵芬楼秘笈三至五集廿四册 一二·○○

杂砖拓片二十枚 二·○○ 九月二十七日

瓦当拓片四十枚 六·○○ 九月二十八日

中国名画第廿集一册 三·○○四八·○○○

三公山碑并侧二枚 二·○○ 十月十六日

汉画象二枚 二·○○

洛音村人造象四枚 二·五○

李僧造象四枚 二·五○

牛景悦等造象一枚 一·○○

韩木兰墓铭一枚 一·○○

李元海等造象四枚 三·○○ 十月二十一日

合邑人等造象四枚 二·○○

东莞令薛广造象一枚 三·○○ 十月二十七日

合村长幼造象四枚 三·○○

卢文机墓志一枚 一·○○二三·○○○

陆绍墓志一枚 二·五○ 十一月十三日

永平残造象一枚 ○·五○

道造象并侧三枚 一·○○

蜀贾公阙一枚 六·○○ 十一月二十日

元公墓志一枚 五·○○

姬氏墓志一枚 五·○○

愙斋集古录廿六册 一八·○○ 十一月廿七日三八·○○○

攀古楼汉石纪存一册 一·○○ 十二月二日

皆公寺造象一枚 一·○○ 十二月十四日

郭始孙造象四枚 二·○○

汉残石并阴一枚 一·○○ 〔十二月二十七日〕

残石一枚 一·○○

西狭颂并前题二枚 三·○○

五瑞图连记一枚 三·○○

六朝画象一枚 二·○○一四·○○○

总计券四八八·○○○元，约合见泉三百元。



注释



[1] 厶 古“某”字。

[2] 指《欧洲文学史》讲义。周作人著，经鲁迅修改。

[3] 浙江第五中学同学会 指“绍兴中学旅京同学会”聚会。浙江第五中学，参见本卷第65页注〔5〕。

[4] 绍兴修志采访处 属绍兴劝学所，原拟修志，后未成。

[5] 番 量词，同“枚”，亦即“张”。

[6] 姚伯多、锜双胡、苏丰国造象记 全名为《姚伯多兄弟等造老君象记》（北魏太和二十年）、《锜双胡二十人等造石象记》（北魏神龟三年）、《苏丰国等造释迦象记》（隋开皇十八年），鲁迅曾抄录这三种造象记。

[7] 即周作人《欧洲文学史》讲义，参看本卷第317页注〔2〕。6月17日的讲义同此。

[8] 休假 本日为“国会成立纪念日”。第一次国会于1913年4月8日召开，1916年12月21日国会公布增加每年4月8日为国会成立纪念日。

[9] 季巿眷明日行 许寿裳（季巿）于1917年9月被教育部任命为江西教育厅厅长，其家属于此时将前往，故许铭伯携其长子来辞行。

[10] 作《吕超墓志》跋 《吕超墓志》，1917年在绍兴出土，仅存百十余字。鲁迅考证为南齐时刻石，曾作《吕超墓志铭跋》，现编入《集外集拾遗补编》。

[11] 浙江旅津公学 1909年创办。曾受蔡元培等的赞助。

[12] 《不自然淘汰》 短篇小说。瑞典斯特林堡著，周作人译，鲁迅录正。发表于《新青年》第五卷第二号（1918年8月）。

[13] 即《我之节烈观》。后收入《坟》。

[14] 《吴郡郑蔓镜》拓片 1917年山阴兰上乡吕超墓中出土。似铅质，已碎裂，有铭文。鲁迅参照古代文献及其它实物写成《吕超墓出土吴郡郑蔓镜铭考》，现编入《集外集拾遗补编》。

[15] 写沪取汇券 此系汇给周作人回京的旅费。周作人于6月20日回绍兴探亲，9月4日从绍兴出发回京，6日经上海取此款，于10日抵北京。

[16] 指《随感录二十四》，周作人作，发表于《新青年》第五卷第三号（1918年9月）。

[17] 即《随感录二十五》。后收入《热风》。

[18] 鸡声堂 日本的一家书店，1901年高岛大圆创办。

[19] 校《鲍氏集》 《鲍氏集》，指《鲍明远集》。鲁迅以清代毛斧季用宋本校勘过的版本校明代汪士贤校本，次日讫，并作《〈鲍明远集〉校记》，现编入《集外集拾遗补编》。

[20] 即《随感录三十三》。后收入《热风》。

[21] 同学会 指浙江第五中学同学会。

[22] 即《随感录三十五》、《随感录三十六》。后均收入《热风》。

[23] 欧战协济会 第一次世界大战结束后，由美国总统威尔逊倡议成立的组织。该会为协助处理各战地军士、俘虏及华工的善后事宜，曾发动募捐。中国认募一亿七千万元。当时国务院明令公职人员凡薪俸百元以上者捐俸十分之一。

[24] Pepana 当为药名。周作人日记记为“ぺパナ”一瓶，并于6日寄绍兴老家三支。