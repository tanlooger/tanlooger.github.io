---
---
---
title: 日记十二
---




一月


一日 晴。休假。邀徐耀辰、张凤举、沈士远、尹默、孙伏园午餐。风。

二日 晴。休假。午后理发。

三日 晴。休假。晚寄孙伏园译稿一篇[1]。

四日 晴。赠秦君以汉玉一事。

五日 晴。上午收三弟所寄书一包，内《月河所闻集》一本，《两山墨谈》四本，《类林杂说》二本，共泉二元三角。往高师讲。买景印《中原音韵》一部二本，泉三元二角。晚访季巿。永持德一君招饮于陶园[2]，赴之，同席共九人，至十时归。

六日 昙。午后寄胡适之信。寄三弟信。其中堂寄到书目一本。

七日 昙。星期休息。午后井原、藤冢、永持、贺四君来，各赠以《会稽郡故书杂集》一部，别赠藤冢君以唐石经拓片一分。下午丸山君来，并绍介一记者桔君名朴。

八日 晴。午后步于小市。

九日 晴。上午往大学讲。寄蔡先生信，附拓片三枚。寄其中堂泉三元。

十日 晴。午后寄章菊绅信。游小市，以泉二角买《好逑传》一部四本。晚朱逷先、张凤举、马幼渔、沈士远、尹默、臤士来，赠逷先以自臧专拓片一分。

十一日 晴。下午寄孙伏园信。

十二日 晴。上午往高师校讲。夜得章菊绅信，即复。

十三日 晴。晚寄上海医学书局信并泉十二元八角，预约《士礼居丛书》及《唐诗纪事》。伏园来。

十四日 雨雪。星期休息。午霁。下午得三弟信，十一日发。晚得章厥生信片。夜风。寄伏园稿一篇斥魏建功[3]。

十五日 晴。下午许钦文君持伏园信来。[4]

十六日 晴。上午往大学讲。

十七日 晴。无事。

十八日 晴。午后寄三弟信。

十九日 昙。上午往高师校讲。午后往牙医陈顺龙寓，切开上腭一痈，去其血。又至琉璃厂，在德古斋买魏张澈、元寿安、元诲、元珽妻穆夫人、隋郭休墓志打本各一分，又山东商河出土之《龙泉井志铭》一分，共泉八元。复至高师校听爱罗先珂君演说[5]。晚收去年九月下半月分奉泉百五十元。同僚张绂君病故，赙五元。

二十日 昙。下午医学书局寄来缩印《士礼居丛书》一部三十本，排印《唐诗纪事》一部十本。晚爱罗先珂君与二弟招饮今村、井上、清水、丸山四君及我，省三亦来。

二十一日 昙。星期休息。晚寄医学书局信，索补《唐诗纪事》阙叶。

二十二日 昙。午后寄马幼渔信。

二十三日 晴。上午往大学讲。

二十四日 晴。无事。

二十五日 晴。下午大学送来《国学季刊》一本。

二十六日 晴。上午往高师校讲。午后往商务馆买《天籁阁旧臧宋人画册》一本，三元。下午以E君在高师演说稿寄孙伏园。其中堂寄来《五杂组》八册，《麈馀》二册，共泉四元六角。

二十七日 晴。午后游小市。下午得三弟信，廿三日发。代E君寄稿一篇。

二十八日 晴。星期休息。午后子佩来。晚伏园来。夜重装《麈馀》二本。

二十九日 晴。上午得镜吾先生信。得医学书局信。

三十日 晴。上午往大学校讲。午后往留黎厂买《为孝文皇帝造九级浮屠碑》并阴共二枚，价泉一元。往高师校取讲义稿。下午得宋子佩信，即复。寄高阆仙信。

三十一日 晴。夜重装《五杂组》八本。





二月


一日 晴。无事。

二日 晴，风。午后往留黎厂买景元本《本草衍义》一部二册，二元八角。

三日 晴，风。上午寄马幼渔信。直隶官书局送来《石林遗书》一部十二本，四元五角；《授堂遗书》一部十六本，七元。午后往富晋书庄买书，不得。下午收去年十月上半月分奉泉百五十。买大柜两个，二十三元。

四日 晴。星期休息。下午补钞《唐诗纪事》一叶。

五日 晴。下午钱稻孙赠《道光十八年登科录》一册。胡适之寄《读书杂志》数枚。

六日 晴。下午同徐吉轩、裘子元游小市。夜省三寄来书一本。

七日 晴。午后自游小市。晚得其中堂寄来之左暄《三余偶笔》八册，《巾箱小品》四册，共泉三元二角。二弟亦从芸草堂[6]购得佳书数种。

八日 昙。困顿，不赴部。订书数本。

九日 晴，风。午后游小市，买《太平广记》残本四册，每册五十文。寄镜吾先生信。

十日 昙。夜制书帙二枚。

十一日 晴。星期休息。上午制书帙二枚。下午贺慈章君引今关天彭君来谈，并赠《北京ノ顧亭林祠》一册。夜其中堂寄来《世说逸》一册，五角。

十二日 晴。休假。重装《金石存》四本，制书帙二枚，费一日。

十三日 晴。无事。

十四日 晴。上午收去年十月下半月分奉泉百五十。午后往留黎厂买《元珽墓志》并盖二枚，二元；《唐土名胜图会》六册，五元；《长安志》五册，二元五角。买陶水滴二枚二元，其一赠二弟。下午收去年十一月上半月分奉泉百五十。

十五日 晴。下午游小市。旧除夕也，夜爆竹大作，失眠。

十六日 晴。休假。无事。

十七日 晴。休假。午二弟邀郁达夫、张凤举、徐耀辰、沈士远、尹默、臤士饭，马幼渔、朱逷先亦至。谈至下午。

十八日 晴。星期休假。无事。

十九日 微雪即止。休假。无事。

二十日 晴。下午同裘子元往松云阁买土偶三枚，共泉五元。收去年十一月下半月分奉泉百五十。

二十一日 晴。午后游留黎厂，买汉画象拓本三枚，一元五角。又至松云阁买土寓人八枚，共泉十四元。又在小摊上得《明僮录》一本，价一角。

二十二日 晴。午后游留黎厂，买《丁柱造象》拓片一枚，有翁大年题，值二元五角。

二十三日 晴。午前张凤举邀午饭，同席十人。

二十四日 晴。上午得张俊杰信。

二十五日 晴，风。星期休息。下午得三弟信。

二十六日 晴，风。午后游厂甸，买《缓曹造象》及《毛叉造象》共四枚，计泉二元。下午其中堂书店寄到《巢氏诸病源候论》一部十册，值亦二元。夜得郁达夫柬招饮。王叔钧之长公子结婚，送礼四元。

二十七日 晴。上午往大学讲。午后胡适之至部，晚同至东安市场一行，又往东兴楼应郁达夫招饮，酒半即归。

二十八日 晴。午后游厂甸，买杂小说数种。至庆云堂观簠斋臧专拓片，价贵而似新拓也。买《曹全碑》并阴二枚，皆整张，一元五角；王稚子阙残字及画象各一枚，题记二枚，三元。又石门画象二枚，六元，其一为阴，有“建宁四年”云云题字，二榜乃伪刻。夜得郁达夫信。





三月


一日 昙，午后晴。无事。夜大风。

二日 晴，风。上午往高师讲。游厂甸，买《张盛墓碣》拓本一枚，一元。

三日 晴。上午寄三弟信。复张俊杰信。

四日 晴。星期休息。改装旧书二本。

五日 晴。无事。

六日 晴。上午往大学讲。晚得沈兼士信。

七日 昙，晚雨。无事。夜大风。

八日 昙，大风。项背痛，休息。傍晚风定。

九日 晴。上午往高师校讲。

十日 雨雪。无事。

十一日 昙。星期休息。下午子佩来。夜风。

十二日 晴。无事。

十三日 昙。上午往大学讲。下午风，晴，夜微雨。

十四日 昙。午后得胡适之信并还教育部之《大名县志》。

十五日 昙。午后理发。得郁达夫信。下午收去年十二月分上半月奉泉百五十。夜小雨。

十六日 昙。上午往师校讲。晚晴。收泰东书局[7]所寄《创造》一册。夜濯足。

十七日 晴。下午同徐吉轩、裘子元游小市，买《读书杂释》四本，价一元。

十八日 晴。星期休息。午后寄胡适之信。下午李又观君来。晚丸山君来，为作书一通致孙北海，引观图书馆。

十九日 晴。无事。

二十日 晴。上午往大学讲。午后往留黎厂买影印《焦氏易林》一部十六册，四元。夜寄马幼渔信。

二十一日 晴。下午孙伏园携其子惠迪来。

二十二日 晴。晚得丸山信。得李遐卿信。

二十三日 晴。上午往高师校讲。至直隶书局买石印《夷坚志》及《聊斋志异》各一部，各一元八角。下午往孔庙演丁祭礼。

二十四日 晴。下午略观护国寺集会。

二十五日 晴。星期。黎明往孔庙执事，归涂坠车落二齿。

二十六日 小雨。休息。晚霁。

二十七日 昙。休息。上午协和来。晚雨。三弟寄来《弥洒》一本。

二十八日 晴。休息。上午季巿来，赠以《小说史》讲义[8]四十一叶。

二十九日 晴。新潮社赠《风狂心理》一本。

三十日 晴。上午往师校讲。买《藕香零拾》一部三十二本，八元四角。

三十一日 昙，晚雨。无事。





四月


一日 晴。星期休息。无事。

二日 昙，风。午后大学送《太平广记》八十册又别本九册来，属校正。

三日 昙。上午往大学讲。下午游小市，买石刻《孔子及弟子象赞》拓本共十五枚，泉四角。晚得蔡先生信并还汉画象拓本三枚。夜雨。

四日 昙。无事。

五日 晴。无事。

六日 昙。清明，休假。无事。

七日 昙，风。下午小雨即止。无事。

八日 晴。星期休息。上午丸山、细井二君来，摄一景而去。下午伏园携惠迪来，因并同二弟及丰一往公园，又遇李小峰、章矛尘，同饮茗良久，傍晚归。

九日 晴。休假。补钞《青琐高议》阙卷。下午雷川先生来。

十日 晴。上午往大学讲。闻王仲仁以夜三时没于法国病院[9]，黯然。午后往留黎厂托直隶书局订书。下午小说月报社寄来《小说月报》一号一本。

十一日 晴，大风。夜寄马幼渔信。

十二日 晴。下午伏园来。夜风。

十三日 晴。上午得李遐卿信。得何植三等信。往高师校讲。在德古斋买《王智明等造象》二［？］枚，《陈神姜等造象》四枚，《严寿等修塔记》一枚，《法真等造象记》四枚，共泉三元。在云松［松云］阁买唐佛象埿一枚，一元，陕西出。午后寄孙伏园信。游小市，买《汉律考》一部四本，一元。

十四日 晴，风。午后寄师校讲义稿。得丸山信。

十五日 晴，风。星期休息。上午寄周嘉谟君信。午丸山招饮，与爱罗及二弟同往中央饭店，[10]同席又有藤冢、竹田、耀辰、凤举，共八人。下午同耀辰、凤举及二弟赴学生所集之文学会[11]。夜伏园、小峰并惠迪来。

十六日 昙，午后雨。晚张凤举招饮于广和居，同席为泽村助教黎君、马叔平、沈君默、坚士、徐耀辰。爱罗先珂君回国去。

十七日 雨。上午往大学讲。下午晴，风。得周嘉谟君信并剧稿一卷。胡适之赠《西游记考证》一本。夜补抄《青琐高议》前集毕。

十八日 晴，风。下午同裘子元往松云阁买土偶人四枚，共泉五元。

十九日 晴。午后寄季巿《小说史》讲义印本[12]一卷。

二十日 晴。无事。

二十一日 晴。上午子佩赠火腿一只，茗一合。夜译E君稿一篇[13]讫。

二十二日 晴。星期休息。护国寺集会，午后游一过。下午子佩来。

二十三日 昙。无事。

二十四日 晴。上午往大学讲。午后游小市，以钱五百买《觉世真经阐化编》一部八本。下午同徐吉轩、裘子元往松云阁，以其方有人自洛来也，因以泉五元买六朝小土寓人二枚，宋磁小玩物六枚。夜大学寄《国学季刊》一册。

二十五日 晴。无事。

二十六日 晴。无事。

二十七日 晴。上午往高师校讲。往直隶书局买《铜人腧穴针灸图经》一部二本，一元四角。又石印《圣谕象解》一部十本，一元。往松云阁买土寓人二校［枚］，鸡、豚各一枚，五元。下午同戴螺舲阅小市，以泉一元一角买磁小花盆一枚，磁大粗盘二枚。夜风。

二十八日 晴。下午寄胡愈之译文一篇。夜濯足。

二十九日 晴。星期休息。下午寄胡愈之信。装书六本讫。晚伏园来。

三十日 晴。上午收郑振铎信并版税泉五十四元。下午收去年十二月下半月奉泉百五十。夜三弟归，赠我烟卷两合。





五月


一日 晴，风。午后往图书分馆访子佩，不值。往商务印书馆取版税泉五十四元，买《玉篇》三本，《广均》五本，《法言》一本，《毗陵集》四本，共泉三元四角。往松云阁买土偶人五枚，七元。三弟以外氅一袭见让，还其原价十四元。夜复郑振铎信。

二日 晴，风。无事。

三日 昙，下午小雨。收正月上半月奉泉百五十。

四日 小雨，下午晴。丸山君来部，为作一函致孙北海，绍介竹田、小西、胁水三君参观图书馆。王君统照来。

五日 晴。无事。

六日 晴。星期休息。午孙伏园来。

七日 昙，夜大风。无事。

八日 昙，风。上午往大学讲。见丸山及石川半山二君。晚丸山君招饮于大陆饭店，同坐又有石川及藤原镰兄二人。

九日 晴。无事。

十日 晴。有人醵泉为秦汾制屏幛，给以一元。省三将出京，以五元赠行。晚与二弟小治肴酒共饮三弟，并邀伏园。

十一日 晴。上午往师校讲。

十二日 晴。上午得省三信。夜得赵子厚信。

十三日 晴。星期休息。午后与二弟应春光社约谈话。下午至中央公园会三弟及丰丸同饮茶。晚伏园来。夜重装《颜氏家训》二本。

十四日 晴。晨三弟往上海，托以《最後之溜［嘆］息》一册转赠梓生。晚与裘子元往西吉庆饭，复至大学第二院听田边尚雄讲说《中国古乐之价值》[14]。

十五日 昙。上午往大学讲。午后高阆仙为代买得《王右丞集笺注》一部，泉五元。晚雨一陈。夜重装《石林遗书》十二本讫。

十六日 晴。夜濯足。

十七日 晴。夜修补旧书。

十八日 雨。上午往高师校讲。至达古斋买《浩宗买地券》一枚，二元；《寇胤哲墓志》并盖一枚，残石二种二枚，共二元。往图书分馆查书，又致子佩泉十元贺其移居。下午晴。

十九日 小雨。下午遐卿来并赠《近代八大思想家》一册，太平天国印本二枚。夜得三弟信，十六日上海发。重装旧书三部，共十二本讫。饮酒。

二十日 昙。星期休息。下午子佩来。伏园来，赠华盛顿牌纸烟一合，别有《浪花》二册，乃李小峰所赠托转交者，夜去，付以小说集《呐喊》稿一卷，并印资二百[15]。

二十一日 昙。下午晴。寄三弟信并书一册。寄周嘉谟君信并剧稿。游小市，买《朝市丛谈》一部八本，泉二角。

二十二日 晴。上午往大学讲并还《太平广记》。三弟寄来《草隶存》一部二本，直三元二角。

二十三日 晴。下午泽村君及张凤举来。晚寄郑振铎信。夜大风。

二十四日 晴，风。午后以《北京勝景》一册寄赠季巿。晚伏园来。

二十五日 昙。上午往高师校讲。往德古斋为泽村君买《孝堂山画象》一分，泉三元五角。下午得伏园信并代印名刺百枚。历史博物馆赠摹利玛窦本地图影片一分三枚。夜补书十六叶[16]。雨。

二十六日 晴。上午得三弟信，廿三日发。下午风。晚二弟治酒邀客，到者泽村、丸山、耀辰、凤举、士远、幼渔及我辈共八人。

二十七日 晴，风。星期休息。午后得久巽信。得三弟信。理发。

二十八日 晴。上午得三弟信，廿五日发。午后往帝王庙[17]观阿博洛展览会[18]绘画。下午收正月分奉泉三成九十。观小市。夜复三弟信。

二十九日 晴。上午往大学讲。下午往德古斋买黄肠石名二枚，杂造象七种十枚，墓名三种三枚，共泉十二元。

三十日 晴。无事。

三十一日 晴，晚风。无事。





六月


一日 晴。上午得三弟信，廿八日发，晚复。

二日 晴。痔发多卧。

三日 晴。星期休息。上午徐耀辰、张凤举、沈士远、尹默来。夜濯足。

四日 晴，热。无事。

五日 小雨。上午往大学讲。晚霁。

六日 晴。上午得伏园信。午后寄季巿《小说史》三篇。晚浴。从上午至夜半共补钞《王右丞集笺注》四叶。风。

七日 晴。午后往世界语学校筹款游艺会[19]。夜补《王右丞集》二叶。

八日 晴。上午往高师校讲。寄还郭耀宗君小说稿。往德古斋买《吕超静墓志》一枚，一元；六朝造象七种十二枚，二元。夜雷雨。补钞《王右丞集》三叶。

九日 晴。上午钞《王右丞集》一叶，全书补讫。夜阅大学试卷四十六本。

十日 晴。星期休息。上午得三弟信，七日发。午后小雨，晚霁。伏园来。夜装钉《王右丞集》八本。阅高师校试卷二十七本。

十一日 晴。无事。

十二日 晴。下午往师校。得福冈君信。晚寄伏园信。

十三日 昙。下午伏园来。小雨即止。

十四日 晴。下午得缪金源信并《江苏清议》三枚，《栟角公道话》二枚。

十五日 晴。下午往戴芦舲寓。往高师校取薪水。夜风。

十六日 晴，热。午齿痛，下午服舍利盐一帖，至晚泻二次，渐愈。

十七日 昙，风。星期休息。上午复缪金源信。寄三弟信。伏园携惠迭来，并持交春台自法国来信。晚晴。

十八日 晴。旧端午也，休假。午邀孙伏园饭，惠迪亦来。连日重装《授堂遗书》，至夜半穿线讫，计十六本，分为两函。

十九日 晴。下午收奉泉五十一元，正月分之一成七也。晚齿又小痛。

二十日 晴。上午至伊东医士寓治齿，先拔去二枚。

二十一日 晴。下午收特别流通券百十六元，二月分奉泉之三成三也。

二十二日 昙，风。下午往伊东寓疗齿，拔去二枚。

二十三日 晴。下午往留黎厂买土偶人一枚，小磁犬一枚，共泉二元。

二十四日 晴。星期休息。午后风。晚伏园来。

二十五日 晴，风。晚浴。夜雷雨。

二十六日 晴。上午往伊东寓拔去一齿。往禄米仓访凤举、曜辰，并见士远、尹默，二弟已先到，同饭，谈至傍晚始出。至东安市场，见有蒋氏刻本《札朴》，买一部八本，直二元四角。得三弟信，二十三日发。得冯省三信。夜小雨。

二十七日 昙。上午赙遐卿五元。黄中垲嫁女，与一元。

二十八日 昙。上午往伊东寓补龋齿一。午后伏园来。下午雨。

二十九日 晴。上午往留黎厂。往青云阁买鞋一两。往大学新潮社，旋与李小峰、孙伏园及二弟往第二院食堂午餐，伏园主。晚得三弟信。

三十日 晴。上午往伊东寓补龋齿二。下午子佩来并赠茗两包。





七月


一日 晴。星期休息。晚风。无事。

二日 晴。无事。

三日 昙。休假。寄三弟信。与二弟至东安市场，又至东交民巷书店，又至山本照相馆[20]买云冈石窟佛像写真十四枚，又正定木佛像写真三枚，共泉六元八角。下午伏园来，并持交锡马一匹，是春台之所赠。

四日 晴。上午凤举、士远、尹默来。

五日 晴。无事。

六日 晴，午后昙，晚小风雨。浴。

七日 晴。午后得伏园信。得师校信，即复。得马幼渔信并残本《三国志演义》十六本，下午复。晚小风雨。

八日 晴。星期休息。下午伏园来。晚雷，夜微雨。

九日 昙。劳顿，休息。无事。

十日 晴，下午雨一陈即霁。无事。

十一日 晴，下午大风雨一陈。无事。

十二日 晴。上午得三弟信，九日发。下午收商务印书馆所寄三色爱罗先珂君画像[21]一千枚，代新潮社购置。得马幼渔信。

十三日 晴。晚浴。

十四日 晴。午后得三弟信。作大学文艺季刊稿一篇成。[22]晚伏园来即去。是夜始改在自室吃饭，[23]自具一肴，此可记也。

十五日 昙。星期休息。下午空三来。李遐卿携其长郎来，并赠越中所出笔十支。晚雨。

十六日 雨。下午寄三弟信。

十七日 昙。上午戴昌霆君交来三弟所托寄之竹篓一个，布一包。收商务印书馆制板所所寄爱罗君画像铜板[24]三块。下午雨。

十八日 昙。午得久巽信。晚微雨。

十九日 昙。上午启孟自持信来[25]，后邀欲问之，不至。下午雨。

二十日 晴。午后寄马幼渔信并还《列女传》、《唐国史补》、残本《三国志演义》。下午伏园来。夜省三、声树来。夜半大雷雨。

二十一日 晴。下午理发。

二十二日 晴。星期休息。无事。

二十三日 晴。上午以大镜一枚赠历史博物馆。得三弟信，廿日发，夜复。

二十四日 晴。下午声树来。

二十五日 晴。上午往伊东寓治齿。寄声树信。

二十六日 晴。上午往砖塔胡同看屋[26]。下午收拾书籍入箱。

二十七日 晴。上午得伏园信。下午紫佩挈其子侄来，并赠笋干、新茶各一包，贻其孩子玩具二事。

二十八日 晴。上午往伊东寓治齿。下午孙伏园持《桃色之云》二十册来，即以一册赠之，并托转赠李小峰一册。夜寄三弟信。

二十九日 晴。星期休息。终日收书册入箱，夜毕。雨。

三十日 昙。上午以书籍、法帖等大小十二箱寄存教育部。寄马幼渔信并还《唐国史补》及《青琐高议》。赠戴芦舲、冯省三以《桃色之云》各一本。午雨一陈。得三弟信，廿六日发，夜复。

三十一日 晴。上午访裘子元，同去看屋。寄许季巿信并还《文选》一部，送《桃色之云》一册。下午收拾行李。





八月


一日 昙。上午往伊东寓治齿，遇清水安三君，同至加非馆小坐。午后收拾行李。下午得冯省三信。晚小雨。寄三弟信。

二日 雨，午后霁。下午携妇迁居砖塔胡同六十一号[27]。

三日 晴。下午赠许羡苏、俞芬《桃色之云》各一册。

四日 晴。上午以《桃色之云》各一册寄赠福冈、津曲二君。寄冯省三信。晚潘企莘来。

五日 昙。星期休息。晨母亲来视。得三弟信，七月卅一日发。晚孙伏园来并持示春台里昂来信。小雨。

六日 晴。上午得三弟信，二日发，即复。

七日 晴。无事。

八日 昙。上午往伊东寓治齿并补齿毕，共资泉五十。伏园来，交爱罗君画像印资二十八元六角。陈百年君母故，赙二元。下午常维钧来并赠《歌谣》周刊一本。子佩来。小雨。

九日 昙，午晴。无事。

十日 昙。上午冯省三来。往伊东寓修正所补齿。下午孙伏园来。夜雨。

十一日 雨。无事。

十二日 昙。星期休息。午雨。得伏园信，即复。下午晴。章矛尘、孙伏园来。夜校订《山野掇拾》一过。

十三日 晴。上午得三弟信，九日发。母亲来视，交来三太太笺，假十元，如数给之，其五元从母亲转借。夜校订《山野掇拾》毕。

十四日 昙。上午寄伏园信并还《山野掇拾》稿本，又附寄春台笺。寄三弟信。寄李茂如信。午晴。得季巿信。

十五日 昙。上午得三太太信。午后雨一陈。

十六日 晴。上午寄季巿信。寄三弟信。午后李茂如、崔月川来，即同往菠萝仓一带看屋，[28]比毕回至西四牌楼饮冷加非而归。

十七日 晴。无事。

十八日 晴。上午收二月分奉泉四元，即付工役作夏赏。

十九日 晴。星期休息。上午母亲来。得福冈君信片，十二日发。午得伏园信。

二十日 小雨。午后与李姓者往四近看屋。下午大雨。

二十一日 晴。上午收二月分奉泉四元。午后母亲往八道弯宅。

二十二日 晴。上午得三弟信并泉十五元。下午与秦姓者往西城看屋两处。晚伏园持《呐喊》二十册来。

二十三日 晴。得罗膺中结婚通告，贺以一元。以《呐喊》各一册分赠戴螺舲、徐耀辰、张凤举、沈士远、尹默、冯省三、许羡苏、俞芬、泽村。夜小雨。

二十四日 晴。上午得三弟所代买书四本，共泉二元伍角。以《呐喊》各一册赠钱玄同、许季巿。而省三移去，昨寄者退回，夜与声树同来，复取去。

二十五日 晴。上午往伊东寓修正补齿。得朱可铭信，四日发。下午约王仲猷来寓，同往贵人关看屋。晚许钦文、孙伏园来。

二十六日 晴。星期休息。上午母亲遣潘妈来给桃实七枚，三弟之款即令将去交三太太收。下午许钦文来。李遐卿来。夜濯足。

二十七日 晴。午后寄三弟信。

二十八日 昙。午后同杨仲和往西单南一带看屋。下午小雨即霁。夜又小雨且雷。

二十九日 晴。上午母亲来，交三太太信并所还泉五元，所赠沙丁鱼二合，即以泉还母亲，以一合鱼转送俞芬小姐。

三十日 昙。下午得沈士远信。雨。

三十一日 晴。上午母亲往新街口八道湾宅去。下午同杨仲和看屋三处，皆不当意。





九月


一日 昙。上午崔月川来引至街西看屋。下午以《呐喊》各一册寄丸山及胡适之。

二日 晴。星期休息。下午昙。声树来。潘企莘来。

三日 晴。上午阮和森来，留午饭，饭既去。午后得丸山信。夜雨。

四日 晴。下午往图书分馆访紫佩并查书，借《甲申朝事小记》一部而归。

五日 雨。下午收二月分半月奉泉百五十。夜大雨。

六日 昙。无事。

七日 晴。午后游小市。

八日 晴。晨母亲来。上午往留黎厂取高师薪水，买《庄子集解》一部三册，一元八角。又买方木二合，分送俞宅二孩子。下午得潘企莘信，夜复。

九日 昙。星期休息。无事。

十日 晴。师曾母夫人讣至，赙二元。彭允彝之父作生日，有人集资，出一元。

十一日 晴。午后往大学取四月分薪水泉九。下午寄常维钧信。子佩来，贻火腿一块，赠以《桃色之云》、《呐喊》各一册。李小峰、孙伏园来，各赠以《呐喊》一册，又别以一册托转赠章矛尘。夜小雨。

十二日 晴。上午同母亲往山本医院诊。午后往中校[29]为俞芬小姐作保证。雨一陈。

十三日 昙。上午和孙来。下午同李慎斋往宣武门附近看屋。夜濯足。

十四日 晴。上午往师校取薪水二月分者二元，三月分者四元。买《管子》一部四本，《荀子》一部六本，共三元。往山本医院取药。寄丸山信。午后往东单牌楼信义洋行买怀炉灰［炭］，又买五得一具。访丸山，不直。马幼渔来，不直。晚风，小雨即止。

十五日 晴。下午往裘子元寓，复同至都城隍庙街看屋。

十六日 晴。星期休息。上午许钦文来。往山本医院取药。下午昙。三太太以信来问母亲疾。雷雨一陈即止。夜散步于四牌楼。得和森信。

十七日 晴。上午得伏园信。午后往世界语专门学校讲。

十八日 昙。上午同母亲往山本医院诊。午后晴。母亲往八道湾宅。夕风。

十九日 晴。下午寄三弟信并钱稻孙译稿一本。晚省三来取讲义稿子。夜半雷雨，不寐饮酒。

二十日 昙。下午潘企莘来，同至西直门内访林月波君看屋。

二十一日 晴。午后访孙伏园，赠我《梦》一本。晚林月波君来。

二十二日 昙。上午往西北城看屋。得晨报馆征文信。[30]午后小雨。下午往表背胡同访齐寿山，假得泉二百。

二十三日 昙。星期休息。晨和森来，尚卧未晤。下午往世界语专门学校交笺，请明日假。秦姓者来，同至石老娘胡同，拟看屋，不果。

二十四日 昙。欲买前桃园屋，约李慎斋同访林月波，以议写契次序不合而散，回至南草厂又看屋两处。下午访齐寿山，还以泉二百。咳嗽，似中寒。[31]

二十五日 晴。秋节休假。午后李茂如来言屋事。往四牌楼买月饼三合，又阿思匹林饼一筒。夜服药三粒取汗。

二十六日 晴。午后得季巿信，即以电话复之。收三月分奉泉五十六元，一月之一成七。

二十七日 晴。晨母亲来。晚李茂如来。

二十八日 小雨，午后晴。下午往鼎香村买勒鲞、茶叶。

二十九日 晴。上午往师范校取薪水十四元，三月分讫。往商务印书馆买《孟子》一部三本，《说苑》一部六本，共泉二元八角。下午和森来。

三十日 晴。星期休息。午李茂如来。夜得世界语校信并九月薪水泉十。





十月


一日 昙，大风。上午李茂如来，同出看屋数处。午后往世界语校讲。得三弟明信片，九月廿七日发。夜李小峰、孙伏园来。大发热，以阿思匹林取汗，又写四次。

二日 晴。上午往山本医院诊。得李茂如信。

三日 晴。泻利加剧，午后仍往山本医院诊，浣肠，夜半稍差。

四日 晴。午后往山本医院诊。晚始食米汁、鱼汤。

五日 晴。晚李慎斋来。

六日 晴。午后寄三弟信。往山本医院诊。

七日 昙。星期休息。下午子佩来。伏园来。晚风。

八日 晴，风。午后往世界语校讲。下午往山本医院诊。以《中国小说史略》稿[32]上卷寄孙伏园，托其付印。夜得季巿信。

九日 晴。午后寄马幼渔信。季巿来部，假我泉四百，即托寿山暂储。

十日 晴。休假。上午得夏葵如信，即复。午后得章菊绅信，即复。母亲往八道湾宅。访李慎斋，同出看屋数处。

十一日 晴。午后往山本医院诊。下午和森来，未遇。

十二日 晴。午后往半壁街看屋。

十三日 晴。晨往女子师校讲。[33]上午得三弟信，十日发，午后复。下午昙。寄钱稻孙信。晚诗荃来，赠以《桃色之云》、《呐喊》各一册。夜风。

十四日 晴，风。星期休息。午后往德胜门内看屋。晚孙伏园来。

十五日 晴。上午钱稻孙来，赠以《桃色之云》、《呐喊》各一册。午后往世界语校讲。下午往山本医院诊。寄三弟信。寄章菊绅信。

十六日 晴。午后往针尖胡同看屋。

十七日 晴。午后李慎斋来，同往四近看屋。晚服燕医生补丸二粒。

十八日 昙。下午收教育部补足正月分奉泉十。晚李小峰、孙伏园来。

十九日 雨。上午往高师校讲。午后大风。往大学讲。收大学四月下半及五月全月薪水共二十七元。下午得孙伏园信，即复。和森来访，不相值。

二十日 晴。晨往女子师范校讲。上午母亲来。下午许钦文来。

二十一日 晴。星期休息。晚孙伏园来并持示春台信。

二十二日 晴，午后风。往世界语校讲。下午寄许诗荃信。得三弟信，十九日发，附卖稿契约[34]一纸，即以转寄钱稻孙。往通俗图书馆还书、借书。托孙伏园买《呐喊》五本，晚令人送来，其直二元五角。夜大风。

二十三日 晴，风。午后李慎斋来。寄孙伏园《小说史》稿一束。[35]寄三弟信。下午得伏园信，晚复。风定。夜得伏园信。

二十四日 晴。上午得孙伏园信，午后复。午后李慎斋来，同至阜成门内看屋。

二十五日 晴。午后得沈士远祖母夫人讣，赙二元。

二十六日 昙。上午往师校讲。午后往大学讲。往京师图书馆阅书，晚归。得钱稻孙信。

二十七日 晴。晨寄钱稻孙信。寄三弟信。往女子师校讲。上午得钱稻孙信片。午后杨仲和、李慎斋来，同至达子庙看屋。

二十八日 昙。星期休息。晚访李慎斋。许钦文、孙伏园来，同至孙德兴饭店夜饭后往新民大戏院观戏剧专门学校[36]学生演剧二幕。

二十九日 晴。午后往世界语校讲。寄大学讲义。寄常维钧信。得三弟信，二十七日发，夜复。理发。

三十日 晴。午后杨仲和、李慎斋来，同至阜成门内三条胡同看屋，因买定第廿一号门牌旧屋六间，[37]议价八百，当点装修并丈量讫，付定泉十元。

三十一日 雨，上午晴。和森自山西来，赠糟鸭卵一篓，汾酒一瓶。下午往骡马市买白鲞二尾，茗一斤。寄王仲猷信。夜绘屋图三枚。世界语校送来本月薪水泉十五元。雨。





十一月


一日 晴。午后托王仲猷往警署报转移房屋事。

二日 晴。上午往师范校讲。午后往大学讲。得三弟信，十月廿九日发。

三日 晴。上午母亲往八道湾宅。午后昙。

四日 昙。星期休息。上午母亲令人持来书二部，鸭肝一碗，花生一合。午后寄朱可铭信。寄三弟信。下午微雨。夜濯足。

五日 雨。午后往世界语校讲。

六日 昙，下午晴，风。三弟邮来卫生衣一包，即取得并转送于母亲。

七日 晴，大风。午后往图书阅览所查书，无所得。买馒头十二枚而归。晚风定。

八日 晴。午后装火炉，用泉三。陈援庵赠《元西域人华化考》稿本一部二册，由罗膺中携来。夜饮汾酒，始废粥进饭，距始病时三十九日矣。

九日 晴。上午往师校讲。午往世界书局，见所售皆恶书，无所得而出。午后回寓，母亲已来，因同往山本医院诊，云是感冒。得春台自巴黎来信并鸟羽二枚，铁塔画信片一枚，均由伏园转寄而至。晚始生火炉。

十日 晴。晨往女子师校讲。午后得三弟信，六日发。下午得丸山信。李小峰、孙伏园来，并交俞平伯所赠小影，为孩提时象，曲园先生携之。

十一日 晴。星期休〔息〕。上午往山本医院取药。午后买煤一顿半，泉十五元九角，车泉一元。

十二日 昙，大风。上午得丸山信。午后往世界语学校讲。下午得宫野入博爱信。得三弟信，八日发。晚和森来，饭后去。

十三日 晴。午后访李慎斋。寄伏园信。寄三弟信。往山本医院取药。下午紫佩来。

十四日 昙。上午得孙伏园信。丸山来〖来〗并持交藤冢教授所赠《通俗忠义水浒传》并《拾遗》一部八十本，《標注训訳水滸伝》一部十五本。晚伏园来。

十五日 晴。午后郁达夫来。往山本医院取药。

十六日 晴。晨往高师校讲。午后往大学校讲。下午往内右四区第二路分驻所，又至西四［三］条胡同二十一号。又使吕二连［送］信于连海。晚李慎斋来。

十七日 晴。上午往女子师范校讲。往山本医院取药。

十八日 晴。星期休息。上午和森来。邀李慎斋同往西三条胡同连海家，约其家人赴内右四区第二路分驻所验看房契。夜风。

十九日 晴，风。上午得伏园信。午后往世界语校讲。寄伏园信并小说史一篇[38]。

二十日 晴。午后访子佩于图书分馆并还书。往高师校取薪水泉十二元，即在书肆买《耳食录》一部八册，《池上草堂笔记》一部亦八册，共一元六角也。

二十一日 昙。午后往山本医院取药。

二十二日 晴。下午收奉泉二月分者三十一，又三月分者百。郁达夫赠《茑萝集》一册。

二十三日 昙，大风。午后往大学讲。下午收三月分奉泉百五十。

二十四日 晴，大风，午后风定。往山本医院取药。

二十五日 晴。星期休息。上午击煤碎之，伤拇指。午后往留黎厂买《魏三体石经》残石拓片六枚，《比丘尼慈庆墓志》拓片一枚，共泉六元。

二十六日 晴。午后往世界语校讲。下午紫佩来，不直，留笺而去。

二十七日 晴。下午许钦文来。夜风。

二十八日 晴。无事。

二十九日 晴。午后往留黎厂。得吴月川信。

三十日 晴。上午得子佩信。午后往大学讲。得三弟信，廿七日发。晚伏园来。世界语学校送来本月薪金十五元。寄常维钧信。





十二月


一日 晴。上午母亲往八道湾宅，由吕二送去。齐寿山交来季巿之泉四百。得寿之妇赴，赙一元。伏园来，示《小说史》印成草本。

二日 晴。星期休息。上午寄三弟信。午在西长安街龙海轩成立买房契约，当付泉五百，收取旧契并新契讫，同用饭，坐中为伊立布、连海、吴月川、李慎斋、杨仲和及我共六人，饭毕又同吴月川至内右四区第二分驻所验新契。空三来，不值，夜复来谈。

三日 晴。午后访李慎斋。往世界语校讲。晚同慎斋往警区接洽契价事。

四日 昙。上午得张凤举信并泽村教授所赠自摄大同石窟诸佛影象一册。夜空三来。

五日 昙。无事。

六日 昙。午后得三弟信，三日发，附郦荔臣笺。晚雪。

七日 晴。晨往师校讲，收四月分薪水三成五，又五月分者二成，共泉十元。午后往大学讲。下午寄三弟信。赠齐寿山、杨仲和以《桃色之云》、《呐喊》各一册。得陈蓉镜夫人赴，赙以一元。晚服阿思匹林丸一粒。

八日 晴。晨往女子师校讲。往通俗图书馆查书。午后往鼎香村买茶叶二斤，二元二角。往留黎厂买《情史》一部十六本，二元。又杂小说三种，二元弱。

九日 晴。星期休息。下午子佩来。

十日 晴。上午母亲寄来花生一合。午后往世界语校讲。

十一日 晴。上午往西三条派出所取警厅通知书，午后又往总厅交手续费一元九角五分。下午寄季巿信并讲义一帖。孙伏园寄来《小说史略》印本二百册，即以四十五册寄女子师范校，托诗荃代付寄售处，又自持往世界语校百又五册。

十二日 大雪，上午霁。收晨报社稿费十五元。陈师曾赴来，赙二元。下午伏园来部。赠螺舲、维钧、季巿、俞棻小姐、丸山以《小说史》各一本，李慎斋以《呐喊》一本。夜风。

十三日 晴。齐寿山将续娶，贺以泉二。

十四日 晴。晨往高师校讲。午后往大学讲。下午得三弟信，十一日发。

十五日 晴。晨往女子师校讲。上午往通俗图书馆借书。午后往总布胡同燕寿堂观齐寿山结婚礼式，留午饭。赠企莘、吉轩以《小说史》各一册。

十六日 晴，风。星期休息。午后子佩来。何君来。下午李慎斋、王仲猷来，同至四牌楼呼木匠往西三条估修屋价值。

十七日 晴。上午母亲来。午后往世界语校讲。

十八日 晴。昨夜半以两佣妪大声口角惊起失眠，颇惫，因休息一日。

十九日 晴。无事。

二十日 晴。午后邀王仲猷、李慎斋同往西四牌楼呼木工，令估修理西三条胡同破屋价目。夜草《中国小说史》下卷[39]毕。风。

二十一日 晴，风。上午往师校讲并收五月分薪水五元。午后往北京大学校讲并收六月分薪金十八元。下午得许诗荃信。寄三弟信。得孙伏园信。

二十二日 晴。晨往女子师校讲。午后往市政公所验契。伏园至部来访。下午得季巿信并《越缦堂骈文》一部。赠玄同、幼渔、矛尘、适之《小说史略》一部，吉轩《呐喊》一部。春台寄赠Styka作托尔斯多画象邮片二种。

二十三日 晴。星期休息。下午李慎斋来。宋子佩来。

二十四日 晴。休假。上午得王仲猷信。午后往世界语校讲。下午访许诗荃，不值。访季巿还《越缦堂骈文》。得章矛尘信。夜风。

二十五日 晴。午后寿洙邻、阮和森来。李慎斋来。下午李小峰、孙伏园及惠迪来。

二十六日 晴。上午郁达夫来并持赠《创造周报》半年汇刊一册，赠以《小说史略》一册。午后往市政公所补印，因廿二日验契时一纸失印也。往通俗图书馆还书并借书。夜往徐吉轩宅小坐。往女子师校文艺会讲演[40]，半小时毕，送《文艺会刊》四本。同诗荃往季巿寓饭，十时归。

二十七日 晴，风。无事。

二十八日 晴，大风，严冷。上午往师校讲。午后往大学讲。得胡适之笺。还常维钧前所见借小说二种。夜风定。

二十九日 晴。上午往女子师校讲。寄胡适之信。午后往通俗图书馆换书。

三十日 晴。星期休息。下午李慎斋来。李小峰、章矛尘、许钦文、孙伏园及惠迪来，赠钦文《小说史略》一册。得宋子佩信。

三十一日 晴。午买阿思匹林片二合，服二片以治要胁痛。午后往世界语校讲。收本部三月馀奉及四月奉泉二成，共百三十二元。付工役节奖十二元。赙范吉六夫人之丧一元。





书帐


月河所闻集一册 ○·二○ 一月五日

两山墨谈四册 一·三○

类林杂说二册 ○·八○

景元本中原音韵二册 三·二○

张澈墓志一枚 一·五○ 一月十九日

元珽妻穆墓志并盖二枚 一·五○

元寿安墓志一枚 一·五○

元诲墓志一枚 二·○○

郭休墓志一枚 一·○○

龙泉井志铭一枚 ○·五○

景印士礼居丛书三十册 八·六○ 一月廿日

排印唐诗纪事十册 四·二○

天籁阁宋人画册一册 三·○○ 一月廿六日

五杂组八册 三·六○

麈余二册 一·○○

为孝文造九级碑并阴二枚 一·○○ 一月三十日三四·九○○

本草衍义二册 二·八○ 二月二日

石林遗书十二册 四·五○ 二月三日

授堂遗书十六册 七·○○

道光十八年登科录一册 钱稻孙赠 二月五日

三余偶笔八册 二·二○ 二月七日

巾箱小品四册 一·○○

世说逸一册 ○·五○ 二月十一日

元珽墓志并盖二枚 二·○○ 二月十四日

唐土名胜图会六册 五·○○

长安志五册 二·五○

汉画象三枚 一·五○ 〔二月二十一日〕

丁柱造象一枚 二·五○ 二月二十二日

缓曹造象二枚 一·○○ 二月二十六日

毛叉造象二枚 一·○○

巢氏诸病源候论十册 二·○○

曹全碑并阴二枚 一·五○ 二月二十八日

王稚子阙残字并题记四枚 三·○○

石门画象并阴二枚 六·○○四六·○○○

张盛墓碣一枚 一·○○ 三月二日

读书杂释四册 一·○○ 三月十七日

易林十六册 四·○○ 三月二十日

藕香零拾三十二册 八·四○ 三月三十日一四·四○○

孔子弟子象赞十五枚 ○·四○ 四月三日

王智明等造象四［？］枚 ○·五○ 四月十三日

陈神姜十三人等造象四枚 一·五○

严寿等修故塔记一枚 添

檀泉寺比丘法真等造象四枚 一·○○

汉律考四册 一·○○

铜人针灸图经二册 一·四○ 四月二十七日

石印圣谕像解十册 一·○○六·八○○

玉篇三册 ○·九○ 五月一日

广韵五册 一·四○

扬子法言一册 ○·三○

毗陵集四册 一·○○

王右丞集笺注八册 五·○○ 五月十五日

浩宗买地券一枚 二·○○ 五月十八日

寇胤哲墓志并盖一枚 一·○○

残石拓本二种二枚 一·○○

朝市丛谈八册 ○·二○ 五月二十一日

草隶存二册 三·二○ 五月二十二日

黄肠石铭二枚 一·○○ 五月二十九日

杂造象七种十枚 五·○○

字安宁墓志一枚 五·○○

孟敞墓名一枚 ○·五○

成公志盖一枚 ○·五○二八·○○○

吕超静墓志一枚 一·○○ 六月八日

六朝造象七种十二枚 二·○○

札朴八册 二·四○ 六月二十六日五·四○○

云议友议一册 ○·七○ 八月二十四日

山右金石录一册 ○·六○

循园金石跋尾一册 ○·七○

越讴一册 ○·五○二·五○○

庄子集解三册 一·八○ 九月八日

管子四册 一·二○ 九月十四日

荀子六册 一·八○

孟子三册 一·○○ 九月二十九日

说苑六册 一·八○七·六○○

元西域人华化考稿本二册 陈援庵赠 十一月八日

通俗忠义水浒传八十册 藤冢赠 十一月十四日

標注訓訳水滸伝十五册 同上

耳食录八册 ○·八○ 十一月二十日

池上草堂笔记八册 ○·八○

魏三体石经残石六枚 四·○○ 十一月二十五日

比丘尼慈庆墓志一枚 二·○○七·六○○

大同石窟佛象摄影一册 泽村教授赠 十二月四日

情史十六册 二·○○ 十二月八日

总计一四九·二○○，每月平匀一二·四三三元。



注释



[1] 即《观北京大学学生演剧和燕京女校学生演剧的记》。俄国爱罗先珂作，鲁迅译文发表于本月6日《晨报副刊》，后收入《译丛补》。

[2] 永持德一招待日本留学生竹田复，邀蔡元培、鲁迅等同席。席间鲁迅为书《诗经》句：“昔我往矣，杨柳依依；今我来思，雨雪菲菲。”

[3] 即《看了魏建功君的〈不敢盲从〉以后的几句声明》。现编入《集外集拾遗补编》。

[4] 许饮文通过孙伏园的介绍来访，希望推荐至女子高等师范学校任教。

[5] 至高师校听爱罗先珂君演说 爱罗先珂应该校国文学会之邀，往讲《过去的幽灵》。记录稿经耿勉之译成中文，26日由鲁迅寄孙伏园，29日发表于《晨报副刊》。

[6] 芸草堂 日本的一家书店。明治二十八年（1895）四月山田直三郎创设于京都，大正七年（1918）增设东京店。出版经营美术书籍。

[7] 泰东书局 即上海泰东图书局，赵南公主持。1930年该局曾约请鲁迅等编辑《世界文化》月刊。

[8] 《小说史》讲义 即北京高等师范学校所印《中国小说史大略》讲义，后经修改易名《中国小说史略》出版。

[9] 法国病院 即法国医院，在北京东交民巷西口。三一八惨案后鲁迅曾在此避难。

[10] 丸山昏迷在中央饭店设宴为爱罗先珂回国饯行，鲁迅等应邀出席。

[11] 指春光社的集会。该社是以北京大学学生为主组织的文艺社团，1923年春成立，成员有许钦文、董秋芳、龚宝贤、何植三等二十余人。

[12] 《小说史》讲义印本 即《中国小说史略》讲义本。鲁迅自1920年秋开始在北京大学讲授中国小说史，并将讲义陆续排印分发学生。是日将陆续排印而未装订的讲义一百七十三页寄赠许寿裳。《中国小说史略》于本年12月由北京大学新潮社出版上卷，次年6月出版下卷。

[13] 即《红的花》。童话，俄国爱罗先珂作，鲁迅译讫后于本月28日寄胡愈之。发表于《小说月报》第十四卷第七号（1923年7月）。1931年收入上海开明书店版爱罗先珂童话合集《幸福的船》。

[14] 《中国古乐之价值》 原题为《支那古代音乐的世界价值》，日文讲辞载本月20日、27日日文《北京周报》第六十五、六十六号，译文载本月23日《晨报副刊》。

[15] 《呐喊》将于本年8月由新潮社出版，因该社经费支绌，故鲁迅借与印资二百元。此款在1924年3月14日、4月4日分两次还清。

[16] 当指补抄《王右丞集笺注》。鲁迅自5月15日购得该书，于本日开始抄补，至6月9日全书补讫。

[17] 帝王庙 即历代帝王庙，在北京阜成门内大街，民国后成为公共场所，常在此举行展览会。

[18] 阿博洛展览会 指阿博洛学会于本月15日至30日举行的第二届画展。阿博洛（Apollon），通译阿波罗，希腊神话中的太阳神。阿博洛学会成立于1922年夏，是研究西洋绘画的团体，主要成员有王子云、钱稻孙、李毅士等。

[19] 世界语学校筹款游艺会 系为创办北京世界语专门学校筹款而举办，在北京东安门外真光剧场举行。演出者有刘天华、韩世昌等。世界语学校，即北京世界语专门学校。本年开始筹备，鲁迅为发起人和董事之一，并于本年9月至1925年3月在该校讲授中国小说史。

[20] 山本照相馆 日本人山本赞七郎开设的照相馆，在北京王府井大街霞公府。1897年（清光绪二十三年）开业。除摄影外，并经营照相器材等。

[21] 爱罗先珂君画像 此像后刊于《桃色的云》中译本卷首。

[22] 作大学文艺季刊稿一篇成 未详。

[23] 鲁迅兄弟及家属原同住八道湾，因鲁迅与周作人失和，是夜起鲁迅改在自室用餐。

[24] 爱罗先珂画像系日本人中村彝所绘，印入本月北大新潮社出版的《桃色的云》卷前，为三色版。因北京制版工艺不精，故委托上海商务印书馆代印。

[25] 启孟自持信来 周作人信全文如下：“鲁迅先生：我昨天才知道，——但过去的事不必说了。我不是基督徒，却幸而尚能担受得起，也不想责谁，——大家都是可怜的人间。我以前的蔷薇的梦原来都是虚幻，现在所见的或者才是真的人生。我想订正我的思想，重新入新的生活。以后请不要再到后边院子里来，没有别的话。愿你安心，自重。七月十八日，作人。”

[26] 往砖塔胡同看屋 鲁迅与周作人失和后，准备迁出八道湾宅，经许羡苏介绍，往砖塔胡同六十一号看屋。

[27] 迁居砖塔胡同六十一号 鲁迅是日迁居于此，共住九月余。1924年5月25日移居阜成门内西三条二十一号。

[28] 往菠萝仓一带看屋 鲁迅因母亲也欲迁出八道湾和他同住，故本日起四出觅购房屋。

[29] 中校 指北京女子高等师范学校附属中学（1924年改为北京女子师范大学附属中学），当时俞芬在该校学习。

[30] 指晨报馆为出版五周年纪念增刊发的征文信。

[31] 为鲁迅肺病复发。至次年3月转愈。

[32] 《中国小说史略》稿 系鲁迅1920年至1923年间在北京大学、北京高等师范学校的讲义改订而成，分上、下两册，由新潮社出版。上册十五篇。这里所寄是上册的一部分。

[33] 往女子师校讲 女子师校，即国立北京女子高等师范学校。鲁迅应该校校长许寿裳之请，本日起前往讲授小说史等课，直至1926年离京止。参看本卷第411页注〔1〕。

[34] 卖稿契约 指钱稻孙所译《神曲一脔》版权售与商务印书馆的合同。该书后于1924年12月出版。

[35] 《小说史》稿一束 即《中国小说史略》上册余稿。

[36] 指人艺戏剧专门学校。蒲伯英、陈大悲等创办，1922年11月成立。址在宣武门外丞相胡同。是晚该校在新明剧场（日记误作新民大戏院）演出新剧《平民的恩人》及《良心》。

[37] 本日买定阜成门内西三条旧屋后，11月办理过户手续，12月2日立契，次年1月开始翻建，5月25日迁入。鲁迅在此住至1926年8月。今为鲁迅博物馆的一部分。

[38] 即《宋民间之所谓小说及其后来》。系应《晨报五周年纪念增刊》征文作，后收入《坟》。

[39] 《中国小说史》下卷 下册稿包括第十六篇至第二十八篇，鲁迅于是日写毕后复进行校订。1924年3月4日校毕，8日寄孙伏园付印。

[40] 往女子师校文艺会讲演 女子师校文艺会，即北京女子高等师范学校文艺研究会。鲁迅本日应邀作《娜拉走后怎样》的讲演。讲稿后收入《坟》。