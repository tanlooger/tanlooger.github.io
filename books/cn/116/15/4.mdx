---
---
---
title: 乙卯日记
---




正月


一日 昙。例假。午后晴。季巿送二肴，转送舅父。下午得齐寿山明信片。得二弟信，去年十二月二十八日发（84）。狄桂山来访。晚季上来，饭后同至第一舞台观剧[1]，十二时归。

二日 晴。例假。上午钱稻孙来。张协和来。午后宋紫佩来。往留黎厂直隶官书局买《说文解字系传》一部八册，二元；《广雅疏证》一部八册，二元五角六分。下午王式乾、徐宗伟来，假去二十元。刘立青、季自求来，晚至广和居饭。

三日 晴，风。星期例假。午后寄二弟书籍两包：《放翁文集》一部十二册一包，《诗集》八册一包。下午车耕南来。陶书臣来。晚得二弟信，十二月卅日发（85）。

四日 晴。上午寄二弟信（一）。赴部办事，十一时茶话会。午后同汪书堂、钱稻孙至益昌饭。下午寄二弟书籍一包，内《阅藏知津》一部十本，《后甲集》一部二本。又发明信片一枚。夜风。

五日 晴。午前全部人员摄景。下午赴交通银行取公款。

六日 昙。上午得二弟信，二日发（1）。寄二弟《剑南诗稿》十六本，分作二包。寄西泠印社信并银九元，豫约景宋本《陶渊明集》二部四元，景宋本《坡门酬唱集》一部三元，《桃花扇》一部一元二角，邮费八角。午后雨雪，至夜积半寸。

七日 晴。上午寄二弟信（二）。得二弟信，三日发（2）。下午刘济舟至部见访。晚刘升持来醉枣一升，取一半，与百文。宋紫佩来。

八日 微雪。午后至日本邮局取《郷土研究》二十册。晚魏福绵来。

九日 微雪。上午寄二弟《郷土研究》一包。

十日 晴。星期休息。午前寄二弟信（三）。午后往南柳巷访刘济舟，未遇。至文明书局买《因明论疏》一部二册，四角三分；石印宋本《陶渊明诗》一册，五角。访季自求，不值。下午舅父及陈中篪移住绒线胡同板桥土地庙。晚风。

十一日 昙，大风。上午得二弟信，七日发（3）。《百喻经》刻印成，午后寄来卅册，分贻许季上十册，季巿四册，夏司长、戴芦舲各一册。收拾历来所购石印名人手书及石刻小册，属工汇订之，共得三十本也。夜商生契衡来取去学费三十元。

十二日 晴，大风，烈寒。午后赠稻孙《百喻经》一本。

十三日 晴，风，甚冷。上午寄二弟《百喻经》六本一包。午后同齐寿山至益昌饭。下午得二弟所寄《叒社丛刊》第二期一册，去年十二月二十七日付邮。

十四日 昙，冷。上午许季上来。寄二弟信（四）。

十五日 晴。午后同常毅箴游小市。下午韩生寿谦来。又赠稻孙《百喻经》二册，汪书堂一册。夜宋子佩来。

十六日 晴，风。午后同齐寿山饭于益昌。下午至留黎厂官书局买仿苏写《陶渊明集》一部三册，直四元。得二弟信，十二日发（4）。晚约伍仲文、毛子龙、谭君陆、张协和五人共宴刘济舟于劝业场玉楼春饭店。

十七日 晴。星期休息。午后季自求来，以《南通方言疏证》、《墨经正文解义》相假，赠以《百喻经》一本。往留黎厂买《观自得斋丛书》一部二十四册，直五元。晚书工来，令订《法苑珠林》及佗杂书，付资二元。

十八日 晴。午后同汪书堂、齐寿山、钱稻孙饭于益昌。

十九日 昙。上午寄二弟信（五）。得二弟信，十五日发（5）。赠陈师曾《百喻经》一册。

二十日 雨雪。上午得羽太家葉書，十四日发。夜雪止，风。

二十一日 昙。午后同稻孙之益昌饭。晚蒋抑之来，赠以《百喻经》、《炭画》各一册。

二十二日 晴。上午寄二弟信（六）。夜最写邓氏《墨经解》[2]，殊不佳。雨雪。

二十三日 雨雪。午后同齐寿山至益昌食茗饵。徐吉轩举子弥月，公贺之，人出一元。下午往留黎厂。

二十四日 晴。星期休息。上午得二弟信，二十日发（6）。夜雨雪。蒋抑之来。

二十五日 微雪，上午晴，下午昙。

二十六日 微雪。上午杨莘士自陕中归，见赠大秦景教流行中国碑[3]额拓本一枚。下午往许季上家，乞得金鸡纳丸八粒。晚季巿赠肴一皿。

二十七日 晴，大风。上午寄二弟信（七），又《教育公报》七本一包。午后收本月俸银二百八十元。夜胃痛，起服重炭酸素特一匕。

二十八日 晴。午后游小市，买“折二嘉熙通宝”一枚。夜杨莘士赠古泉六枚，又小铜器一枚，似是残蚀弩机。大风。

二十九日 晴，大风。上午得二弟信，二十五日发（7）。得伯撝叔信，由南京托一便人携来。捐与湖北水灾振捐银二元。午后同稻孙至益昌饭。

三十日 晴。午后与稻孙、寿山至益昌饭，饭后游小市。下午至留黎厂买《说文系传校录》一部二册，一元；《随轩金石文字》一部四册，二元四角。晚徐吉轩招饮于便宜坊，共十三人，皆社会教育司员。

三十一日 晴。星期休息。上午寄二弟信并本月费百元（八）。午前同季巿往章先生寓，晚归。杜海生来。夜大风。





二月


一日 晴。午后同季巿至益昌饭。夜风，微雪。

二日 雨雪。上午得二弟信，正月二十九日发（8）。得毛漱泉信，二十九日余姚发。午后陈师曾为作冬华四帧持来。夜王生镜清来。

三日 晴，午后昙。会议学礼。[4]晚风。

四日 晴，大风。午后同齐寿山之小市。晚季巿来。

五日 晴，风。上午寄二弟信（九）。杨莘士赠《陕西碑林目录》一册。午后同张仲素、齐寿山、许季上至益昌饭。下午往留黎厂。晚季巿送青椒酱一器。

六日 昙，风。午后往交通行以豫约券易公债正券。至留黎厂买《吉金所见录》一部四本，二元；《汇刻书目》一部二十本，三元。杨莘士赠《颜鲁公象》拓一枚，又《刘丑奴等造象》拓一枚，不全。夜宋紫佩来。胃痛。

七日 晴，星期休息。上午许季上来。午后昙。得二弟信，三日发（9）。

八日 晴，大风。午后同齐寿山之益昌饭。下午得二弟所寄《经律异相因果录》一册，正月九日付邮，历时一阅月乃至也。书工丁旧书讫，给直二元。

九日 晴。午后至小市。得朱迪先函并《说类［类说］》十册。戴螺舲赠肴一器。

十日 晴。上午寄二弟信（十）。夜车耕南来。陈仲篪来，先在窗外窃听良久始入，又与耕南大诤，乃面斥之，始已。

十一日 晴，风。午后同齐寿山至小市。夜季巿来。

十二日 上午得二弟信，附《会稽郡故书杂集》样本二叶，八日发（10）。得工业专门学校函，索所保诸生学费，即函童亚镇，令转催之。午后饭于益昌，稻孙出资，别有书堂、维忱、阆声、寿山四人，又同至小市。夜伍仲文送肴饵两种，取其一半。

十三日 晴，大风。令木工作书夹板七副，直一元四角。午后至新帘子胡同访小舅父，坐约半时出。晚王生镜清来。祁柏冈送饼干一合，卷烟两合。

十四日 晴。旧历乙卯元旦。星期休息。上午季巿来，交与银三百元。午前往章师寓，君默、中季、逷先、幼舆、季巿、彝初皆至，夜归。季自求、童亚镇并来过，未遇。得钱中季信。

十五日 晴。补春假休息。午寄二弟信，又还《会稽书集》样本二叶（十）。午后往厂甸，人众不可止，便归。在摊上买《说文统系第一图》拓本，泉二百；宋、元泉四枚，泉四百五十。下午往季巿寓还旧借书三册。夜宋紫佩来。周友芝来，又送雨前一合。

十六日 昙。午后同黄芷涧往小市，尚无地摊。下午得二弟信，十二日发（11）。夜季自求来。

十七日 昙。下午同陈师曾往访俞师，未遇。

十八日 晴。上午得童亚镇信，昨发。午后昙。往益昌饭。

十九日 昙。上午寄二弟信（十二）。午后往益昌饭，稻孙亦至。夜大风。

二十日 晴，大风。午后同钱稻孙、汪书堂至益昌饭。下午往留黎厂及火神庙，书籍价昂甚不可买，循览而出。别看书肆，买《说文句读》一部十四册，价四元。晚王生镜清来言愿代汇本月月费，先付四十元。

二十一日 晴。星期休息。上午舅父来假去十五元。许季上来。午后至季自求寓还《墨经正义》及《南通方言疏证》，又同至厂甸，以铜元二十枚买“壮泉四十”一枚，系伪造品。又买《纫斋画剩》一部四册，三元。至书肆买《毛诗稽古编》一部八册，景宋王叔和《脉经》一部四本，袖珍本《陶渊明集》一部二本，共银十元。夜车耕南来谈。

二十二日 晴。午后同齐寿山饭于益昌。晚助人五百文。

二十三日 晴，风。受五等嘉禾章[5]。午后同汪书堂、钱稻孙之益昌饭。下午同稻孙、季巿游厂甸，买“大布黄千”二枚，其直半元。夜得二弟信，十七日发（12）。

二十四日 昙。上午寄二弟信（十三）。夜雨雪。

二十五日 雨雪。午后季巿还银五十元。夜月见。

二十六日 昙。上午得二弟信，二十二日发（13）。午后收本月奉银二百八十元。夜风。

二十七日 大风，霾。午后同汪书堂、钱稻孙之益昌饭。晚韩寿晋、徐宗伟、王式乾来，徐还前假银二十元。夜风定月出。

二十八日 晴。星期休息。上午小风。午后往厂甸买十二辰竟一枚，有铭，鼻损，价银二元。又唐端午竟一枚，一元。又入骨董肆，买“直百”小泉一枚，似铁品；又“大平百金”鹅眼泉一枚，“百金”二字传形；又“汉元通宝”平泉一枚，共价一元。往劝业场买牙粉、肥皂，稻香村买肴饵，共一元二角。下午王镜清来，付银六十元。





三月


一日 晴。上午寄二弟信（十四）。季巿还银五十元。午后同齐寿山往益锠午饭。晚童亚镇来还前假银五十元。夜季自求来，赠鼯鼠蒲桃镜[6]一枚，叶上有小圈，内楷书一“马”字，言得之地摊，九时去，赠以《小学答问》一册。十时得二弟及三弟信，言三弟妇于二月二十五日丑时生男[7]，旧历为正月十二日也，信二十六日发（14）。

二日 晴。上午寄西泠印社信并银六元。午后同王维忱、汪书堂往新帘子胡同看屋，[8]又饭于益昌。下午开教育设施要目讨论会。晚宋子佩来。

三日 晴。上午寄二弟及三弟信（十五）。午后同齐寿山、钱稻孙饭于益昌，钱均夫后至。往日本邮政局寄羽太家信并银二十元，又福子学费八元，三月至六月分。往中国银行以豫约券换公债票。夜大风撼屋，几不得睡。

四日 大风，霾。午后寄朱逷先信并还《类说》十本。

五日 晴。午后同汪书堂、杨莘士、钱稻孙饭于益昌。夜宋子佩来借五十元。得谦叔函，三日南京发。

六日 昙。得吴雷川之兄讣文，上午赙二元。午后同汪书堂、钱稻孙、齐寿山饭于益昌。下午往留黎厂买《金石契》附《石鼓文释存》一部五本，《长安获古编》一部二本，共银七元。夜宋子佩来。买版箱弍。

七日 昙，大风。星期休息。上午得二弟信，三日发（15）。

八日 晴。上午寄二弟信（十六）。复谦叔函。寄朱逷先函。寄钱中季函。午后同陈师曾、钱稻孙至益昌饭，汪书堂亦至。饭毕同游小市。下午昙，风。

九日 晴。午后理发。下午得西泠印社复信。陶望潮来。

十日 晴，午后昙。赴孔庙演礼，下午毕，同稻孙觅一小店晚餐已归寓。晚车耕南来。季自求来，云十二日赴四川。

十一日 昙。上午得二弟信并南齐造象拓本一枚，七日发（16）。得西泠印社所寄《越画见闻》一部三册，《列仙酒牌》一册，《续汇刻书目》一部十册。午后同常毅箴游小市，买三古泉共铜元八枚。晚子佩来。

十二日 昙。上午寄二弟信（十七）。晚得钱〔中〕季信，即复之。夜车耕南来，言明日往山东，假去银十元。

十三日 晴，风。午后同齐寿山、钱均夫至益昌饭，又游小市。子佩明日归越中，下午往图书分馆托寄二弟信一函，摩菰一匣约一斤半，古泉一匣五十三枚，书籍一箧一百七十五册，附石刻拓本十四叶。往留黎厂官书局买残本《积学斋丛书》十九册，阙《冕服考》第三、第四卷一册，价银三元。晚商契衡来。夜得宋知方信，七日台州发。

十四日 晴。星期休息。午后许季上来。下午陈公猛、毛漱泉来，季巿来，傍晚并去。夜得二弟信，十一日发（17）。

十五日 晴，午后昙。赴孔庙演礼。

十六日 晴。上午寄二弟信（十八）。夜往国子监西厢宿。

十七日 晴。黎明丁祭，在崇圣祠执事，[9]八时毕归寓。上午得二弟所寄《跳山摩厓》石刻拓本四枚，《妙相寺造像》拓本二枚，十三日付邮。息一日。

十八日 晴。上午赠陈师曾《建初摩厓》、《永明造象》拓本各一分。午后得福子信，十二日发。下午风。

十九日 晴。上午得二弟信，十五日发（18）。午后游小市。下午从稻孙借得《秦汉瓦当文字》一卷二册，拟景写之。赴清秘阁买纸一元。

二十日 晴。午后往新帘子胡同看小舅父。许季上与潼关酱芜菁二支。

二十一日 昙。星期休息。上午童亚镇来假五元。寄二弟信（十九）。午后晴。往直隶官书局买《咫进斋丛书》一部二十四册，六元四角。陈伯寅于十七日病故，赙五元。下午往许季巿寓，贻以《建初摩厓》、《永明造象》拓本各一分。

二十二日 晴，风。无事。

二十三日 晴。午后同汪书堂往小市。下午寄陈公猛《百喻经》一册。夜得二弟明信片，二十日发。

二十四日 霾。上午得二弟信，二十日发（19）。夜风。徐耨仙来，持有陈子英函。

二十五日 晴，风。无事。

二十六日 晴。上午得宋子佩信，二十二日绍兴发。寄二弟信（二十）。午后同汪书堂、齐寿山于益昌饭，又游小市。夜季巿来。

二十七日 雨雪。午后同齐寿山至益昌饭。下午王镜清来托保投考知事人一名，张驿，嵊人。夜月出。

二十八日 晴，风。星期休息。上午得二弟信，二十四日发（20）。午后罗扬伯来。毛漱泉来。下午胡绥之来并赠《龙门山造象题记》二十三枚，去赠以《跳山建初摩厓》拓本一枚。

二十九日 晴。上午得王式乾信，昨发。得二弟所寄《汇刻书目》二十册，二十五日付邮。午后同汪书堂至小市。赠汤总长、梁次长《百喻经》各一册。夜景写《秦汉瓦当文字》一卷之上讫，自始迄今计十日。

三十日 晴。午后至小市。下午王镜清来托保去万方、陈继昌二人，万，上虞，陈，新昌。夜宋芷生来。

三十一日 晴。上午寄二弟信（二十一）。午后至益昌饭，共八人，朱炎之主。又往小市。下午收本月奉泉二百八十元。夜周友芷交来车耕南信。





四月


一日 晴。上午得二第信，二十八日发（21）。下午王式乾来，付与银百元，由剡中汇还家中，为三月份家用。夜风又小雨。

二日 晴。上午寄二弟《教育公报》第八、第九期各一册。午后之小市。夜魏福绵来托保去投考知事者四人：楼启元，萧山人；朱兆祥、俞韫、赵松祥，并诸暨人。

三日 昙。上午保投考知事者二人：景万禄、白尔玉，并山西人，由许季上介绍。午后往留黎厂买瓷质小羊一枚，银三角，估云宋瓷，出彰德土中。又买《古学汇刊》第十一集二册，银一元五分。下午商契衡来，交与学资三十元，又保四人：何晋荣、董尔陶，新昌人；赵秉忠、杜俊培，诸暨人。

四日 晴，风。星期休息。上午寄二弟信（二十二）。寄西泠印社信并银八元。寄西安吴葆仁信并银五元，托买帖，杨莘士作札。下午之街闲步。

五日 晴，大风。下午蔡谷青忽遣人送火腿一只。

六日 晴，大风。上午得二弟信又一明信片，并二日发（22）。赠陈寅恪《或外小说》第一、第二集，《炭画》各一册，齐寿山《炭画》一册。

七日 晴，风。午后得福子信，一日发。

八日 晴。上午寄二弟书籍一包，内《会稽掇英总集》四本，《金石契》四本，《石鼓文释存》一本。托陈师曾写《会稽郡故书杂集》书衣[10]一叶。午后至小市。下午蔡谷青来，未遇。夜风。

九日 晴，风。上午寄二弟信并师曾所写书衣一叶（二十三）。夜胃小痛。

十日 晴。上午得二弟信附《永明造象记》二枚，六日发（23）。得钱中季信并《会稽故书杂集》书面一叶。得西泠印社明信片。赠张阆声《永明造象》拓片一枚。午后访俞恪士师，未遇。至清秘阁买纸笔，合一元。晚写《秦汉瓦当文字》一卷之下讫，计十二日。夜王铁如来。毛漱泉来。

十一日 晴。星期休息。上午得宋子佩信，五日绍兴发。午后访俞恪士师，略坐出。至留黎厂买《文字蒙求》一册，《吴越三子集》一部八册，银六角。又买马曹拓片一枚，二角。磁碗一枚，一元。下午韩寿晋来还银二十元。西泠印社寄来《遯庵古镜存》二册，《秦汉瓦当存》二册，《敦交集》一册。

十二日 昙，风。无事。

十三日 晴。上午寄二弟信（二十四）。得二弟所寄《建初摩厓》、《永明造象》拓本各二分，九日付邮。午前龚未生到部来访。晚许季上来，饭后去。夜得二弟信，附芳子笺，十日发（24）。胃痛颇甚。

十四日 晴，风。上午寄西泠印社信。寄胡绥之信并《永明造象》拓片一枚。夜风。

十五日 晴。上午龚未生来部。午后寄羽太家信，附与福子笺二枚，又银七元，为冲买衣。晚寿洙邻暨其戚来。夜得胡绥之信。

十六日 晴。上午寄二弟信，附与芳子笺（二十五）。又寄《遯庵瓦当存》二本，《古镜存》二本，《二李倡和集》一本，《敦交集》一本，《教育公报》第十期一本，《儿童艺术展览会纪要》二本，分两包。午后张阆声赠所臧古陶文字拓片一枚。

十七日 昙。午后往图书分馆还《秦汉瓦当文字》，并托丁书。访季上不值，留火腿二方，一转赠寿山。访毛漱泉，略坐，买胃药八角归。

十八日 昙。星期休息。午后至劝业场访《文始》，得之，买一册，银一元五角。又至图书分馆取所丁书。夜得二弟信，十五日发（25）。

十九日 昙。午后同陈师曾之小市，以银一元买残本《一切经音义》及《金石萃编》一束。

二十日 雨。上午收西泠印社所寄《补寰宇访碑录》四册。夜得二弟信，十七日发（26）。

二十一日 晴，风。上午寄二弟信（二十六）。寄陈子英信。下午赴留黎厂神州国光社买《神州大观》第七集一册，一元六角五分。又至直隶官书局买《金石续编》一部十二本，二元五角；《越中金石记》一部八册，二十元。

二十二日 晴，风。午后同陈师曾至小市。

二十三日 晴，风。无事。夜得二弟并三弟信，二十日发（27）。

二十四日 晴，风。午后往图书分馆，又往留黎厂。夜宋紫佩从越中至，持来笋干一包，茗一包。

二十五日 晴。星期休息。午后风。访许季上、祁柏冈，各送笋干一包。往留黎厂买《射阳石门画像》等五纸，二元；《曹望憘造象》拓本二枚，四角。下午往稻香村买食物。

二十六日 小雨，上午寄二弟信（二十七）。

二十七日 昙。上午得二弟信，二十四日发（28）。收西泠印社所寄仿宋《陶渊明集》一部四册。午后至小市。收本月奉银二百八十元。下午又至小市。夜雨。

二十八日 晴。上午寄二弟书籍一包：《笠泽丛书》二册，《越画见闻》三册，《列仙酒牌》一册，并有木夹。午后至邮局寄上海伊文思图书公司[11]信并银五十元，为三弟买书。又寄西泠印社信并银十三元，自买书。下午宋紫佩还银三十元，便偿笋干价三元。从图书分馆假得《小蓬莱阁金石文字》，景写家所臧本阙叶一枚。

二十九日 晴。上午与伍仲文信并笋干一包。下午季巿遗鹜一器。

三十日 晴，风。上午寄二弟及三弟信并本月家用百元（二十八）。





五月


一日 晴。上午得二弟信，四月二十七日发（29）。午后往留黎厂买《黾池五瑞图》连《西狭颂》二枚，二元；杂汉画象四枚，一元；武梁祠画象并题记等五十一枚，八元。下午许季上来。魏福绵来假去二十元。夜毛漱泉来。

二日 晴。星期休息。上午小舅父来。午后昙，大风。往图书分馆托丁书。往留黎厂买《张思文造象题记》拓本等六种十枚，银二元。往观音寺街买牙粉、袜、饼干、牛肉等共四元。车夫衣敝，与一元。

三日 晴。上午寄二弟信（二十九）。下午同钱稻孙、许季上往图书分馆。

四日 晴。午后理发。夜得二弟信，一日发（30）。得西泠社明信片，一日发。

五日 晴，午后昙，风。无事。夜大雨。

六日 晴。上午得西泠印社所寄《两汉金石记》六册，《丛书举要》四十四册，《罗鄂州小集》两册，景宋刻《京本通俗小说》二册，分三包。寄二弟信（三十）。寄西泠印社信并补邮费二角，以券代之。夜韩寿晋来。雷雨一陈。

七日 昙。无事。夜雨。

八日 晴。午后同齐寿山、汪书堂往小市。下午往直隶官书局买《金石萃编》一部五十册，银十四元。晚商契衡来。

九日 晴。星期休息。上午得二弟信，五日发（31）。下午往留黎厂买汉石刻小品三枚，画象一枚，造象三枚，共银三元。又造象四种共七枚，银二元二角。得季自求信，四月三十日渝城发。晚得季巿笺并假关中、中州《金石记》四册。夜半邻室诸人聚而高谈，为不得眠孰。

十日 晴，风。晨五时起。上午寄二弟信（三十一）。午后杨莘耜交来向西安所买帖，内有季上、季巿者，便各分与，自得十种，直约二元。

十一日 晴，晚大风。夜季巿来。得二弟信，八日发（32）。

十二日 晴。上午得车耕南信并还银十元，十日济南发。

十三日 昙。午前寄二弟信（三十二）。晚小雨。罗扬伯来。

十四日 昙。午前令部役往邮局取耕南寄款，局不肯付。下午雨。夜风。

十五日 晴。午后从邮局取得耕南款十元。夜得二弟信，十二日发（33）。

十六日 昙。星期休息。午后至留黎厂买《文叔阳食堂画象》一枚，武氏祠新出土画象一枚，又不知名画象一枚，共银二元。又买纸一元。下午晴。访许季上不值，至益昌买食物一元归。夜雨。

十七日 昙。上午寄二弟信（三十三）。下午雨。往许季上寓。晚魏福绵来。

十八日 晴。晨许季上来。下午陶念卿先生自越中至。晚往许季巿寓还中州及关中《金石记》，并以景宋本《陶渊明集》赠之。

十九日 晴。午后之小市。夜得二弟信，十六日发（34）。

二十日 晴。下午小舅父来。夜小雨。得二弟明信片，十七日发。

二十一日 晴。上午寄二弟信（三十四）。午后同钱稻孙至小市。晚季巿致一肴也。

二十二日 晴。下午许季上来并赠酱莴苣四枚。王镜清来。

二十三日 晴。星期休息。上午得二弟信，十九日发（35）。午后毛漱泉来。下午往留黎厂买济宁州画象一枚，银一元。晚买薄荷酒等一元。

二十四日 昙。午后同稻孙、师曾往小市。下午得舅父信。

二十五日 晴。下午往舅父寓。

二十六日 晴。上午寄二弟信（三十五）。下午紫佩来还二十元。晚小雨一陈即止。魏福绵来。夜得二弟信，二十三日发（36）。

二十七日 晴。无事。

二十八日 晴。无事。

二十九日 晴。上午寄西泠印社信并银八元。收本月奉银二百八十元。午后至小市。下午同许季巿往章师寓，归过稻香村买食物一元。晚王镜清来，付百元汇作本月家用。魏福绵来，饭后去。夜交陶念卿先生六十元。重订小本《陶渊明集》四本。

三十日 昙。星期休息。上午寄二弟信（三十六）。许季巿来。午后得二弟所寄《汉碑篆额》一部三本，二十六日付邮。龚未生来。下午往留黎厂买《张敬造象》六枚，一元五角。又《李夫人灵第画鹿》一枚，一元；《鲁孝王石刻》一枚，五角，疑翻刻也。夜得二弟信，二十七日发（37）。

三十一日 晴。无事。





六月


一日 晴。上午寄二弟信（三十七）。午后昙。往国子监南学。晚雨。

二日 晴，下午昙，雨一陈复霁，夜雨。

三日 晴。托紫佩觅工制单马卦一件，共银五元四角。

四日 晴，下午雷雨一陈。晚钱稻孙来，同至广和居饭，邀季巿不至。

五日 晴。上午得二弟信，一日发（38）。寄二弟书籍一包：小本《陶渊明集》一部二本，《广弘明集》一部十本。下午得蒋抑卮书并钞文澜阁[12]本《嵇中散集》一部二册。夜修补《汉碑篆额》讫。

六日 晴，风。上午徐宗伟、徐元来。陈公猛来。许季上来。寄二弟信（三十八）。下午至留黎厂买《群臣上寿刻石》等拓本三种四枚，共银二元四角。又至稻香村买食物一元。夜许季巿来，假去五十元。

七日 晴。上午西泠印社寄至《百汉研碑》一册，《求古精舍金石图》四册，共一包。

八日 晴，下午大风。无事。夜修丁《金石萃编》讫。

九日 昙，风。上午得二弟信，五日发（39）。晚许季巿来。

十日 晴。上午寄二弟信（三十九），又书籍一包，计《百汉研碑》一册，景宋《通俗小说》二册，《鄂州小集》二册，《教育公报》第十一、十二期各一册。杨莘士从西安代买石刻拓本来，计《梵汉合文经幢》一枚，《摩利支天等经》一枚，《田僧敬造象记》共二枚，《夏侯纯陀造象记》共二枚，《钳耳神猛造象记》共四枚，共直银一元。

十一日 晴。午后昙。先后令书工修书二十四本，付工直一元。夜得二弟信，八日发（40）。

十二日 晴。下午得小舅父明信片，昨发。

十三日 晴。星期休息。上午往小舅父寓，已集行李，云明日归。祁柏冈送茗四包。午后昙，风。往李铁拐斜街，欲卖公债票充用，不得。往留黎厂买《赵阿欢造象》等五枚，三角。又缩刻古碑拓本共二十四枚，一元，帖店称晏如居缩刻，云出何子贞，俟考。买《古学汇刊》第十二期二册，一元五分。下午许季上来。晚雷雨一陈即霁。夜齿痛失眠。

十四日 雨。师曾遗小铜印一枚，文曰“周”。晚晴，星见。

十五日 晴，风。上午寄二弟信（四十）。向稻孙假银五十元。夜得二弟信并《魏黄初十三字残碑》拓本一枚，十二日发（41）。

十六日 雨。上午寄蒋抑之信。寄羽太家信并月用十五元，九月讫，又信子买衣物费十五元，福子学费六元。铭伯先生自黑龙江归，下午往访之。晚令工往稻香村买食物一元。夜铭伯先生来。

十七日 晴。旧端午，夏假。上午得二弟所寄桃华纸百枚，十二日付邮，许季上托买。寄二弟信并与二弟妇笺（四十一）。下午许季巿来，并持来章师书一幅[13]，自所写与；又《齐物论释》一册，是新刻本，龚未生赠也；又烹鹜一器，乃令人持来者。夜雨。

十八日 昙，午后晴。至小市。夜雨。

十九日 晴。午后同徐吉轩、戴螺舲至学校成绩品陈列室。往留黎厂买《孟广宗碑》一枚，北齐至后唐造象十二种十四枚，共值四元。许季上借《北史》二函，送与之。得二弟所寄《会稽郡故书杂集》二十册，十五日付邮，便赠念卿、子佩各一册，图书分馆一册。夜访季巿，赠《杂集》一册，又铭伯先生一册。

二十日 晴。星期休息。上午得二弟信，十六日发（42）。寄二弟《越中金石记》八本，《汉碑篆额》三本，均有木夹，又《龙门造象二十品》二十三枚，分作二包。午后许季巿来。下午许季上来，取去《会稽杂集》二册。往留黎厂官书局买《筠清馆金文》一部五本，四元；《望堂金石》八本，六元。晚朱逷先、钱中季来，各遗《会稽杂〔集〕》一册，又以三册托分致沈尹默、臤士、马幼渔。

二十一日 晴。上午寄二弟信（四十二）。赠陈师曾《会稽故书杂集》一册。下午同戴螺舲往南学。晚访胡绥之。夜雨。

二十二日 晴。上午从齐寿山假三十元。午后理发。下午樊朝荣名镛，董恂士介绍来。夜风。得二弟信并“马卫将作”砖拓本二枚，十九日发（43）。

二十三日 晴，下午雨。无事。

二十四日 晴。上午寄二弟信（四十三）。寄钱中季信并《永明造象》拓本一枚。寄朱逷先信并《建初买地》、《永明造象》拓本各一枚。送朱孝荃《建初买地记》一枚。夜商契衡来，交与《会稽郡故书杂集》一册，属转赠剡中图书馆。

二十五日 晴。上午寄商契衡《儿童艺术展览会报告》一册。

二十六日 晴。上午收本月奉银二百二十七元八角。自此至十月末，当扣四年度公责共二百八十元。还稻孙五十元，还齐寿山十元。午后往留黎厂代稻孙买《缪篆分均》一部，二元。下午得二弟信，二十二日发（44）。晚铭伯先生来。魏福绵来，付五十元属汇家，又赠以《会稽郡故书杂集》一册。夜得季自求信，十三日成都发。

二十七日 晴。星期休息。上午致念卿先生银六十元。午后往留黎厂买《会稽掇英总集》一部四本，《魏稼孙全集》一部十四本，共八元。下午许季上送还《北史》二函。晚大风雨。

二十八日 晴。上午得三弟所寄《亨达氏生物学》译稿上卷一册，二十四日付邮。寄二弟《求古精舍金石图》四本，《文始》一本，作一包。晚许诗荃来。夜王镜清来。

二十九日 晴。上午寄二弟信（四十四）。

三十日 晴。上午得二弟信，二十六日发（45）。下午徐宗伟来，假与二十元。





七月


一日 晴。改辨公时间为上午八时半至十二时。午后眠二小时。下午往留黎厂买《李显族造象碑颂》、《潞州舍利塔下铭》各一枚，共一元。又借《寰宇贞石图》六本。得福子信，六月廿五日发。晚许诗荃来。

二日 昙。上午得二弟所寄《千甓亭古专图释》四本，廿七日付邮。午后晴。下午往观音寺街买履一两，一元六角，饼干一匣，一元四角。浴。

三日 小雨。上午寄二弟信（四十五）。午后往留黎厂买《常岳造象》及残幢等共四枚，又《凝禅寺三级浮图碑》一枚，共银二元。还《寰宇贞石图》。

四日 雨。星期休息。上午得二弟信，六月卅日发（46）；又西泠印社书目及《学鐙》各一册，前一日发。旁午晴。午后往留黎厂买《杨孟文石门颂》一枚，阙额，银二元；又《北齐等慈寺残碑》及杂造象等七枚，四元；又《北魏石渠造象》等十一种十五枚，并岳琪所藏，共八元。往季巿寓。晚邀铭伯先生、季巿及季巿［？］至广和居饭。

五日 晴。无事。

六日 晴。午后得二弟信，二日发（47）。晚往黄子涧寓饭。

七日 晴。上午寄二弟信（四十六）。午后会议。下午敦古谊帖店持拓本来，买《同州舍利塔额》一枚，《青州舍利塔下铭》并额二枚，共价银一元五角。

八日 晴。午后得二弟所寄《汉碑篆额》三本，童话六篇[14]，四日付邮。下午沈康伯来。晚许季上来。

九日 晴。下午往许季上寓。得二弟信并《古学汇刊》散叶一包，五日发（48）。

十日 晴。上午寄二弟信（四十七）。下午往留黎厂敦古谊买《张荣千［迁］造象记》三枚，《刘碑》、《马天祥造象记》各一枚，《岐州舍利塔下铭》一枚，共三元三角。

十一日 晴。星期休息。上午得二弟所寄《古学汇刊》散叶一包，七日付邮。下午访许季上，归过益昌买食物一元。夜大雨。

十二日 雨，上午晴。午后会议。夜风。

十三日 晴。上午得二弟信，九日发（49）。下午往季巿寓。夜铭伯先生来。

十四日 昙，午后疾雨一陈，下午晴。

十五日 雨。上午寄二弟信（四十八）。午后大雨。下午得蒋抑卮信并明刻《嵇中散集》[15]一卷，由蒋孟频令人持来，便校一过。许季上来。晚铭伯先生来。

十六日 昙。上午复抑卮信并还《嵇中散集》，仍托蒋孟频。下午晴。往中国银行取三年公责利子八元四角。晚刘历青来还经三册，往广和居饭已而去。夜得二弟信，十三日发（50）。

十七日 昙。上午还稻孙《哀史》二册。下午往留黎厂买《高伏德等造象》三枚北魏景明四年，石在涿州直五角；《居士廉富等造象》二种四枚东魏兴和二年一枚，又武定八年一枚，并河南新出土直三元。晚小雨，夜大雨。

十八日 晴。星期休息。上午往季巿寓。午后雨，下午晴。季巿送一肴来。晚陈仲篪作函借泉，而署其夫人名，妄极，便复却。夜刘历青来。

十九日 晴。上午寄二弟信（四十九）。午往许季上寓，其次女周岁，食面。午后访戴芦舲。下午乔君曾劬来。许季巿来，并贻笋煮豆一合。刘历青来。夜写《百专考》一卷毕，二十四叶，约七千字。夜雷雨。

二十日 晴。上午访胡绥之，未遇。得二弟明信片，十六日发。向紫佩假十元。下午往图书分馆。夜以高丽本《百喻经》校刻本一过。

二十一日 晴。午后会议。晚铭伯先生来。夜雷雨。

二十二日 雨。午后得二弟信，十九日上海发（51）。晚晴。

二十三日 晴。上午寄二弟信（五十）。下午许季上来。晚雷雨一陈。

二十四日 晴。午后往徐景文寓疗龋齿。得沈康伯信。夜往季巿寓。

二十五日 晴。星期休息。上午访许季上。访胡绥之，未遇。午访季自求，得《鹤山文钞》一部。下午王铁如以入川来别。晚昙，雷。写《出三藏记集》第一卷讫，据日本翻高丽本。夜雨。

二十六日 昙。上午收本月奉泉二百二十六元九角。午后往徐景文寓疗齿，付资十元。访胡绥之。下午得二弟信，廿二日越中发（52）。夜雨。

二十七日 晴。上午得二弟寄来书籍一包，计《再续寰宇访碑录》二册，《读碑小笺》一册，《眼学偶得》一册，《唐风楼金石文字跋尾》一册，《风雨楼臧石》拓本六枚，又蟫隐庐书目一本，二十三日付邮。寄二弟信（五一）。

二十八日 晴。晨得二弟信并“河平”专、“甘露”专文拓本各一枚，廿四日发（53）。上午寄二弟订定《古学汇刊》一部二十四册，两包。寄上海西泠印社信并银六元。季巿还银五十元。

二十九日 晴。上午寄二弟信并本月家用百元（五十二），又《脉经》四本，《汉碑篆额》三本，《千甓亭专图》四本，《续汇刻书目》十本，分作两包。午后骤雨一陈即霁，下午又大风雨一陈。

三十日 晴，下午大雨，顷霁。访许季上。

三十一日 晴。上午往日邮局寄相模屋函并银三十元，二弟买书直也。又代协和寄十元，季上寄二元。还齐寿山二十元。午后往徐景文寓治齿，往临记洋行买牙粉、牙刷等一元。下午往留黎厂买“三字齐刀”三枚，直二元。买《垣周等修塔像记》拓本一枚，五角。下午许季上来。晚季自求来，赠以《会稽郡故书杂集》一册也。





八月


一日 晴。上午得二弟信并专目乙本，前月二十七日发（54），又《交阯都尉沈君阙》拓本一枚，同日付邮。下午往留黎厂买《丘始光造象》等拓本十种共大小十四枚，直七元。大雨一陈。晚寄二弟信（五十三）。

二日 昙，夜雨。

三日 晴。上午得福子信，七月廿七日发。下午敦古谊帖店送来石印《寰宇贞石图》散叶一分五十七枚，直六元。

四日 晴。午后开会。得二弟信，七月三十一日发（55）。

五日 晴。上午寄二弟信（五十四）。寄魏福绵信。得重久信，七月二十八日东京发。季上母六旬生日送礼，午与同事往贺，既面而归。下午得西泠印社寄来《艺风堂考臧金石目》八册，《阮盦笔记》二册，《香东漫笔》一册，二日付邮。小雨即霁。晚理发。刘历青来。

六日 昙。午后往徐景文寓疗齿。往留黎厂买古专拓本四枚，善业埿拓本二枚，共五角。下午得西泠印社明信片，三日发。晚冀育堂招饮于泰丰楼，同席十人。夜雨。

七日 昙，午后晴。师曾为代买寿山印章三方，共直五元，季上分去一块。下午小雨。寄二弟信（五十五）。寄西泠印社信。前代宋子佩乞吴雷川作族谱序，雷川又以托白振民，文成，酬二十元，并不受，约以宴饮尽之，晚乃会于中央公园[16]，就闽菜馆夕餐，又约季巿、稻孙、维忱，共六人。

八日 昙。星期休息。上午得二弟信，四日发（56）。午前往高升店访冀育堂，已行。往留黎厂。陶书臣来。下午访许季上未遇，遂游小市，又至通俗图书馆访王仲猷，假书数册而归。张协和来，未遇。

九日 晴。午后会议，下午往张协和寓。

十日 晴。上午寄二弟《秦汉瓦当文字》二册，《百专考》一册，古砖拓本五枚，共一包。

十一日 晴。上午寄二弟信（五十六）。助广东水灾振一元。师曾为二弟刻名印一，放专文，酬二元。午后得二弟信，七日发（57）。西泠印社寄书目来，九日发。夜小雨。

十二日 晴。上午往日邮局寄羽太信并银六元。寄二弟信（五十七）。下午毛漱泉来。敦古谊送造象拓本来，买三种五枚，二元三角。

十三日 晴。午后往徐景文寓补齿，付三元讫。归过稻香村买中山松醪两罂，牛肉半斤。下午得二弟信，附建宁专、长生未央瓦拓片各一，初九日发（58）。得西泠印社信，十日发。夜雷雨。

十四日 雨。上午寄二弟信（五十八）。师曾代购印章三块，直四元五角。

十五日 晴。星期休息。上午访陈师曾。访许季上。下午往留黎厂买《张龙伯造象记》、《道冲修塔记》各一枚，共直银八角。晚雨。

十六日 晴。上午得二弟信，十二日发（59）。下午许季上来。

十七日 晴。上午寄二弟信（五十九）。得三弟所译《生物学》中、下卷稿子二册，又芳子及冲摄景一枚，十三日付邮。下午雷雨。

十八日 昙。上午得相模屋书店信，十日发。

十九日 晴。午后在通俗教育研究会[17]。夜雷雨。

二十日 晴。晨得二弟信，十六日发（60）。午后往方家胡同图书馆[18]。

二十一日 晴。上午寄二弟信（六十）。午后往留黎厂。下午复往留黎厂买晋《王明造象》拓本四枚，隋比丘僧智道玩等造象四枚，共直银四元。晚颇热，赴西升平园浴。夜大风，雷，小雨。

二十二日 晴。星期休息。午后陈公猛来。下午胡绥之来。寿洙邻来。

二十三日 晴。上午得二弟信并泉、竟等拓片三枚，十九日发（61）。午后往留黎厂商务书馆买《贾子次诂》一部二册，一元。又《曲阜碑碣考》一册，二角，排印本也，不善。晚许季上来。

二十四日 晴。上午寄二弟信（六十一）。

二十五日 晴，〖无〗上午雨。无事。晚晴，风。得二弟信，廿一日发（62）。

二十六日 晴。上午得二弟寄来女谧摄景一枚，二十二日付邮。午后季巿来。下午大风雨一陈，俄顷霁矣。

二十七日 晴，风。上午寄二弟信（六十二）。午后得李霞卿函，廿二日越中发。

二十八日 晴，午后雨一陈。下午许季上来。

二十九日 昙。星期休息。晚小雨。

三十日 晴。上午得二弟信，二十六日发（63）。收本月奉泉二百八十元。

三十一日 昙。晨阮久荪来。上午寄二弟信并本月家用一百元（六十三）。寄蟫隐庐〔信〕并银二十二元，买书。王屏华中风落职归，助三元。午后约久荪来谈，晚至广和居饭。雨。夜胃痛。





九月


一日 雨。自此日起教育部全日理公事。午后同戴芦舲往内务部协议移交《四库全书》办法[19]。下午晴。敦古谊送汉画象拓本来，未买。

二日 晴，大风。上午得重久信，浅草发。午邀白振民、吴雷川、王维忱、钱稻孙、许季巿至益昌饭，仍用作宋氏谱叙款。

三日 晴。上午得二弟及三弟信，三十日发（64）。托师曾刻印，报以十银。

四日 昙。上午寄二弟并三弟信（六十四）。访陈公猛，未遇。往日邮局寄重久信并银十元。午后寄陈公猛信。得重久东京来信，又一葉書，廿八、廿九两日发。下午小雨。命仆买膏药、蜜饯等共七元。

五日 晴。星期休息。上午许季上来。午后得二弟信，一日发（65）。往留黎厂买“至正”泉二枚，箭镞三枚，唐造象拓本一枚，共一元。买明刻本《陆士龙集》一部，《鲍明远集》一部，每四本，共五元。买《封三公山碑》、《封龙山颂》、《报德象碑》拓本各一枚，共四元八角。

六日 晴。晨陆润青来访。得蟫隐庐信，三日发。寄二弟信（六十五）并小包二，内膏药十二枚，五月五日竟一枚，蒲桃竟一枚，宋、元泉三枚，印章三方，蜜果三种六斤。午后往通俗教育研究会[20]。夜李霞卿自越中至，交来二弟函，并“马卫将作”专一块，干菜一合。又已置五十元在家中，便先付与二十五元。

七日 晴。上午寄蟫隐庐信并银八元。午后同师曾往小市。许季上赠《金刚经嘉祥义疏》一部二本，李正刚排印本。晚李霞青来。

八日 晴。上午寄二弟信（六十六）。李霞卿来，同往大学为之作保。午后寄陈公猛信。陈师曾刻收藏印成，文六，曰“会稽周氏收臧”。

九日 晴。上午得二弟信，五日发（66）。以“马卫将〔作〕”专贻汪书堂。以《域外小说集》二册贻张春霆。夜大风，前有测候所天气豫报，云日内有暴风，此傥是邪？阅《复堂日记》。

十日 晴，风。晨得二弟明信片，六日发（67）。晚齐寿山邀至其家食蟹，有张仲素、徐吉轩、戴芦舲、许季上，大饮啖，剧谭，夜归。

十一日 晴。上午寄二弟信（六十七）。午后赴文庙演礼。晚王式乾、徐宗伟来，徐还银二十元，又童亚镇所假者五元。

十二日 晴。星期休息。上午许铭伯先生来。午后蒋抑卮来。下午得二弟所寄来小包一，内《秦金石刻辞》一册，《蒿里遗珍》一册。得上海蟫隐庐所寄来书籍一包，内《流沙队简》三册，《权衡度量实验考》一册，《四朝宝钞图录》一册，《金石萃编校字记》一册，《万邑西南〔山〕石刻记》一册，三日付邮。晚访陶念卿先生，夜就国子监宿。

十三日 晴。黎明祭孔，在崇圣祠执事，八时讫归寓。上午得二弟信并《贾道贵造象》拓本一枚，铜镜拓本二枚，九日发（67）。下午风。紫佩从李霞卿处持水笔十支来，亦二弟所寄。

十四日 晴。上午寄二弟信（六十八）。下午西泠印社寄来《说文古籀拾遗》一部二册。晚许季上来看《流沙坠简》。商契衡来。

十五日 昙。上午得二弟信并竟拓三枚，十一日发（68）。得蟫隐庐信［明］信片。得西泠印社明信片。大雨。得重久葉書二枚，九日发。午后往通俗教育研究会小说股第一次会[21]。下午得李霞卿信，本日发。

十六日 晴。休假。上午寄二弟信（六十九）。复李霞卿信。复西泠社信。午前往留黎厂买古矢镞二十枚，银三元。下午得二弟所寄写书格子纸一千二百枚，《三老讳字忌日记》拓本一枚，十二日付邮。

十七日 晴。上午得二弟信，十三日发（69）。

十八日 昙，上午晴。午后得二弟所寄《绍兴教育杂志》四至九期共六册，十二日付邮。得宋知方信，十二日台州发。晚季巿来，赠玫瑰蒲陶二房，又向之假得银十五元。夜寄西泠印社信并银三元，又附吴雷川先生买书帐一枚，信一函。小雨。

十九日 晴。星期休息。上午寄二弟信（七十）。得龚未生夫人讣，章师长女，有所撰《事略》[22]。下午得蟫隐庐所寄《秦汉瓦当文字》二册，《郑厂所藏泥封［封泥］》一册，书目一册，八日付邮，又别买《通俗编》八册，已寄越中。夜商契衡来，付学资四十元，又托交李霞卿银二十三元二角，所汇款清讫。风。紫佩、霞卿来，赠《会稽故书》一册。

二十日 晴。晚协和为其弟定婚宴媒人，邀作陪，同坐十人。

二十一日 晴。下午得二弟信，十七日发（70）。又《符牌图录》一册，《往生碑》拓本四枚，共一包，同日寄。得重久信，十四日发。周友之来。晚韩寿谦来，为作书致大学为寿晋请假。夜得沈康伯信，本日发。小雨。

二十二日 昙。上午寄二弟信（七十一）。答沈康伯信。午后赴研究会。[23]雨。

二十三日 昙，风。旧历中秋也，休假。下午许铭伯先生来看《永慕园丛书》。晚季巿致鹜一器，与工四百文。夜月出。

二十四日 昙。向季上假十元。午后雨。

二十五日 晴。上午得二弟信，二十一日发（71）。

二十六日 晴。星期休息。上午寄二弟信（七十二）。复宋知方信。往钱粮胡同吊龚未生夫人，赙二元。下午徐仲荪来。

二十七日 晴。上午得西泠印社信，廿四日发。收本月奉泉二百八十元，还季巿十五元，季上十元。晚许季上来。

二十八日 晴。上午西泠印社寄来《文馆词林汇刊》一部五本，廿四日付邮。

二十九日 晴。午后赴通俗教育会。[24]得羽太家信，二十四日发。晚高阆仙招饮于同和居，同席十二人，有齐如山、陈孝庄，馀并同事。得二弟信，附芳子信，二十五日发（72）。陈师曾为刻名印成。中寒不适。

三十日 昙。上午寄二弟信，附杂文稿四篇（七十三），又本月家用一百元，又寄小包一，内《秦金石刻辞》一册，《秦汉瓦当文字》二册，《流沙队简》并《补遗》三册，《权衡度量实验考》一册，《蒿里遗珍》一册，汉石刻拓本共十一枚，“大泉五十”一枚，“至元通宝”二枚。寄上海蟫隐庐函并银十三元。送张阆声《往生碑》拓本一枚。午后同汪书堂游小市，买得《石鼓文音释》二枚，直六铜元，拟赠季巿。晚雨。夜服规那丸三枚。





十月


一日 晴。午后理发。晚虞叔昭招饮于京华春，共九人，皆同事。夜有甘润生来访，名元灏，云是寿师时同学。临卧服规那二丸，觉冷。

二日 晨小雨一陈。午后同师曾、书堂游小市。下午许季上来。王、魏二生来。夜得二弟信，九月廿九日发（73）。临卧服规那丸二粒。

三日 昙。星期休息。下午往留黎厂买《樊敏碑》复刻拓本一枚，一元。雨一陈。

四日 晴。上午富华阁送来杂汉画象拓本一百卅七枚，皆散在嘉祥、汶上、金乡者，拓不佳，以十四元购之。上午寄二弟信，附与芳子笺一（七十四）。祁柏冈丁父忧，下午赙二元。

五日 晴。晨祁柏冈来。下午得李霞卿笺。夜服规那丸二。

六日 晴。午后赴通俗教育研究会。[25]

七日 晴。上午寄二弟书二包：《长安获古编》二册，《郑厂所臧泥封［封泥］》一册，《万邑西南山石刻记》一册，《阮庵笔记》二册，《香东漫笔》一册，《随轩金石文字》四册，《双梅景闇丛书》四册附《杨守进自订年谱》一册，《教育公报》三册，丸善《学鐙》一册。午仍以宋氏谱序润笔延客，共九人。朱孝荃诒麻菌一合，云惟浏阳某处二十里地有之。下午得二弟信，三日发（74）。得蟫隐庐明信片，三日发。常毅箴生子弥月，贺一元。

八日 晴。上午寄二弟信（七十五）。寄宋紫佩信，托呼工制衣并交材工钱十元。午后同师曾游小市。张协和之弟于十日娶妇，贺四元。

九日 晴，风。补国庆假。上午念钦先生来，午同至广和居饭。晚常毅箴招饮于安庆会馆。夜许季上来。雨。

十日 雨。星期休息。午后往张协和寓，观礼毕，归。

十一日 晴。上午得二弟信，七日发（75）。

十二日 晴。上午寄二弟信（七十六）。郭令之赠《急就章草法考》二册，《偏旁表》一册，石印大本。午后往通俗教育研究会。

十三日 晴。午后赴通俗教育研究会。[26]晚许季巿来。

十四日 晴。午后赴日邮局寄羽太家信并冬季月用及学费二十一元，年末用十元。夜得二弟信，十一日发（76）。

十五日 晴。上午得二弟所寄《越中三子诗》、《兰言述略》、《郘亭行述》各一册，共一包，十日付邮。下午许季上来。晚许诗荃来，还《化学》一册。

十六日 晴。上午寄二弟信〔（七十七）〕。下午往留黎厂买《元宁造象记》二枚，《张神洛买田券》拓本一枚，共直一元。

十七日 晴。星期休息。下午徐元来。晚蟫隐庐寄来《云窗丛刻》一部拾册，《碑别字补》一册，又《严州图经》、《景定严州续志》、《严陵集》各一部，部二册，用外国劣纸印之，并成恶书。

十八日 昙，大风。上午寄蟫隐庐〔信〕并邮券五角六分。夜补书。

十九日 晴，大风。换棉衣。赴通俗教育研究会。得二弟信，十五日发（77）。

二十日 晴。上午寄二弟信（七十八）。午后至小市。

二十一日 晴。上午得二弟所寄《会稽郡故书杂集》十册，十七日付邮。

二十二日 晴。上午寄马彝初《会稽故书集》一册。午后至小市。夜得二弟信，十九日发（78）。

二十三日 昙。上午寄二弟信（七十九）。得福子信，十七日发。下午往图书分馆。往留黎厂买《爨龙颜碑》、《端州石室记》拓本各一枚，共值四元。

二十四日 小雨。星期休息。上午蟫隐庐寄来甲寅年《国学丛刊》八册。许季上来。晚韩寿晋来。

二十五日 晴。上午得二弟信，二十一日发（79）。下午龚未生到部访。

二十六日 晴。上午寄二弟信并《张神洛买地券》拓本一枚（八十）。收本月奉泉二百八十元，假季上百元。午后龚未生来，以《洪氏碑目》返之。医学专门学校[27]三年记念，下午往观，不得入，仍回部。陆续属工订书共三十余册，晚具成持来，与资一元。

二十七日 晴，大风。上午往日邮局寄福子信并银廿圆，合华银廿五元。午后赴通俗教育研究会。[28]师曾赠“后子孙吉”专拓本二枚，贵筑姚华所臧。

二十八日 晴。下午通俗教育研究大会。[29]晚季巿贻青椒酱一器。

二十九日 昙。上午得二弟信，二十五日发（80），言妇于二十四日夜十时生一女[30]。下午张总长招见。晚同陈师曾至留黎厂游。夜风。

三十日 晴，风。上午寄二弟信（八十一），又《吴越三子集》八册，《越中三子诗》三册，“后宜子孙”专拓本二枚，《教育公报》二册，共一包。午后同寿山、书堂、稻孙游小市。下午往留黎厂买《郭氏石室画象》十枚，《感孝颂》一枚，并题名及杂题记等九枚，共银五元。又沂州画象共十四枚，银三元。又《食斋祀园画象》、《孔子见老子画象》各一枚，并旧拓，孔象略损，共二元。又《纸坊集画象》、不知名画象各一枚，共六角。又造象拓本十二种十四枚，共四元。晚念钦先生来，紫佩招至广和居共饭，李霞〔卿〕亦至也。

三十一日 晴。星期休息。午许铭伯先生邀饭，赴之，季巿、诗荃、世英、范伯昂、云台同坐，午后归。下午昙。夜邵明之自杭州来，谈至十一时去，寓于中西旅馆云。





十一月


一日 昙，午后晴。无事。

二日 晴。上午寄二弟小包一，内《云窗丛刻》一部，浏阳麻菌两束，古镞二包，四神鉴一枚，陕西玩具十余事。晚许铭伯先生及季巿邀明之饭，约往共话，协和亦来，十时半回寓。

三日 晴。无事。

四日 晴。上午得二弟信，三十日发（81）。寄二弟信（八十二）。上午同许季上赴孙冠华家吊。下午出江西振捐[31]一元。夜大风。

五日 晴，风。晚许季上来。

六日 昙。午后往留黎厂买“白人”[32]、“甘丹”刀等五枚，二元；“正光”砖拓本一枚，一元；《薛姬造象》拓本等五种，二元；《山右石刻丛编》一部廿四册，六元。

七日 晴。星期休息。下午商契衡来。

八日 晴，大风。上午得二弟信，四日发（82）。午后得羽太家信，附福子笺，二日发。

九日 晴。上午寄二弟信（八十三）。夜风。

十日 晴，晚风。寄二弟明信片一枚，问书目。夜大冷，用火炉。雨雪。

十一日 晨起见积雪可三分高。天晴。无事。

十二日 昙，下午晴。得二弟及三弟信，八日发（83）。

十三日 晴。上午寄二弟信（八十四）。下午往留黎厂买货布四枚，布泉一枚，又方足小币五枚，“大中折十”泉一枚，共三元。遇孙伯恒，遂至商务馆坐少顷，观土俑及杂拓本并唐人写经。

十四日 昙。星期休息。下午魏福绵来。

十五日 雨。上午得二弟信，十一日发（84）。向齐寿山假十元。下午许季上还百元。

十六日 晴，风。上午寄二弟信（八十五）。午后诒季巿货布二枚。晚陈师曾来看汉画象拓本。

十七日 晴，大风。午后开通俗教育研究会。[33]夜孙奠胥字瀚臣者来。

十八日 晴。无事。夜大风。

十九日 晴。上午得二弟信，十五日发〔（85）〕。午后同陈师曾、何沧苇往小市。认北京冬季施粥捐三元，总长所募。

二十日 晴。上午寄二弟信（八十六）。午后至清秘阁买纸三元。在敦古谊买《爨宝子碑》等拓本三种，三元。又磁州出土六朝墓志六种，三元。沈康伯将赴吉林，晚与伍仲文、张协和公饯于韩家潭杏花春，坐中又有范逸丞、稚和兄弟及顾石臣。赠朱孝荃《会稽郡故书集》一册。

二十一日 晴。星期休息。上午得二弟信并“永和”专拓本一枚，十七日发（86），又《欧米文学研究手引》一册，十五日寄。云和魏兰字石生来，有未生介绍函。午范逸丞、顾石臣招饮于陕西巷中华饭庄，坐中一如昨夕。下午从协和假五元，往留黎厂买《王绍墓志》拓本一枚，银五角。

二十二日 晴。上午寄二弟信（八十七）。还齐寿山十元，张协和五元，伍仲文二元二角。

二十三日 晴。无事。

二十四日 晴。午后赴通俗教育研究会。[34]下午往通俗图书馆假《顺天通志》二册。晚师古斋持拓本来，选取匋斋臧汉画象残石一枚，银一元，《臧石记》未载。又《许始造象》四枚，二元。夜得二弟信并梁专拓本二枚，廿一日发（87）。

二十五日 晴。午同师曾至小市。夜风。

二十六日 晴。上午寄二弟信（八十八）。收本月奉泉二百八十元。午后同陈师曾至小市。晚许季上来。夜大风。

二十七日 晴，风。上午杨莘耜赠《周天成造象》拓本一枚。午后往青云阁买毡履一两，银二元二角。往留黎厂式古斋视拓本，得《薛山俱、薛季训、薛景、乡宿二百他人等造象》拓本四枚，云是日本人寄售，原石已出中国，索价颇昂，终以六元得之。又至别肆买《刘平周造象》三枚，《陈叔度墓志》一枚，银二元。晚商生契衡来，付与学资四十元。

二十八日 晴。星期休息。午后往敦古谊买《白石神君碑》二枚，《郑道忠墓志》等六枚，造象二种八枚，共十三元。下午小舅父来，并交茗一合。

二十九日 晴。上午得二弟信，二十五日发（88）。晚往敦古谊帖店。夜季巿来。

三十日 晴。上午寄二弟信，附寓中见有书目一枚（八十九）。晚韩寿谦来。





十二月


一日 晴。无事。

二日 昙。上午蟫隐庐寄来书目一本。夜风。

三日 晴。上午得二弟信，十一月廿九日发（89）。宋紫佩之族人回越，托携回书籍一包，计《神州大观》七册、《历代钞币图录》一册、《莫郘亭行述》一册、《兰言略述》一册与二弟，又德文《植物标本制作法》一册与三弟。得寿师母讣，以呢幛子一送洙邻寓。午后同师曾游小市。

四日 晴。上午寄二弟信（九十）。午后至琉璃厂买重纸十五枚，五角。又买《杜文雅造象》二枚，《苍颉庙碑》并阴、侧共四枚，二元六角；又《延光残碑》、《郑能进修邓艾祠碑》各一枚，三元。晚许季上来。夜齿痛。

五日 晴。星期休息。寿洙邻设奠于三圣庵，上午赴吊。午后裘子元结婚，往贺，馈二元。下午往留黎厂买高庆、高贞、高盛碑，《关胜颂德碑》，《比丘道造象记》拓本各一枚，共三元；又专拓片共十六枚，二元。添得《履和纯残碑》一枚，似摹刻。

六日 昙。午后听青年会中人余日章演说。晚季巿遗肴一器。夜大风。

七日 晴，冷。午后由师曾持去《往生碑》拓本一枚与梁君。夜雨雪。

八日 晴。上午得二弟信，三日发（90），又一信，四日发（91）。

九日 昙。上午寄二弟信（九十一）。

十日 微雪。无事。

十一日 晴。午后至留黎厂买王僧、李超墓志共三枚，三元五角；又《无极山碑》一枚，《陈君残碑》并阴二枚，《青州默曹残碑》三枚，《孝宣公高翻碑》一枚，《标异义乡慈惠石柱颂》共大小十一枚，《孙宝憘造象》等共六枚，《仲思那造桥记》一枚，共银八元六角。晚得徐宗伟信，八日发。

十二日 昙。星期休息。上午得二弟信，八日发（92）。下午铭伯先生来。

十三日 晴，大风。上午寄二弟信（九十二）。复徐生宗伟信。

十四日 晴。晚得徐生宗伟信，本日发。

十五日 晴。无事。

十六日 昙。下午本部为黄炎培开茶话会，趣令同坐良久。晚大风。

十七日 晴，风。上午得二弟信，十三日发（93）。季上勼[35]人洒扫圣安寺，助资二元。

十八日 晴。上午寄二弟信（九十三）。午师曾赠《爨龙颜碑》拓本一枚。午后往留黎厂买《高肃碑》一枚，《贺若谊碑》全拓一枚，《司马景和妻孟墓志》一枚，共银三元五角。晚王生镜清来。夜齿大痛，失睡至曙。

十九日 晴。星期休息。午后至瑞蚨祥买绸六尺，二元。至徐景文处疗齿，取含嗽药一瓶。下午至流离厂买《华阴残碑》、《报德玉象七佛颂》各一枚，银二元。又《爨龙颜碑》并阴全拓二枚，于纂、时珍、李谋墓志各一枚，共十二元。念卿先生来，未遇。晚往季巿寓，饭后归。

二十日 晴。上午得二弟信，十六日发（94）。午后往小市。夜大风。

二十一日 晴，风。上午寄二弟信（九十四），又《教育公报》二册，五年历书一册。许季上长男弥月，以绸为贺。

二十二日 晴。午后开通俗教育研究会，集者止四人，辍会。

二十三日 晴。冬至例假。上午陶望潮来。

二十四日 下午代小舅父收由越汇款五百元。晚至徐景文寓疗龋齿。

二十五日 晴。上午收本月奉泉二百八十元。午后为小舅父往中国银行取汇款，转存交通银行。赴留黎厂买《西门豹祠堂碑》并阴二枚，一元五角；《曹恪碑》一枚，二元；《宋买造象》、《张法乐造象》各一枚，一元；杂造象五枚，一元。晚得二弟信，廿一日发（95）。许铭伯先生来。

二十六日 晴。星期休息。上午寄二弟信（九十伍）。午周友芝来。下午往大栅阑买熏鱼、豆腐干等，共五角。往徐景文寓疗齿。晚范云台、许诗荃来，各遗以《会稽郡故书杂集》一册。

二十七日 晴。上午得二弟信，二十三日发（96）。晚李霞卿来假卅元。

二十八日 晴。上午王式乾、徐宗伟、徐元来，共支八十元。晚寄二弟信（九十六）。夜王镜清来假去四十元。

二十九日 晴。午后理发。

三十日 昙。上午得二弟信，廿六日发（97）。得李霞卿信，昨发。

三十一日 昙。上午寄二弟信（九十七）。答李霞卿信。下午往留黎厂买《孟显达碑》拓本一枚，一元；《神州大观》第八集一册，一元六角五分。往徐景文寓治齿。晚张协和馈肴一合，与仆泉四百。季巿遗肴一器，与仆泉二百。





乙卯书帐


说文解字系传八册 二·○○ 一月二日

广雅疏证八册 二·五六

景宋本陶渊明集四册 二·○○ 一月六日

景宋本坡门酬唱集六册 三·○○

桃华扇传奇二册 一·二○

因明入正理论疏二册 ○·四○三 一月十日

石印宋本陶渊明诗一册 ○·五○

仿苏写本陶渊明集三册 四·○○ 一月十六日

观自得斋丛书二十四册 五·○○ 一月十七日

大秦景教流行中国碑额拓本一枚 杨莘士赠 一月二十六日

说文系传校录二册 一·○○ 一月三十日

随轩金石文字四册 二·四○二五·○六三

颜鲁公画象拓本一枚 杨莘士赠 二月六日

吉金所见录四册 二·○○

朱氏汇刻书目二十册 三·○○

说文统系第一图拓本一枚 ○·二○ 二月十五日

说文句读十四册 四·○○ 二月二十日

纫斋画賸四册 三·○○ 二月二十一日

毛诗稽古编八册 七·○○

景宋王叔和脉诀四册 二·五○

袖珍本陶渊明集二册 ○·五○二二·二○○

金石契四册附石鼓文释存一册 四·○○ 三月六日

长安获古编二册 三·○○

越画见闻三册 二·一○ 三月十一日

列仙酒牌一册 ○·七○

续汇刻书目十册 三·○○

残本积学斋丛书十九册 三·○○ 三月十三日

咫进斋丛书二十四册 六·四○ 三月二十一日

龙门造象题记拓片二十三枚 胡绥之赠三月二十八日二二·二○○

古学汇刊第十一集二册 一·○五○ 四月三日

文字蒙求一册 ○·二○ 四月十一日

吴越三子集八册 ○·四○

汉马曹拓片一枚 ○·二○

遯庵秦汉瓦当存二册 三·二○

遯庵瓦当［古镜］存二册 三·二○

敦交集一册 ○·七○

文始一册 一·五○ 四月十八日

补寰宇访碑录四册 ○·七○ 四月二十日

神州大观第七集一册 一·六五 四月二十一日

金石续编十二册 二·五○

越中金石记八册 二○·○○

射阳石门画象拓本等五种七枚 二·○○ 四月二十五日

曹望憘造象拓本二枚 ○·四○三七·七○○

武氏祠堂画象并题记拓本五十一枚 八·○○ 五月一日

黾池五瑞图并西狭颂二枚 二·○○

杂汉画象四枚 一·○○

两汉金石记六册 六·○○ 五月六日

丛书举要四十四册 六·○○

景宋京本通俗小说二册 一·二○

罗鄂州小集二册 ○·三○

金石萃编五十册 一四·○○ 五月八日

汉石刻小品拓本三枚 一·○○ 五月九日

汉永建五年食堂画象一枚 ○·五○

宋敬业造象拓本等三种三枚 一·五○

田胜晖造象拓本等三种六枚 一·二○

佛象巨碑拓本一枚 一·○○

西安所买杂帖十种二十枚 二·○○ 五月十日

文叔阳食堂画象等三枚 二·○○ 五月十六日

济宁州画象一枚 一·○○ 五月二十三日

张敬造象六枚 一·五○ 五月三十日

李夫人灵第画鹿一枚 一·○○

五凤二年石刻一枚 ○·五○五一·七○○

群臣上寿刻石拓本一枚 ○·六○ 六月六日

裴岑纪功碑拓本一枚 ○·八○

道兴造象并古验方二枚 一·○○

百汉研碑一册 三·○○ 六月七日

求古精舍金石图四册 五·○○

梵汉合文经幢等五种十枚 一·○○ 六月十日

赵阿欢造象等五枚 ○·三○ 六月十三日

晏如居缩刻古碑二十四枚 一·○○

古学汇刊第十二期二册 一·○五○

齐物论释一册 龚未生交季巿持来 六月十七日

孟广宗碑一枚 二·○○ 六月十九日

齐至后唐造象十二种十四枚 二·○○

筠清馆金文五册 四·○○ 六月二十日

望堂金石八册 六·○○

会稽掇英总集四册 四·○○ 六月二十七日

魏稼孙全集十四册 四·○○三五·七五○

李显族造象碑颂一枚 ○·八○ 七月一日

潞州舍利塔下铭一枚 ○·二○

常岳造象等四种四枚 一·○○ 七月三日

凝禅寺三级浮图碑一枚 一·○○

杨孟文石门颂一枚 阙额 二·○○ 七月四日

北齐等慈寺残碑及杂造象等九枚 四·○○

岳琪所藏造象十一种十五枚 八·○○

同州舍利塔额一枚 ○·五○ 七月七日

青州舍利塔下铭并额二枚 一·○○

张荣迁造象记三枚 一·○○ 七月十日

刘碑造象铭一枚 一·○○

马天祥等造象记一枚 ○·八○

岐州舍利塔下铭一枚 ○·五○

高伏德等造象三枚 ○·五○ 七月十七日

居士廉富等造象二种四枚 三·○○

鹤山文钞十二册 季自求贻 七月二十五日

垣周修塔象记拓本一枚 ○·五○ 七月三十一日 二五·八○○

丘世光造象等十种十四枚 七·○○ 八月一日

寰宇贞石图散叶五十七枚 六·○○ 八月三日

艺风堂考臧金石目八册 三·七○○ 八月五日

阮盦笔记五种二册 ○·八○

香东漫笔一册 ○·三○

古专拓本四枚 ○·二○ 八月六日

善业埿拓本二枚 ○·三○

齐杨就造象拓本等三种五枚 二·三○ 八月十二日

张龙伯造象记等拓本二种二枚 ○·八○ 八月十五日

王明造象拓本四种四枚 二·○○ 八月二十一日

比丘僧智道玩等造象拓本四枚 二·○○

贾子次诂二册 一·○○ 八月二十三日二六·四○○

永初三公山碑拓本一枚 三·○○ 九月五日

元氏封龙山颂拓本一枚 ○·八○

李清造报德象碑拓本一枚 一·○○

霍大娘造象拓本一枚 ○·一○

陆士龙集四册 二·五○

鲍明远集四册 二·五○

金刚经嘉祥义疏二册 许季上赠 九月七日

流沙坠简三册 一三·八○ 九月十二日

权衡度量实验考一册 三·○○

四朝宝钞图录一册 五·二○

金石萃编校字记一册 ○·五○

万邑西南山石刻记一册 ○·四○

说文古籀拾遗二册 一·二○ 九月十四日

通俗编八册 二·六○ 九月十九日

秦汉瓦当文字二册 五·四○

郑厂所臧泥封［封泥］一册 ○·三○

文馆词林汇刊五册 三·○○ 九月二十八日四八·三○○

樊敏碑朱拓本一枚 一·○○ 十月三日

嘉祥苓散汉画象拓本一百卅七枚 一四·○○ 十月四日

玉烟堂本急就章草法考二册偏旁表一册 郭令之诒 十月十二日

元宁造象记张神洛买田券拓本共三枚 一·○○ 十月十六日

云窗丛刻十册 八·○○ 十月十七日

碑别字补一册 ○·六○

严州图经二册 ○·五○

景定严州续志二册 ○·四五

严陵集二册 ○·五○

爨龙颜碑拓本一枚 三·二○ 十月二十三日

端州石室记拓本一枚 ○·八○

甲寅年国学丛刊八册 四·三五 十月二十四日

后子孙吉专拓本二枚 陈师曾诒 十月二十七日

郭氏石室画象并感孝颂等二十枚 五·○○ 十月三十日

沂州杂画象十四枚 三·○○

食斋祠园画象一枚 一·○○

孔子见老子画象一枚 一·○○

济宁杂画象二枚 ○·六○

杂造象十二种十四枚 四·○○四九·○○○

正光二年砖拓本一枚 一·○○ 十一月六日

薛姬造象拓本等五种七枚 二·○○

山右石刻丛编二十四册 六·○○

爨宝子碑拓本一枚 ○·八○ 十一月二十日

程哲碑拓本一枚 ○·八○

宝梁经拓本一枚 一·四○

磁州出土六朝墓志并盖拓本十二枚 三·○○

王绍墓志拓本一枚 ○·五○ 十一月二十一日

汉画象残石拓本一枚 一·○○ 十一月二十四日

许始等造象拓本四枚 二·○○

周天成造象拓本一枚 杨莘耜赠 十一月二十七日

薛山俱二百人等造象拓本四枚 六·○○

刘平周等残造象拓本三枚 一·八○

陈叔度墓志一枚 ○·二○

白石神君碑并阴二枚 一·○○ 十一月二十八日

郑道忠墓志一枚 五·○○

淳于俭墓志等五枚 二·○○

杜文雅等造象四枚 二·五○

杜照贤等造象四枚 二·五○三九·五○○

苍颉庙碑并阴侧共四枚 二·○○ 十二月四日

延光残碑一枚 一·五○

郑能进修邓艾祠碑一枚 一·五○

杜文雅等造象二枚 ○·六○

光州刺史高庆碑一枚 ○·六○ 十二月五日

营州刺史高贞碑一枚 ○·六○

侍中高盛碑一枚 ○·六○

冀州刺史关胜颂德碑一枚 ○·六○

比丘道造象记一枚 ○·六○

杂古专拓片十六枚 二·○○

王僧墓志并盖二枚 二·○○ 十二月十一日

李超墓志一枚 一·五○

标异义乡慈惠石柱颂十一枚 三·○○

青州默曹残碑三枚 一·五○

无极山碑一枚 一·○○ 案此三公山神碑也目误 十八日注

孝宣公高翻碑一枚 ○·七○

陈君残碑并阴二枚 一·○○

杂造象六枚 一·○○

仲思那造桥碑一枚 〔○〕·四○

兰陵王高肃碑一枚 一·○○ 十二月十八日

贺若谊碑一枚 一·五○

司马景和妻孟墓志一枚 一·○○

华岳庙残碑一枚 一·○○ 十二月十九日

报德玉象七佛颂一枚 一·○○

爨龙颜碑并阴全拓二枚 九·○○

李谋墓志一枚 ○·六○

时珍墓志一枚 ○·四○

于纂墓志一枚 二·○○

西门豹祠堂碑并阴二枚 一·五○ 十二月二十五日

曹恪碑一枚 二·○○

宋买造象并侧一枚 ○·五○

张法乐造象一枚 ○·五○

杂造象并舍利塔铭五枚 一·○○

孟显达碑一枚 一·○○ 十二月卅一日

神州大观第八集一册 一·六五四八·三五○

总计四三二·九六三○ 十二月卅一日灯下记。



注释



[1] 至第一舞台观剧 湖北省赈灾京剧义演，假座北京前门外西柳树井大街第一舞台举行。鲁迅于1914年12月30日捐助湖北赈款，得到观剧券一张。是为鲁迅最后一次观看京剧。

[2] 最写邓氏《墨经解》 最写，即撮写。《墨经解》，原名《墨经正文解义》。鲁迅因其“重行更定之文，虽不尽确，而用心甚至，因录以备省览”。只撮录正文未录其注解，题作《墨经正文》。1918年重阅时作《〈墨经正文〉重阅后记》，现编入《集外集拾遗补编》。

[3] 大秦景教流行中国碑 唐代的基督教碑刻。唐贞观九年（635）基督教聂斯脱利派（景教）僧侣阿罗本自波斯来中国，建波斯寺，后称大秦寺。建中二年（781）立此碑，上刻中文碑记一千七百八十字，概述景教在中国流传的经过。明代天启三年（1623）在陕西周至出土。

[4] 会议学礼 袁世凯任总统期间，推行祭孔礼，要求循古制。教育部为此专门集中培训执事和陪祀人员。

[5] 五等嘉禾章 袁世凯制定勋章等级，大勋章为总统佩戴，下分九等，均刻嘉禾，以绶色分别等级，称嘉禾章。另外尚有陆军白鹰勋章和海军文虎勋章。鲁迅按官阶受五等嘉禾章。

[6] 鼯鼠蒲桃镜 即《坟·看镜有感》中说到的“海马葡萄镜”。

[7] 即周冲，周建人与羽太芳子之长子。

[8] 往新帘子胡同看屋 仍为京师图书馆寻找新址。7月决定迁往安定门内方家胡同国子监南学。

[9] 在崇圣祠执事 教育部“丁祭”时，各司派出陪祀员五人，执事员三十二人。鲁迅被派为在崇圣祠正位执事十人之一。

[10] 《会稽郡故书杂集》书衣 鲁迅托陈师曾和钱玄同为《会稽郡故书杂集》封面题签。陈师曾本日所写封面题字，于次日寄往绍兴；钱玄同所书封面字也于10日寄到。后采用陈师曾的题签。

[11] 伊文思图书公司 英国人爱德华·伊文思（Edward Evens）在上海北四川路三十号开设的书店，以销售西文书为主。

[12] 文澜阁 清代庋藏《四库全书》的七大阁之一，在杭州西湖孤山南麓。

[13] 指章太炎所书条幅，内容录《庄子·天运》：“变化齐一，不主故常。在谷满谷，在阬满阬。涂却守神，以物为量。”

[14] 童话六篇 系周作人搜集的绍兴民间童话故事。

[15] 明刻《嵇中散集》 为张溥刻本。鲁迅是日以之校初校本。

[16] 中央公园 在北京天安门西侧。原为明清皇家祭祀土地神、五谷神的社稷坛。1914年辟为公园。1928年改称中山公园。

[17] 通俗教育研究会 继中国通俗教育研究会之后，由教育部另行筹办的官方组织，以“研究通俗教育事项、改良社会、普及教育”为宗旨，会员由京师各有关机构选派。本年8月3日教育部委派包括鲁迅在内的二十九人加入该会，8月19日召开“预备会议”，讨论该会成立的各项具体筹备工作。9月1日又派鲁迅兼任该会小说股主任，迄次年2月辞去该项兼职，改任小说股审核干事。

[18] 方家胡同图书馆 1915年6月教育部指定在国子监南学设立京师图书馆筹备处，7月间该筹备处即由广化寺迁至国子监南学新址。因国子监南学位于方家胡同，故称方家胡同图书馆。此时该馆已由夏曾佑专任馆长。

[19] 协议移交《四库全书》办法 热河文津阁所藏《四库全书》运京为内务部截取后，经教育部多次交涉，1915年8月25日内务部始同意归还教育部，由京师图书馆收藏，故教育部派鲁迅等往商移交手续及日期。此项工作至10月12日结束。

[20] 参加通俗教育研究会成立大会。会上由首任会长梁善济发表有关该会宗旨的演说，并推选高步瀛等三十三人为干事。

[21] 小说股第一次会 这次会议在鲁迅主持下讨论了本股办事细则、例会日期及进行方法等。

[22] 《事略》 即《亡女叕事略》。9月8日，章太炎长女、龚未生之妻章叕自缢身亡，章太炎于11日撰此文。

[23] 指小说股第二次例会。会上讨论办事细则，并由股员分任调查、审核、编辑、翻译工作。

[24] 指小说股第三次例会。会上讨论工作进行方法，并由鲁迅推定起草小说审核标准的人选。

[25] 指小说股第四次例会。会上讨论小说审核标准，主要研究小说分类问题。

[26] 指小说股第五次例会。会上修正小说审核标准，并决定先就通俗图书馆内现藏小说着手调查。

[27] 医学专门学校 即国立北京医学专门学校。1912年筹办，校址在后孙公园，校长为汤尔和。

[28] 指小说股第六次例会。会上讨论向通俗图书馆借书办法及前经教育部审核而未由该会复核的小说应如何办理等问题。

[29] 指通俗教育研究会第二次全体大会。会上由新任教育总长张一麐致“训辞”，鼓吹小说要“寓忠孝节义之义”，并宣布由新任教育次长袁希涛兼任该会会长。

[30] 即周作人次女周若子。

[31] 江西振捐 1915年7月江西霪雨成灾，抚、赣诸江河与鄱阳湖水同时泛滥，灾情严重。

[32] “白人” 疑为“白匕”之误。“白匕”，古代刀币之一种。

[33] 指小说股第八次例会。会上讨论查禁小说宜预先通饬案。（第七次例会于11月10日举行，日记未记。）

[34] 指小说股第九次例会。会上讨论查禁及改良小说案。（第十次例会在12月1日举行，日记未记。）

[35] 勼 同鸠，也同纠。聚合的意思。