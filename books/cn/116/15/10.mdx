---
---
---
title: 日记第十
---




一月


一日 晴，大风。休假。无事。

二日 晴。休假。星期。上午得张伯焘信。下午孙伏园来。

三日 晴。休假。午后得胡适之信，即复。

四日 晴。休假。上午洙邻兄来。下午宋子佩来。

五日 晴。午后往留黎厂买王世宗等造象二枚，杂造象五种六枚，共三元；杂专拓片七枚，一元；《豆卢恩碑》一枚，一元。又以《李璧墓志》、龙门廿品、磁州六种换得《元景造象》、《霍扬碑》各一枚。

六日 晴。午同季巿至益昌饭。下午代二弟寄羔皮一件于陈兴模南京。

七日 晴。午后寄马叔平信并还怡安堂振券价泉五元。

八日 晴。无事。

九日 晴。星期休息。无事。

十日 晴。午后从陈师曾索得画一帧。夜风。

十一日 晴。无事。

十二日 昙。午后往高师校讲。[1]

十三日 晴。无事。

十四日 晴。午后往大学讲。

十五日 晴。午后寄高师校信并名簿。

十六日 晴。星期休息。晚得宋子佩信。

十七日 晴。午后理发。

十八日 昙。夜濯足。

十九日 晴。上午得玄同信。午后往高师校讲。

二十日 晴。上午寄李守常信。下午还图书分馆书。

二十一日 晴。午后往北京大学讲。寄高等师范学校讲义稿并信。夜风。

二十二日 晴。下午宋紫佩来。

二十三日 晴。星期休息。无事。

二十四日 晴。无事。

二十五日 晴。午后寄张伯焘信并《国乐谱》一枚。下午同徐吉轩至护国寺视市集。夜得胡适之信。

二十六日 晴。上午得啸唫阮宅[2]信，言姨母于阴历十二月十三日丑时逝世。午后往高等师范学校讲。在德古斋买得《元勰墓志》，《元详墓志》各一枚，共二元。又杂专拓片三枚，《李苞题名》残刻一枚，各五角。在利远斋买梨膏一瓶，糖果六十个。以胡适之信转寄钱玄同。[3]

二十七日 雨雪。上午寄朱可铭信。夜风。

二十八日 晴。午后往大学讲。下午往留黎厂取得《簠室殷契类纂》一部四册，合前豫约所付共泉四元。寄高师校讲稿。

二十九日 晴。无事。

三十日 晴。星期休息。无事。

三十一日 晴。无事。





二月


一日 晴，夜风。无事。

二日 晴。午后往蒯若木家吊其夫人。往师校讲。

三日 晴。午后收去年十月份奉泉三百。付振捐十五。还齐寿山百元。寄日本京都其中堂[4]信并泉四元四十钱购书。

四日 晴。上午收去年十一月上半俸泉百五十。还李遐卿泉卅。午后往大学讲，复在新潮社小坐。寄蟫隐庐信并泉四元四角购书。下午在学界急振会[5]。晚收大学九月、十月薪水共泉卅六。

五日 晴。上午寄阮宅信并奠仪三元。午后往留黎厂买《霍君神道》一枚，段济、郭达、李盛墓志各一枚，《段模墓志》并盖二枚，梁瑰、孔神通墓志盖各一枚，《樊敬贤造象》并阴二枚，共泉六元。买商务书馆所印宋人小说五种七册，共泉二元。下午同徐吉轩至护国寺集买得条卓一个，泉二元。

六日 晴。星期休息。午后往留黎厂买《元鸾墓志》一枚，壹元。又买商务馆印宋人小说十五种共二十二册，六元。

七日 晴。午后至山本医院为徐吉轩译。夜得胡适之信。

八日 晴。春节休假。上午寄新青年社说稿一篇。[6]

九日 晴。休假。无事。

十日 昙。休假。上午张仲苏来。

十一日 晴。无事。

十二日 昙。休假。校《嵇康集》一过。

十三日 晴。星期休息。无事。

十四日 晴。午后至浙江兴业银行购汇券五十。略看留黎厂。在商务印书馆买《涑水纪闻》一部二册，《说苑》一部四册，共一元二角。夜钱玄同送来《汉宋奇书》一部二十本。

十五日 晴。上午寄宋紫佩信并汇券泉五十。晚风。

十六日 晴，大风。上午其中堂寄来《水滸画譜》二册，《忠义水浒传》前十回五册，书目一册。午后往高等师范校讲。

十七日 晴。午后游厂甸。

十八日 晴，风。午后往大学讲。

十九日 晴。上午得其中堂书店信。午后寄李遐卿信。寄蟫隐庐信。

二十日 晴。星期休息。上午得李遐卿信。

二十一日 晴。午后寄大学讲稿，三弟持去。晚得钱玄同信并代买《新话宣和遗事》四本，价泉四元。

二十二日 晴。上午得阮宅信。得蟫隐庐信片并《拾遗记》二本，甚劣，价八角。

二十三日 晴。上午寄蟫隐庐信。午后往高师校讲。过留黎厂，买《铁桥漫稿》一部四本，洋三元。

二十四日 晴。夜得李守常信。得大学信。

二十伍日 昙。上午在途中捐急赈一元。下午往美术学校。得和孙信。

二十六日 晴，大风。上午得宋紫佩信，廿一日绍兴发。夜濯足。

二十七日 晴。星期休息。午后同重君、三弟及丰游公园，又登午门，在楼上遇李遐卿，又同游各殿，饮茗归。

二十八日 昙。从张阆声假得《青琐高议》残本一册，托三弟写之。夜风。





三月


一日 昙，大风。无事。

二日 昙，风。午后往高师讲。买《邑义五十四人造象》一枚，云出山西大同，又《敬善寺石象铭》一枚，共泉一元。以明刻六卷本《嵇中散集》校文澜阁本[7]。

三日 晴。无事。

四日 晴，风。午后往大学讲。

五日 晴。无事。

六日 晴，风。星期休息。无事。

七日 晴。午后往徐吉轩寓，代为延医诊视。晚得李君宗武信。

八日 昙。午后往徐吉轩寓。下午校《嵇中散集》毕。

九日 晴。午后往高师校讲。往图书分馆访子佩，尚未到。

十日 晴。下午访徐吉轩。晚子佩来并持来托购之宋人说部书四种七册，《艺术丛编》九册，共二十六元二角四分，又赠茶叶一袋，板鸭一个，笔四支。夜风。

十一日 晴，风。午后往大学讲。[8]

十二日 晴，风。午后往孔庙演礼。

十三日 晴。星期休息。下午风。无事。

十四日 晴。午后访徐吉轩。李君宗武为买得《北斎水滸画伝》一本，价一元二角，由遐卿交来。夜写《青琐高议》讫[9]。

十五日 未明赴孔庙执事。昙。

十六日 晴。上午寄马幼渔信。收去年十一下半月奉泉百五十。付振捐廿七，煤泉廿八。下午至图书分馆补还紫佩泉六元二角四分，合前汇买书余泉，共还泉卅。往留黎厂。寄邵次公以《域外小说集》一本。

十七日 晴。午后蟫隐庐寄来《拾遗记》一本，又《搜神记》二本，不全。

十八日 晴。上午寄蟫隐庐信并还《搜神记》。

十九日 昙，夜风。无事。

二十日 晴。星期休息。下午理发。夜校《嵇康集》，用赵味沧校本。

二十一日 晴。无事。

二十二日 晴。无事。

二十三日 昙。午后往留黎厂买云峰山题刻零种三种四枚，杂专拓片三枚，共泉二元五角。又为历史博物馆买瓦当二个，三元。夜微雪。

二十四日 微雪。无事。

二十五日 昙。无事。

二十六日 雨雪。无事。

二十七日 晴。星期休息。上午得马叔平信。夜落门齿一枚。

二十八日 晴。无事。

二十九日 晴。上午得李鸿梁信。从齐寿山假泉五十。下午二弟进山本医院。[10]

三十日 晴。午后往山本医院。

三十一日 昙。午后往留黎厂买《陃赤齐造象》三枚，《孙旿卅人等造象》三枚，共二元；《宋仲墓志》一枚，五角。晚孙伏园来。





四月


一日 晴。上午得俞物恒信。午后从许季巿假泉百。

二日 昙。午后往山本医院视二弟，取回《佛本行经》二本。夜濯足。

三日 昙。星期休息。午后李遐卿、王倬汉来。

四日 晴，风。上午得蟫隐庐明信片。

五日 晴。上午从齐寿山假泉五十。午后往山本医院视二弟。下午蟫隐庐寄来《毛诗草木鸟兽虫鱼疏》、《永嘉郡记》辑本、《汉书艺文志举例》各一本，共泉一元四角。夜风。

六日 昙，大风。上午寄蟫隐庐信。下午往山本医院。夜小不适。

七日 晴。上午卖去所藏《六十种曲》一部，得泉四十，午后往新华银行取之。

八日 晴。休假。下午孙伏园来。

九日 晴。上午寄蔡谷青信。下午往山本医院。

十日 昙。星期休息。下午孙伏园来。

十一日 昙。晚得伏园信，附沈雁冰、郑振铎笺。夜得玄同等五人信，问二弟病。译《沉默之塔》[11]讫，约四千字也。

十二日 昙。上午寄孙伏园信并稿二篇[12]。寄玄同等五人信。午后往山本医院视二弟，带回《出曜经》一部六本。下午托齐寿山从义兴局借泉二百，息分半。寄沈臤士信。

十三日 昙。上午寄沈雁冰信。午后大风，霾。晚得孙伏园信。

十四日 昙，大风。休息。午后晴。得沈兼士信。

十五日 昙。上午寄孙伏园信并《俗谚论》一本。下午小雨。

十六日 晴，风。上午寄沈兼士信。寄李遐卿信。三弟往留黎厂，托买来《青箱杂记》一本，《投辖录》一本，共泉五角。

十七日 晴。星期休息。午后孙伏园来。夜得遐卿信，言谷青病故。

十八日 晴。上午以《工人绥惠略夫》译稿一部寄沈雁冰。下午得沈兼士信。得钱玄同信。夜风。得沈雁冰信。

十九日 晴，风。午后寄李守常信。

二十日 晴。午后往留黎厂买得《严掾君刻石》二枚，二元；《张起墓志》一枚，杂造象二枚，一元。下午风。

二十一日 晴。上午寄沈雁冰信。夜风。

二十二日 晴。上午蟫隐庐寄来《楚州金石录》一本，《五馀读书廛随笔》一本，共泉一元五角。午后往山本医院视二弟。

二十三日 昙，风。无事。

二十四日 晴。星期休息。午后陶望潮来。孙伏园来。

二十五日 小雨。无事。

二十六日 昙。午后从齐寿山假泉廿。夜李遐卿与其弟宗武来。小雨。

二十七日 晴。午后收九年十二月上半月奉泉百五十。还齐寿山泉廿。下午往山本医院视二弟，持回《起世经》二本，《四阿含暮抄解》一本。

二十八日 昙。张仲苏母寿辰，在中央公园设宴，午间与齐寿山、戴芦舲同往。下午得小说月报社信并汇单一张。得沈兼士信。风。

二十九日 晴。上午许季上来。午后往高师校取二月、三月薪水泉三十四元。往图书分馆还子佩泉廿。下午雨一陈。夜得沈雁冰信。

三十日 微雨，上午霁。寄其中堂信并泉三圆四十钱。午后往山本病院视二弟，持回《楼炭经》一部。下午小雨。晚寄沈雁冰信并译稿一篇[13]，约九千字。寄沈兼士信。





五月


一日 晴。星期休息。下午寄孙伏园信，内二弟诗三篇。夜风。

二日 晴。午后寄李遐卿信并书泉三元四角。下午得遐卿信，晚复。

三日 雨。午后寄孙伏园信并稿一篇[14]。还齐寿山泉百。

四日 晴。午后往留黎厂商务印书馆取《工人绥惠略夫》译稿泉百廿。买《涵芬楼秘笈》第九集一部八册，二元二角。

五日 晴。上午随母亲往山本医院诊。下午得李遐卿信。寄孙伏园信。

六日 晴。上午得沈雁冰信。

七日 昙。下午往山本医院视二弟。雨，晚晴，夜风。

八日 晴。星期休息。上午得沈兼士信。许季上来。张仲苏来。午后寄沈雁冰信。

九日 晴。晚以书架一个还朱逷先。

十日 晴。午后往山本医院视二弟，持回《当来变经》等一册。晚小雨。

十一日 晴。午后赙蔡谷青家银四元。

十二日 昙。午后寄沈兼士信。下午风。

十三日 晴。上午寄孙伏园信并三弟文稿。晚理发。夜得沈雁冰信。

十四日 昙。下午往山本医院视二弟。

十五日 晴。星期休息。午后寄沈雁冰信并三弟译稿一篇。下午昙，风。夜濯足。

十六日 昙。上午得朱可铭信。下午得郑振铎信。晚小雨。

十七日 雨。上午其中堂寄来《李长吉歌诗》三册，《竹谱详录》二册，共泉四元四角。夜风。得沈兼士信。

十八日 晴。午后往山本医院视二弟。得仲甫信。

十九日 晴。上午寄郑振铎信。寄李守常信。寄钱玄同信。

二十日 昙。上午收去年十二月下半月奉泉百五十。夜得沈雁冰信。雨。

二十一日 昙。午后往山本医院。

二十二日 晴。星期休息。无事。

二十三日 晴。无事。

二十四日 晴。上午齐寿山来，同往香山碧云寺[15]，下午回。浴。

二十五日 晴。午后寄沈雁冰信。寄孙伏园信。午后往视二弟。得李守常信。

二十六日 晴。午后往山本医院视二弟。

二十七日 晴。清晨携工往西山碧云寺为二弟整理所租屋，午后回，经海甸停饮，大醉。夜得孙伏园信。

二十八日 昙。午后访宋子佩。下午至山本医院视二弟。夜寄沈雁冰信，内三弟译稿一篇。

二十九日 晴。星期休息。下午孙伏园来。晚雷雨一陈。

三十日 晴。上午得宋子佩信并见假泉五十。下午从李遐卿假泉四十。

三十一日 晴。上午寄沈兼士信。校《人间的生活》讫[16]，寄还李遐卿。午二弟出山本医院回家。午后往留黎厂买《寇侃墓志》并盖二枚，《邸珍碑》并阴二枚，《陈氏合宗造像》四面并坐五枚，共泉四元。又《杨君则墓铭》一枚，一元。





六月


一日 晴。下午得宋子佩信，晚复。

二日 晴。下午送二弟往碧云寺，三弟、丰一俱去，晚归。夜雨。

三日 雨。无事。

四日 雨。下午从齐寿山假泉五十。得沈雁冰信。夜得孙伏园信。

五日 昙。星期休息。下午孙伏园来。得二弟信，昨发。

六日 晴。上午得李遐卿信。午后往图书分馆还宋子佩泉五十。往留黎厂买《比丘法朗造象》并阴共二枚，一元。下午寄刘同恺信。还齐寿山泉五十。

七日 昙，夜雨。无事。

八日 晴，下午小雨。无事。

九日 晴。午后寄李遐卿信并文一篇。寄沈雁冰信。晚孙伏园来。

十日 晴。旧端午，休假。上午寄大学注册部信。

十一日 晴。上午寄孙伏园译稿一篇[17]。收一月、二月分奉泉六百。付直隶水灾振十五，煤泉廿七，还义兴局二百，息泉六。

十二日 晴。星期休息。晨往西山碧云寺视二弟，晚归。

十三日 昙。上午寄汪静之信。寄李霞卿信。下午雨，晚晴。

十四日 晴。上午寄大学注册部以试卷十七本。下午往卧佛寺[18]购佛书三种，二弟所要。夜得李遐卿信。夜濯足。

十五日 晴。无事。

十六日 昙。下午得沈雁冰信。

十七日 昙。午后往留黎厂及青云阁买杂物。

十八日 晴。上午得孙伏园信。下午至卧佛寺为二弟购佛经三种，又自购楞伽经论等四种共八册，《嘉兴藏目录》一册，共泉一元七角五分。

十九日 昙。星期休息。晨往西山碧云寺视二弟，晚归。

二十日 昙。无事。

二十一日 晴。无事。

二十二日 昙。上午往山本医院为潘企莘译。往卧佛寺为二弟购《梵网经疏》、《立世阿毘昙论》各一部。午后得孙伏园信，即复。夜得二弟信。

二十三日 雨。上午寄沈雁冰信。

二十四日 晴。午后往留黎厂电话总局及师范学校。在德古斋买《毌丘俭平高句骊残碑》并碑阴题记共二枚，泉一元五角。

二十五日 昙。午后往山本医院。下午小雨即霁。晚孙伏园来。

二十六日 晴。星期休息。晨往香山碧云寺。下午小雨即霁。

二十七日 晴，风。午后往山本医院。晚得二弟信并《大乘论》二部。

二十八日 晴，夜风雨。无事。

二十九日 晴。下午浴。晚得二弟信。

三十日 晴。午后寄二弟信。下午得汪静之信。





七月


一日 晴。午后得沈雁冰信。晚得二弟信。

二日 晴。铭伯先生于昨亥刻病故，午前赴吊。晚得二弟信并佛书四部。寄仲甫信并文稿一篇[19]，由李季收转。

三日 昙。星期休息。上午理发。蒋抑之来。午后孙伏园来。

四日 晴。休假。晨母亲往香山。下午得二弟信，晚复。

五日 晴。无事。

六日 昙，午晴。晚得二弟信。大风，雷雨一陈。

七日 晴。上午寄沈雁冰信。寄孙伏园信。寄大学编辑部印花[20]一千枚〖枚〗并函，代二弟发。往卧佛寺为二弟购佛书五种，又自购《大乘起信论海东疏》、《心胜宗十句义论》、《金七十论》各一部，共五本，价九角。

八日 晴。上午大学仍将印花退回。午后雨一陈。晚得二弟信并《人间的生活》序一篇，即附笺转寄李遐卿。

九日 晴。下午得李遐卿信。孙伏园来。

十日 晴。星期休息。晨往香山碧云寺视二弟。下午季巿亦来游，傍晚与母亲及丰乘其汽车回家。

十一日 晴。夜寄孙伏园译稿一篇[21]。

十二日 晴。无事。

十三日 晴。下午得二弟信，夜复。

十四日 晴。晨得孙伏园信。下午昙。

十五日 晴。下午浴。

十六日 昙。午后得沈雁冰信。

十七日 昙。星期休息。晨寄二弟信。下午得孙伏园信。晚得二弟信。小雨。

十八日 雨。上午收三月分奉泉三百。付直隶旱振十五，所得税[22]二·七，碧云寺房租五十。夜寄李季子信退回。

十九日 晴。上午还许季巿泉百。托三弟买《涵芬楼秘笈》第十集一部八册，二元一角。夜仍寄陈仲甫信并稿一篇。寄沈雁冰稿一封，代二弟发。

二十日 晴。无事。

廿一日 晴。晨沛以下痢入山本医院。上午得王式乾信。

二十二日 晴。晚得二弟信。

二十三日 大雨。下午寄汪静之信。寄章锡琛信，代二弟发。

二十四日 昙。星期休息。晨往西山碧云寺视二弟。夜雨。

二十五日 雨，午后晴。下午孙伏园来。

二十六日 晴。下午得二弟信。晚寄沈雁冰信，附二弟文稿一篇。

二十七日 昙。下午浴。

二十八日 昙。上午往裘子元寓，以方自巨鹿归，为购宋磁枕一个，已破碎而缀好者，价三元五角，因往取之。又见赠一碟，其足有一“宋”字，并一押。午后得李遐卿信，即复。晚得二弟信并译稿。夜雨。

二十九日 大雨。项痛，午后往山本医院诊，并视沛。

三十日 雨。午代二弟寄宫竹心信并《欧洲文学史》、《或外小说集》各一册。下午得李宗武信，二十日千叶发。

三十一日 昙。星期休息。上午得遐卿信。得二弟信，下午复。晴。





八月


一日 晴。晨寄孙伏园译稿二篇，二弟作。下午宋子佩来。

二日 昙。午得沈雁冰信。

三日 大雨。下午得二弟信。

四日 微雨，上午晴。寄二弟信，晚得复，并译稿二篇，佛书四种。

五日 晴。无事。夜雨。

六日 晴。上午从许季巿假泉百。下午得二弟信。

七日 晴。星期休息。晨寄二弟信。下午得宫竹心信。夜得二弟回信。

八日 雨。小病休息。午后代二弟寄何作霖译稿一篇。

九日 晴。仍休息。午后寄沈雁冰信附二弟译稿两篇，半农译稿一篇。

十日 晴。午后从子佩借泉百，由三弟取来。午后浴。高福林博士来。

十一日 晴。上午赙许宅五元。下午沛退院回家。晚得二弟信。

十二日 晴。午后往图书分馆访子佩，借泉五十。晚得二弟信并译稿一篇，《文艺旬刊》一帖。夜李遐卿来。

十三日 雨。休息。午以昨稿寄东方杂志社。复沈雁冰信。

十四日 晴。星期休假。午后赴长椿寺吊铭伯先生。晚得二弟信。夜得沈雁冰信。

十五日 晴。上午收三［四］月上半月俸泉百五十。

十六日 晴。无事。

十七日 雨。上午寄沈雁冰信。寄宫竹心信。得子佩信并《新青年》一册。午晴。晚得二弟信并译稿一篇。

十八日 晴。晨寄二弟信。寄子佩信。晚得宫竹心信。

十九日 晴。晚得二弟信。夜遐卿来并赠《新教育》一本，苹果十六枚。

二十日 晴，热。下午浴。夜得沈雁冰信。

二十一日 晴。星期休息。晨往香山视二弟，晚归。

二十二日 晴。下午子佩来。晚尹默在中央公园招饭，并晤士远、玄同、幼渔、兼士及张君凤举，名黄。夜风。

二十三日 雨。上午往南昌馆访张凤举。

二十四日 昙。午寄沈雁冰信。寄宫竹心信。夜雨。

二十五日 小雨。下午得二弟信。夜得宫竹心信。

二十六日 晴。上午得季巿信，即复。晚得二弟文稿一篇。

二十七日 晴。下午寄沈雁冰信并校正稿一帖。

二十八日 晴。星期休息。下午得二弟信。晚寄马幼渔信。代二弟发寄李守常信。

二十九日 晴。下午张凤举来，赠以《或外小说集》一册。晚三弟回自西山，得二弟信并稿一篇，说目[23]一枚，夜复。寄沈尹默《新村》七册，代二弟发。

三十日 晴。上午李宗武寄来《夜アケ前ノ歌》一册。下午寄陈仲甫信并二弟文一篇，半农文二篇。寄沈雁冰信并文二篇[24]，又二弟文二篇。

三十一日 晴。晨得沈雁冰信。上午寄宫竹心信。收四月下半月份奉泉百五十。寄二弟信，下午得复。得张梓生信。晚李遐卿来。





九月


一日 晴。下午往图书分馆还子佩泉百。往留黎厂。晚马幼渔招饭于宴宾楼，同席张凤举、萧友梅、钱玄同、沈士远、尹默、兼士。

二日 晴。上午得孙伏园信。下午三弟启行往上海。[25]得二弟信。晚得宫竹心信。

三日 晴。上午往卧佛寺买《净土十要》一部，一元二角。午后齐寿山往西山，托寄二弟《净土十要》一部，笔三支并信。寄宫竹心信。

四日 晴。星期休息。午后寄张梓生信。夜得二弟信并稿一篇。

五日 昙。上午往大学代二弟取薪水。寄李季谷信并小為替三圆五十钱。晚得二弟信并稿一篇。寄潘垂统《小说月报》八号一册，又七号一册。

六日 晴。上午寄李季谷信。寄宫竹心信并《说报》八号一册。下午得沈雁冰信两封并校稿一帖。得二弟信。

七日 晴。午后代二弟寄大学信。下午孙伏园来。得二弟信。晚寄沈雁冰信并史稿一篇[26]，校稿一帖。

八日 晴。午后往留黎厂买专拓片二十六枚，三元；《甘泉山刻石》未剜本二枚，二元五角；《上庸长刻石》一枚，一元；《王盛碑》一枚，一元五角；杂造象八种十二枚，二元五角。晚得阮久孙信。得沈雁冰信。夜濯足。

九日 晴。上午寄二弟信。寄三弟信。午后往大学补课[27]。晚得二弟信。

十日 晴。上午寄沈雁冰信并稿一篇[28]。寄陈仲甫稿二篇，又郑振铎书一本，皆代二弟发。下午寄孙伏园稿二篇，一潘垂统，一宫竹心。

十一日 晴。星期。未明赴孔庙执事。

十二日 晴。晨朱六琴及可铭来。上午寄二弟信，晚得复。

十三日 晴。上午寄伏园信并稿[29]。得三弟信。寄宋子佩信。寄高等女师校信，又章士英信，皆代二弟发。得沈雁冰信。下午高阆仙赠《吕氏春秋点勘》一部三本。

十四日 晴。午后往高师校授课。买《李太妃墓志》一枚，二元。

十五日 晴。上午寄还李遐卿《日文要诀》一册。

十六日 昙。旧历中秋，休息。下午程叔文来。夜雨。

十七日 昙。上午得三弟信，下午复。寄二弟信。寄宫竹心信。收五月分奉泉三百。付碧云寺房泉五十。夜腹痛。

十八日 晴。星期休息。下午孙伏园来。服补写丸二粒。夜雨。

十九日 晴，风。晚得二弟信并稿三篇。

二十日 晴，风。上午得宫竹心信。午后往大学取薪水。

二十一日 晴。上午得李宗武信。午后往高师讲。往图书分馆还子佩泉五十。晚得二弟信。夜二弟自西山归。得沈雁冰信。

二十二日 晴。上午寄沈雁冰信。下午得羽太父信。得李遐卿信。得孙伏园信。

二十三日 昙。午后雨一陈。赴大学讲。

二十四日 晴，下午大雨一陈即霁。无事。

二十五日 晴。星期休息。上午得三弟信片。得陈仲甫信。夜得宫竹心信。

二十六日 晴。上午寄宫竹心信。寄三弟信并李虞琴稿一篇。寄陈仲甫信并二弟、三弟稿及自译稿[30]各一篇。下午孙伏园来。

二十七日 晴。上午得李宗武信片。寄高师校信。夜得孙伏园信。

二十八日 晴。休假。下午宫竹心来。

二十九日 晴。无事。

三十日 昙。上午得三弟信，廿七日发。季巿赠《越缦堂日记》一部五十一册。午后往大学讲。赙裘子元之祖母丧二元。





十月


一日 昙。上午寄孙伏园信。许璇苏来。

二日 昙。星期休息。上午马幼渔、朱逷先来。冀君贡泉送汾酒一瓶。下午得孙伏园信。章士英来，字瓞斋，心梅叔之婿。

三日 晴。午后寄李遐卿信。傅增湘之父寿辰，其徒敛钱制屏，与一元。

四日 晴。上午得三弟信。夜得李遐卿信。

五日 晴。午后往高师讲。往浙江兴业银行取泉十四。下午寄李遐卿信。寄许羡苏信。夜钞《青琐高议》。

六日 晴。无事。

七日 晴。上午得遐卿笺。午后往大学讲。下午服补写丸二粒。高阆仙赠吴氏平点《淮南子》一部三本。寄遐卿、子佩、伏园信约饮。晚伏园来。

八日 昙。下午至女高师校邀许羡苏，同至高师校为作保人[31]。

九日 昙。星期休息。午后晴。李季谷寄来英文书一本，共日金一圆三十钱，是二弟托买者。下午复昙。自订书两本。晚孙伏园、宋子佩、李遐卿先后至，饭后散去。夜半小雨。

十日 昙，大风。休假。为李宗武校译本。[32]

十一日 晴。夜得章士英信。寄马幼渔信。濯足。

十二日 晴。下午校李宗武译本毕，即封致李霞卿并附一笺。

十三日 晴。上午得李遐卿复。午后往留黎厂买《石鲜墓志》连阴、侧一枚，《鞠遵墓志》、《孙节墓志》各一枚，《杨何真造象》一枚，杂专拓片七枚，共银六元五角。晚孙伏园来。

十四日 晴。夜得宫竹心信并译稿二篇。

十五日 昙。午前寄宫竹心信。下午得三弟信，十一日发。晚服规那丸三粒。

十六日 昙。星期休息。上午得三弟信片。午寄三弟信。下午宫竹心来。

十七日 昙。上午寄伏园信。得三弟信，十三日发。

十八日 微雨。午后往大学讲。晚寄三弟信。

十九日 微雨。午后往高师校讲，收九月薪水十八元。在德古斋买萧氏碑侧并碑坐画象六枚，耿道渊等造象四枚，共泉二元五角。寄孙伏园稿一篇[33]。还二弟买书泉六元。

二十日 晴。午后往留黎厂。

二十一日 晴。无事。

二十二日 昙。上午寄沈士远信。午蒋子奇至部来访。吴复斋病困，下午赠以泉五元，托雷川先生持去。晚孙伏园来。

二十三日 晴。星期休息。上午得三弟信。下午蒋子奇来，送茶叶、风肉。

二十四日 晴。午后游小市，买笔筒一，水盂一，共泉五角。下午往午门索薪水[34]。

二十五日 晴。午后往大学讲。下午同戴螺舲、徐思贻游小市，买陶器二事，五角。

二十六日 晴。午后往高师校讲。

二十七日 晴。上午教育部复暂还前所扣振捐泉六十。[35]寄三弟译稿乙篇。[36]下午往小市买白磁花瓶一，泉五百五十文。得宫竹心信。

二十八日 晴。上午得三弟信，廿五日发，少顷又寄到《周金文存》卷五、卷六共四册，泉六元；又《专门名家》二集一册，二元，误买重出；又王辟之《渑水燕谈录》一册，五角也。下午略阅护国寺市。

二十九日 晴。下午寄三弟信。

三十日 晴。星期休息。晚孙伏园来。蒋子奇来。

三十一日 晴。无事。





十一月


一日 微雪。午后往大学讲。

二日 晴。午后往高师讲。吴又陵寄赠自著《文录》一本。

三日 晴。晚从齐寿山借泉卅。夜得宫竹心信。

四日 晴。上午得胡愈之信。午后往图书分馆访宋子佩。往留黎厂买《清内府所臧唐宋元名迹》景印本一册，一元二角。下午复宫竹心信。

五日 晴。上午寄胡愈之信。午往许季巿寓，假泉五十。午后游小市。赙蔡松冈家一圆。夜寄西泠印社信。风。

六日 昙，风。星期休息。下午孙伏园来。

七日 晴，风。无事。

八日 晴。午后往大学讲。

九日 晴。午后往高师讲。下午从大同号假泉二百，月息一分。还齐寿山卅。

十日 晴。无事。

十一日 晴。上午孙伏园来。

十二日 晴。上午西泠印社寄来书目一册。夜往教育部会议。

十三日 晴。星期休息。无事。

十四日 晴。无事。

十五日 晴。上午得三弟信并《广仓专录》一册，直二元。午后往大学讲。下午寄三弟信并译稿一篇[37]。得章士英信。

十六日 昙，风。午后往高师讲。得三弟信。

十七日 晴。无事。

十八日 晴。下午寄三弟信。

十九日 晴。休息。无事。

二十日 昙。星期休息。下午孙伏园来。夜濯足。风。

二十一日 晴。午后宋子佩来。晚寄宫竹心信。寄章士英信。

二十二日 晴。午后往大学讲。

二十三日 昙。午后往高师讲。晚得孙伏园信。夜大风。

二十四日 晴。上午得三弟信。

二十五日 晴。晚孙伏园来。宫竹心来。

二十六日 休息。无事。

二十七日 昙。星期休息。午李遐卿来。晚孙伏园来。

二十八日 晴。上午得沈雁冰信并校正稿，晚复之，并寄阿尔志跋绥夫小象[38]一枚。寄许季巿信。

二十九日 晴。上午三弟寄来《现代》杂志一本。午后往大学讲。

三十日 晴。上午得胡愈之信。午后往高师讲。





十二月


一日 晴。夜得沈雁冰信并爱罗先珂文稿一束[39]。

二日 晴。无事。

三日 晴。休息。上午得孙伏园信。午后寄沈雁冰信并爱罗先珂文稿及译文各一帖[40]，又附复胡愈之笺一纸。晚孙伏园来。

四日 晴。星期休息。无事。

五日 晴。无事。

六日 晴。午后往大学讲。

七日 晴。上午得许羡苏信。午后往高师讲。

八日 昙。休息。午后寄孙伏园信，内文稿。[41]下午许羡苏来。

九日 昙。上午得沈雁冰信，下午复。夜风。

十日 晴。休息。午后理发。

十一日 晴。星期休息。无事。

十二日 晴。无事。

十三日 晴。上午得胡愈之信片。午后往大学讲。

十四日 晴。午后往高师讲。

十五日 昙。休息。晚孙伏园来。

十六日 晴。上午得沈雁冰信并阿尔志跋绥夫象一枚。许季巿来，赠以《湖唐林馆骈文》一册。午后得龚未生信并《浙江图书馆报告》一本。夜大风。

十七日 晴。下午复沈雁冰信。夜风。

十八日 晴，风。星期休息。

十九日 晴。无事。

二十日 晴。午后往大学讲。夜校《一个青年之梦》[42]讫，即寄沈雁冰。

二十一日 晴。午后往高师讲。在德古斋买《伯望刻石》共四枚，五元。又《广武将军碑》并阴、侧、额共五枚，六元。

二十二日 晴，冷。休息。下午寄沈雁冰信。

二十三日 晴。无事。

二十四日 晴。上午得宋子佩信，午后复。夜濯足。

二十五日 晴。星期休息。晨乔大壮来，未见。下午寄心梅叔信。寄宋子佩信。

二十六日 昙。上午得胡愈之信，又《最後之嘆息》一册，爱罗先珂赠。

二十七日 晴。晨寄胡愈之信并译稿一篇[43]。午后往大学讲。

二十八日 晴。午后往高师讲。

二十九日 晴。晨往齐耀珊寓。得沈雁冰信。

三十日 晴。上午得三弟信，二十七日发。午后得李季谷所寄赠《现代八大思想家》一册。下午买玩具十余事分与诸儿。

三十一日 晴。上午寄李宗武信。寄三弟信并《現代》杂志一册。午后往留黎厂，德古斋赠专拓片三种，皆端氏物。下午收六月分奉泉三成九十元。





书帐


王世宗等造象二枚 一·○○ 一月五日

豆卢恩碑一枚 一·○○

杂造象五种六枚 二·○○

杂专拓片七枚 一·○○

元景造象一枚 换来

霍扬碑一枚 同上

李苞题名一枚 ○·五○ 一月二十六日

元勰墓志一枚 一·○○

元详墓志一枚 一·○○

杂专拓片三枚 ○·五○

簠室殷契类纂四本 四·○○ 一月二十八日一二·○○○

霍君神道一枚 ○·五○ 二月五日

段济墓志一枚 ○·五○

段模墓志并盖二枚 ○·五○

郭达墓志一枚 ○·五○

李盛墓志一枚 一·○○

梁瑰墓志盖一枚 ○·三○

孔神通墓志盖一枚 ○·三○

樊敬贤等造象并阴二枚 一·四○

商务馆印宋人小说五种七册 二·○○

元鸾墓志一枚 一·○○ 二月六日

商务馆印宋人小说十五种廿二册 六·○○

涑水纪闻二册 ○·八○ 二月十四日

说苑四册 ○·四○

柳川重信水滸伝画譜二册 二·三○ 二月十六日

忠义水浒传前十回五册 一·○○

新话宣和遗事四册 四·○○ 二月廿一日

铁桥漫稿四本 三·○○ 二月廿三日二五·五○○

邑义五十四人造象一枚 ○·六○ 三月二日

敬善寺石象铭一枚 ○·四○

宋人说部书四种七册 一·七六○ 三月十日

八年分艺术丛编六册 一六·三二○

九年分艺术丛编三册 八·一六○

北斎水滸画伝一册 一·二○ 三月十四日

拾遗记一册 ○·四○ 三月十七日

云峰山石刻零种四枚 一·五○ 三月二十三日

杂砖拓片三枚 一·○○

陃赤齐造象三枚 一·○○ 三月三十一日

孙旿造象三枚 一·○○

宋仲墓志一枚 ○·五○三二·二四○○

毛诗草木疏新校正本一本 ○·八○ 四月五日

永嘉郡记辑本一本 ○·一○

汉书艺文志举例一本 ○·五○

宋人说部二种二本 ○·五○ 四月十六日

严掾君刻石二枚 二·○○ 四月二十日

张起墓志一枚 ○·六○

杂造象二种二枚 ○·四○

楚州金石录一册 一·○○ 四月二十二日

五馀读书廛随笔一册 ○·五○六·三○○

涵芬楼秘笈第九集八册 二·二○ 五月四日

李长吉歌诗三册 二·七○ 五月十七日

竹谱详录二册 一·六○

寇侃墓志并盖二枚 一·○○ 五月三十一日

邸珍碑并阴侧共二枚 二·○○

陈氏造象并阴、侧坐共五枚 一·○○一○·五○○

法朗造象并阴、侧共二枚 一·○○ 六月六日

楞伽经三种译本共七册 一·三○ 六月十八日

入楞伽心玄义一册 ○·一○

嘉兴藏目录一册 ○·三五○

毌丘俭残碑并题记二枚 一·五○ 六月二十四日四·二五○

大乘起信论海东疏二册 ○·三七○ 七月七日

心胜宗十句义〖义〗论二册 ○·三二○

金七十论一册 ○·二一○

涵芬楼秘笈第十集八册 二·一○ 七月十九日三·○○○

净土十要四册 一·二○ 九月三日

城专拓片六枚 一·五○ 九月八日

杂专拓片二十枚 一·五○

甘泉山刻石二枚 二·五○

上庸长刻石一枚 一·○○

王盛碑一枚 一·五○

杂造象八种十二枚 二·五○

李太妃墓志一枚 二·○○ 九月十四日

越缦堂日记五十一册 许季黻赠 九月三十日一三·七○○

石鲜墓志并阴、侧共二枚 二·○○ 十月十三日

麹遵墓志一枚 二·○○

孙节墓志一枚 ○·五○

杨何真造象一枚 ○·八○

杂专拓本七枚 一·二○

萧氏碑侧并座上画象六枚 二·○○ 十月十九日

耿道渊等造象四枚 ○·五○

周金文存卷五二册 三·○○ 十月二十八日

周金文存卷六二册 三·○○

专门名家二集一册 二·○○

渑水燕谈录一册 ○·五○一五·五○○

清内府藏唐宋元名迹一册 一·二○ 十一月四日

广仓专录一册 二·○○ 十一月十五日三·二○○

宋伯望刻石四枚 五·○○ 十二月二十一日

广武将军碑并阴、侧五枚 六·○○

专拓片三种三枚 德古斋赠 十二月三十一日一一·○○○

本年除互易者外，共用买书钱百三十七元一角九分。



注释



[1] 往高师校讲 本日开始在北京高等师范学校国文系讲中国小说史课程。自此时起至1922年12月每周三下午、1923年至1925年6月每周五上午授课。

[2] 啸唫阮宅 啸唫，地名，位于绍兴城北三十公里（今属上虞）。鲁迅大姨母嫁当地阮有俊。

[3] 1920年底与1921年初，胡适两次写信给《新青年》同人，指责该刊宣传马克思主义的“色彩过于鲜明”，提出发表宣言说明“不谈政治”，改变编辑方针。本年1月3日，鲁迅收到他第一封信，即复函表示“以为不必”；25日得第二封信后，又再次表示异议。

[4] 其中堂 日本京都的一家古籍书店。1921年至1929年间鲁迅常向它邮购书籍。

[5] 学界急振会 1920年华北五省大旱，全国组织急募赈款大会，本日教育部成立学界急赈会。

[6] 即《故乡》。后收入《呐喊》。

[7] 以明刻六卷本《嵇中散集》校文澜阁本 六卷本指明代张燮编刻的《七十二名家集》中所收《嵇中散集》；文澜阁本所钞为明代黄省曾刻本。鲁迅以二书相校，于8日校毕。通过比勘，得知张本乃从黄本出，但变乱次序，已失《嵇康集》原貌。

[8] 这是鲁迅在教育界索薪罢教前最后一次讲课。本月14日，北京教育界开始索薪罢教，鲁迅即停止在各校授课，直到下学期才重行开讲。

[9] 写《青琐高议》讫 这天写完的是2月28日借得的残本。后又陆续补钞，于1923年4月17日钞毕前集。现存钞本共二七五页。

[10] 周作人1920年底患肋膜炎，是时病势恶化，故移住山本医院，6月2日至香山碧云寺休养，9月21日返寓。鲁迅曾先后借款七百余元用作医疗费用。

[11] 译《沉默之塔》 《沉默之塔》，小说，日本森鸥外作，鲁迅译文发表于本月21日至24日《晨报副刊》，后收入《现代日本小说集》。

[12] 指所译《沉默之塔》及周作人诗《过去的生命》。

[13] 即《医生》。小说，俄国阿尔志跋绥夫作，鲁迅据德译本重译并作译者附记。发表于《小说月报》第十二卷号外《俄国文学研究》（1921年9月），后收入《现代小说译丛》。

[14] 即《鼻子》。小说，日本芥川龙之介作，鲁迅译文发表于本月11日至13日《晨报副刊》，后收入《现代日本小说集》。

[15] 碧云寺 在北京西郊香山东麓，又称西山碧云寺。始建于元至顺二年（1331）。原名碧云庵，明正德年间扩建后改名。周作人病稍愈，鲁迅于是日租定寺内般若堂西厢房，供他养病。

[16] 校《人间的生活》讫 《人间的生活》，小说，日本武者小路实笃作，毛咏棠、李宗武合译。鲁迅本日校讫后，7月由周作人作序。

[17] 即《罗生门》。小说，日本芥川龙之介作，鲁迅译文发表于本月16日至17日《晨报副刊》，后收入《现代日本小说集》。

[18] 卧佛寺 北京有两处卧佛寺，一在西山，一在崇文门外花市大街附近，这里指后者。

[19] 即《三浦右卫门的最后》。小说，日本菊池宽作，鲁迅译后并作附记。此稿寄出后，18日退回，19日迳寄陈独秀，发表于《新青年》第九卷第三号（1921年7月），后收入《现代日本小说集》。

[20] 寄大学编辑部印花 商务印书馆拟再版周作人的《欧洲文学史》，鲁迅代周作人将版税印花寄北大编译处转商务。后编译处不允代转，于8日退回。

[21] 即《父亲在亚美利加》。小说，芬兰亚勒吉阿作，鲁迅据德译本重译，并作译后记。发表于本月17日至18日《晨报副刊》，后收入《现代小说译丛》。

[22] 所得税 此前公务员的缴税无明确规定，1920年9月15日北洋政府发布所得税条例，自1921年1月起实施。由于各界反对，财政部、农商部宣布延期三个月，经议会提出议案，定于1921年4月起施行。

[23] 说目 指与周作人合作编译的《现代日本小说集》拟收作品篇目。鲁迅又建议增补。

[24] 即小说《疯姑娘》及《战争中的威尔珂》。前者为芬兰明那·亢德作，后者为保加利亚跋佐夫作。鲁迅据德译本重译，并作译后记。二文译成后均经齐寿山校阅。发表于《小说月报》第十二卷第十号“被损害民族的文学号”（1921年10月），后收入《现代小说译丛》。

[25] 经鲁迅、周作人托人介绍，周建人在上海商务印书馆谋得一职，本日赴任。

[26] 即《近代捷克文学概观》。捷克凯拉绥克作，鲁迅据德文本重译，并作译后记。发表于《小说月报》第十二卷第十号“被损害民族的文学号”（1921年10月），后收入《译丛补》。

[27] 往大学补课 补授因三月间教员罢教耽误的课程。

[28] 即《小俄罗斯文学略说》。德国凯尔沛来斯作，鲁迅译，并作译后记。发表于《小说月报》第十二卷第十号“被损害民族的文学号”，后收入《译丛补》。

[29] 即《池边》。童话，俄国爱罗先珂作，鲁迅译，并作译后附记。发表于本月24日至26日《晨报副刊》，后收入《爱罗先珂童话集》。

[30] 即《狭的笼》。童话，俄国爱罗先珂作，鲁迅译于9月中旬，译后记署“八月十六日”，误。发表于延期出版的《新青年》第九卷第四号（1921年8月），后收入《爱罗先珂童话集》。

[31] 许羡苏原在北京女子高等师范学校就读，决定转入高等师范学校，遂请鲁迅作担保人。

[32] 指《人间的生活》。

[33] 即《春夜的梦》。童话，俄国爱罗先珂作，鲁迅译，并作译后附记。发表于本月22日《晨报副刊》，后收入《爱罗先珂童话集》。

[34] 往午门索薪水 北洋政府因国库空虚，截至本年10月底所欠军政各费达一亿四千五百七十三万元。迄本年10月，教育部已欠薪五个月，故部员起而索薪。

[35] 北洋政府常以赈灾为名摊派捐款，从薪金中扣除。由于教育部职员进行索薪斗争，不得不暂还所扣赈捐。

[36] 即《的心》。童话，俄国爱罗先珂作，鲁迅译文发表于《东方杂志》第十八卷第二十二号（1921年11月），后收入《爱罗先珂童话集》。

[37] 即《鱼的悲哀》。童话，俄国爱罗先珂作，鲁迅译，并作译后附记。发表于《妇女杂志》第八卷第一号（1922年1月），后收入《爱罗先珂童话集》。

[38] 阿尔志跋绥夫小象 此像印入《工人绥惠略夫》中译单行本卷首。

[39] 即《世界的火灾》原稿。

[40] 即《世界的火灾》原稿及鲁迅译文。译文发表于《小说月报》第十三卷第一号（1922年1月），后收入《爱罗先珂童话集》。

[41] 即《阿Q正传》部分文稿。这篇小说自本月4日起在《晨报副刊》连载。

[42] 校《一个青年之梦》 该书单行本付排前，鲁迅对译文又作了一些修改，并于本月19日写《后记》。

[43] 即《两个小小的死》。童话，俄国爱罗先珂作，鲁迅译文发表于《东方杂志》第十九卷第二号（1922年1月），后收入《爱罗先珂童话集》。