---
---
---
title: 己未日记
---




一月

一日 晴，风。休假。下午潘企莘来。

二日 晴。休假。午后同二弟往铭伯先生寓。夜濯足。

三日 晴，风。休假。下午沈士远来。

四日 晴。上午得许季巿信。陈师曾为刻一印，文曰“会稽周氏”。

五日 晴。星期休息。上午得刘半农信。

六日 晴。上午丸善寄来手帐一册。

七日 晴。无事。夜刘半农、钱玄同来。

八日 晴。上午丸善寄来日历一帖。

九日 晴。下午得三弟妇信。晚往铭伯先生寓。宋子佩来。

十日 昙。无事。晚得重久信。夜雨雪。

十一日 昙，午后晴。无事。

十二日 晴。星期休息。下午刘半农来。晚钱玄同来。

十三日 大雪。无事。

十四日 晴。无事。

十五日 雨雪，大冷。上午寄铭伯先生信。寄三弟信。

十六日 昙。上午寄家信并泉六十，为齐寿山作衣费及年莫杂用。寄王式乾信。寄许季巿信并《新潮》一册。寄张梓生《新潮》一册，代二弟发。夜雨霰。

十七日 昙。上午得李遐卿信。下午齐寿山还制衣泉五十五元。夜风。

十八日 昙，夜风。无事。

十九日 晴。星期休息。下午铭伯先生来。夜宋子佩来。

二十日 晴。得俞恪士先生讣，下午送幛子一。晚帖贾来，购取《高洛周造象》并阴、侧四枚，《天平残造象》三枚，共券二元。

二十一日 晴。下午二弟从大学购来《甲骨契文拓本》一部四册，纸、墨及拓工费共券十六元。夜钱玄同来。

二十二日 晴，下午昙。无事。

二十三日 晴。午后寄李遐卿信。下午往留黎厂买元文、元晫墓志各一枚，《元玕墓志》并盖二枚，《尔朱氏墓志》前后二石合拓一枚，共券十四元。张协和赠板鸭一个。夜寄铭伯先生信并赠羊羹一合。

二十四日 晴。晚李遐卿来。刘半农来。

二十五日 晴。上午帖店来，选购《南武阳阙画象》九枚，不全本一束，价券六元。又残造象二枚，券一元。午后往大同馆理发。

二十六日 晴。星期休息。下午得三弟信，廿二日发。

二十七日 晴。上午收本月奉泉三百。

二十八日 晴。上午寄三弟《新青年》一本。晚钱玄同来。

二十九日 昙。无事。

三十日 晴。午后寄东京堂泉十。寄钱玄同信片。

三十一日 晴。下午休息。许季上来。晚铭伯先生送肴二器，角黍、年糕二事至。夜得钱玄同信。背部痛，涂碘酒。

二月

一日 晴。春节休假。无事。夜服规那丸三粒。

二日 晴。星期休息。上午寄铭伯先生及戴螺舲信，并各送北京大学游艺会[1]入场券一枚。午后同二弟往大学游艺会，晚归。许季上来。

三日 晴。休假。无事。

四日 晴。上午寄钱玄同信。寄季巿《新青年》、《新潮》各一册。晚刘半农来。夜得钱玄同信。

五日 晴。无事。

六日 晴。戴螺舲存丸善日金十又二元，因画入二弟帐内，交与银八元，并代发函通知丸善书店，午后发。夜宋子佩来。

七日 晴，下午昙。无事。

八日 晴。无事。

九日 晴，风。星期休息。无事。

十日 晴。上午寄季巿《新青年》一本，又寄三弟书四本。晚钱玄同来。

十一日 晴。午后同齐寿山往报子街看屋[2]，已售。

十二日 晴。休假。[3]午后往图书分馆，俟二弟至同游厂甸，在德古斋买端氏臧专拓片一包，计汉墓专三百八十，杂专十一，六朝墓专廿五，唐、宋、元墓专七，总四百廿三枚，券五十元。又隋残碑一枚，券一元。向晚同往欧美同学会[4]，系多人为陶孟和赴欧洲饯行，有三席，二十余人。夜归。

十三日 晴。上午得东京堂信。午后同齐寿山往铁匠胡同看屋，不合用。

十四日 晴。晚往德成[5]以银三百十二换日金券五百。

十五日 晴。无事。

十六日 晴。星期休息。上午寄钱玄同信。许诗荃来。午后同二弟至前门外京汉车站食堂午膳，又至留黎厂火神庙游，在德古斋买端氏所藏瓦当拓片卅二枚，券二元。

十七日 晴。无事。

十八日 昙，大风。晚得钱玄同信。

十九日 晴。无事。

二十日 晴。上午寄钱玄同信。寄孙庆林月刊二册。晚宋子佩来。

二十一日 晴。午后往留黎厂买延熹土圭拓本一枚，券三元。

二十二日 晴。上午从戴螺舲借券十。曹式如故，赙二元。王维白夫人故，赙一元。

二十三日 昙，风。星期休息。午后往铭伯先生寓。晚刘半农来。

二十四日 晴。午后看屋。

二十五日 晴。上午寄张梓生及三弟《周评》各一束。

二十六日 昙。上午东京堂寄到书籍一包三册。下午收本月奉泉三百。还戴螺舲十元。振河南水灾四元。

二十七日 晴。上午往林鲁生家，同去看屋二处。

二十八日 晴。晨往铭伯先生寓视疾。

三月

一日 晴。上午往铭伯先生寓。午后同林鲁生看屋数处。下午大风。晚钱玄同来。

二日 晴。星期休息。晚杜海生来。

三日 晴。上午得东京堂明信片。午后往留黎厂，在德古斋买得端氏所臧瓦当拓片与二月十六日所收无复緟者二百六十枚，价券十四元。

四日 昙。晨往铭伯先生寓。午后赴孔庙演礼。

五日 昙。无事。

六日 晴。晨五时往孔庙为丁祭执事，九时毕，在寓休息。下午昙。李遐卿来。夜风。

七日 昙。无事。晚小雨。钱玄同来。

八日 昙。午后邀张协和看屋。夜雨雪。

九日 晴。星期休息。无事。

十日 晴。录文稿一篇讫，[6]约四千余字，寄高一涵并函，由二弟持去。夜风。

十一日 晴。午后同林鲁生看屋。下午往铭伯先生寓。

十二日 晴。午后看屋，又往留黎厂。夜宋紫佩来。

十三日 昙。上午寄季巿杂志一卷，又寄张梓生一卷。得张梓生信，即复。下午得宋知方信。

十四日 晴。午后看屋。下午复出，且邀协和俱。

十五日 晴，风。上午收东京堂所寄书一包。晚往铭伯先生寓。

十六日 晴。星期休息。无事。

十七日 晴。上午寄宋子佩信并还书。

十八日 晴，风。上午代二弟寄哲学史〔一〕册与张梓生。夜钱玄同来。

十九日 晴。上午东京堂寄来小说一册并明信片。午同朱孝荃、张协和至广宁伯街看屋后在协和家午饭。晚宋子佩来。

二十日 晴。午后往留黎厂。

二十一日 晴。晚为三弟写文论。

二十二日 晴。上午寄羽太家信并泉卅。

二十三日 晴。星期休息。午后往铭伯先生寓。晚潘企莘来。

二十四日 晴，大风。无事。

二十五日 晴，风。无事。

二十六日 昙。齐寿山从河南归，午后至其寓谈，以《蔡氏造老子象记》、《张□奴等造象残题名》各一枚，洛阳《龙门侍佛画象》六枚见赠，傍晚归。夜宋子佩来。风。

二十七日 雨雪。无事。

二十八日 晴。上午寄安定门内千佛寺北京贫儿院明信片，认年捐叁元。三弟寄来茶叶一合，下午取得。

二十九日 晴，风。上午往浙江兴业银行汇泉于沪。寄铭伯先生信。晚二弟来部，同往留黎厂，在德古斋买《刘平国开道刻石》二枚，又《元徽墓志》一枚，共券八元。次至前门外西车站饭，同坐陈百年、刘叔雅、朱逷先、沈士远、尹默、刘半农、钱玄同、马幼渔，共十人也。

三十日 晴，风。星期休息。上午得李遐卿信。许诗荃来。晚许诗苓、诗荃在广和居招饮，与二弟同往，席中又有戴君一人。夜李遐卿来，假泉五去。

三十一日 晴。黎明二弟往前门驿，于其处会宋子佩、李遐卿，同发向越中。[7]晚风。

四月

一日 晴。晚王式乾来。牙痛，就陈顺龙医生治之。

二日 昙。上午得三弟信，三月廿八日发（廿五）。午后理发。

三日 晴。晨寄二弟及三弟信（卅九）。下午往疗齿。晚孙福源君来。

四日 晴。上午鸡声堂寄到《仏像新集》二本，代金引換[8]计券五元。晚往铭伯先生寓。夜钱玄同来。

五日 晴。上午得二弟信，二日上海发，即复（）。午后收三月奉泉三百。

六日 晴。星期休息。午后铭伯先生来。

七日 晴，大风。上午得三弟信，三日发（廿六）。下午寄孤儿院函。往陈顺龙医生寓治牙。买《涵芬楼秘笈》第六集一部八本，券三元五角。

八日 昙。休假。午付贫儿院年捐三元。下午寄李守常信。夜大风。

九日 晴，大风。上午得二弟明信片，五日绍兴发。午后寄二弟及三弟信（四一）。东京堂寄来《新潮》三月号一册。

十日 晴。下午往陈医生寓治牙。至留黎厂，以王树枬专拓片易得《崔宣华墓志》，作券三元。又买《元珍墓志》一枚，券五元。得刘半农信。

十一日 昙。下午收《新村》一本。

十二日 晴。上午得二弟信，八日发（二七）。代交齐寿山捐款三元于贫儿院。

十三日 晴。星期休息。下午刘半农来。洙邻兄来，顷之同往鲍家街看屋。收二弟所寄书一包五本，八日绍兴发。

十四日 晴。上午寄张梓生及三弟《周评》各一份。午同齐寿山往饭馆馆［饭］，戴螺舲亦至。下午往陈医生寓，值外出未遇。晚寄三弟信（四十二）。

十五日 晴。午后往陈顺龙医生寓补齿讫，计见泉五元，又索药少许来。至留黎厂有正书局买《中国名画》第二十一集一册，纪念六折，计券一元五角。下午得三弟所寄书二包共三本，十日付邮。夜风。

十六日 晴，大风。上午得钱玄同信，附李守常信。下午得傅孟真信，半农转。

十七日 晴。上午得二弟及三弟信，十三日发（二八）。寄傅孟真信。寄玄同信。

十八日 晴。上午得二弟信并译稿一篇，又书一包两本，皆十四日发（二九）。得铭伯先生信，午后复。至日邮局取书一包七册，金卅圆引換之，二弟所买。

十九日 晴。上午得二弟信，十五日发（三十）。往日邮局取书一包六册，日金廿円，亦丸善寄与二弟者。

二十日 雨。星期休息。无事。

二十一日 昙。上午得二弟明信片，十七日上海发。午后寄二弟及二弟妇信于东京。下午大风。

二十二日 晴。上午得三弟信，十八日发（卅一）。夜钱玄同来。李遐卿从越中至，交到《艺术丛编》三册，合券十五元，增刊一册，合券一元五角。又赠茗一合。

二十三日 晴。下午寄钱玄同信。李遐卿来。夜寄三弟信（四三）。

二十四日 晴，风。晚访铭伯先生，未回。

二十五日 晴，风。上午得铭伯先生信。夜成小说一篇[9]，约三千字，抄讫。

二十六日 晴。上午得李遐卿信。得二弟明信片，二十日长崎发。夜濯足。

二十七日 晴。星期休息。上午李遐卿来还泉五。许季上来。得三弟信，廿三日发（三十二）。许诗芹来。下午风。往铭伯先生寓谈。

二十八日 晴。上午寄三弟信（四四）并《周评》二期。得李遐卿信。下午昙。访蔡先生。寄钱玄同信并稿一篇。收本月奉泉三百。协和还见泉百。夜小雨。寄沈尹默信。寄李遐卿信。

二十九日 晴。收东京堂寄杂志一本。午后大风。往浙江兴业银〔行〕存泉。往留黎厂买《定国寺碑》一枚，有额，券一元五角；又《王氏残石》一枚，杂专拓片八枚，共券二元。得二弟信，二十三日东京发。

三十日 晴。上午得三弟信并文稿半篇，廿六日发（三三）。下午昙，风。丸善寄到书籍一包二本。得钱玄同信，晚复。

五月

一日 雨。午后大风。往日邮局寄泉百并与二弟妇信。晚晴。得沈尹默信。

二日 晴。午后寄尹默信。下午同寿山至辟才胡同看地。

三日 晴。上午得二弟信，廿七日发。午后往前门外换钱。下午得三弟信并文稿半篇，三十日发（卅四）。得钱玄同信。晚孙福源君来。夜寄三弟信（四十五）。风。

四日 昙。星期休息。徐吉轩为父设奠，上午赴吊并赙三元。下午孙福源君来。刘半农来，交与书籍二册，是丸善寄来者。

五日 晴。午后寄三弟信（四十六）。得二弟信，卅日发。夜蒋抑之来。

六日 晴，下午昙，风。晚蔡谷青来。

七日 晴。下午董世乾来，旧中校生。晚铭伯先生贻肴二种。风一陈。

八日 昙。上午得三弟信，四日发（三十五）。下午往留黎厂。晚微雨。

九日 雨。晚铭伯先生招饮于新丰楼。夜得玄同信并杂志十册。

十日 昙。上午寄李遐卿信。午后寄三弟信（四七）。得二弟信，四日发。晚孙福源君来。李遐卿来并代购杂志六册。

十一日 昙。星期休息。上午许季上来。午后往铭伯先生寓。

十二日 昙。上午得三弟信，八日发（三十六）。寄沈尹默信。寄张梓生、许季巿及三弟杂志各一卷。

十三日 晴。上午得三弟信，九日发（卅七）。晚寄三弟信（四八）。夜子佩至自越中，持来《弘农冢墓遗文》一册，衣四件，皆二弟托寄。又贻笋干一包，茗一囊。

十四日 晴。上午得二弟信，七日发。背痛。

十五日 晴。晚钱玄同来。

十六日 晴，风。上午得铭伯先生信。午后往留黎厂买《映佛岩摩崖》八枚，《南子俊造象》二枚，《长孙夫人罗氏墓志》一枚，共券十元。背至肩俱剧痛，夜服安知必林三分格阑之一。

十七日 晴。上午得三弟信，十三日发（卅八）。下午寄铭伯先生信。得二弟信，十日发。晚大学遣人送二弟脩金来，三、四两月共泉四百八十，附郑阳和信一封。

十八日 昙。星期休息。上午刘半农来。午后小雨。二弟从东京至，持来书籍一箱。夜赠朱孝荃笋干一包并信。

十九日 雨。上午寄三弟信（四九）。

二十日 晴。晨得三弟信，言芳子于十五日午后五时生一男子[10]，并属命名，十五日发（卅九）。上午寄临潼知事阮翱伯信并拓片四枚。午后往留黎厂买残墓志一枚，《陈世宝造象》一枚，各券一元。晚雨一阵。夜宋子佩来。

二十一日 晴。午后寄郑阳和信。晚孙福源君来，赠以《小学答问》一册。

二十二日 晴。上午得三弟信，十八日发（四十）。得李遐卿信。

二十三日 晴。上午寄李遐卿信。下午往大学，得《马叔平所臧甲骨文拓本》一册，工值券四元。夜胡适之招饮于东兴楼，同坐十人。

二十四日 晴。上午得李遐卿信。夜风。

二十五日 昙。星期休息。下午铭伯先生来。洙邻来。玄同来。夜雨。

二十六日 晴。上午收奉泉三百。张协和还泉百。午后往戴螺舲寓问疾。

二十七日 晴。上午得三弟信，廿三日发（四一）。午后往施家胡同浙江兴业银行存泉。下午得李遐卿信。晚宋子佩来。

二十八日 晴。午后往前门大街，又至留黎厂。

二十九日 晴。上午得虞叔昭信，午后复之。下午与徐吉轩至蒋街口看屋。晚钱玄同来。

三十日 晴。午后昙，风。往大同馆理发。

三十一日 晴。上午得三弟信，廿七日发（四二）。得宋知方信，廿八日杭发。晚宋紫佩来。夜王式乾来。

六月

一日 昙。星期休息。上午敦古谊帖店人来，选购《忠州石阙画象》六枚，世称《丁房阙》，实唐刻也，又《杨公阙》一枚，共券十元。午后寄齐寿山信。下午往铭伯先生寓。晚子佩招饮于颐香斋，与二弟同往。

二日 晴。旧历端午，休假。上午铭伯先生赠肴二皿。晚钱玄同来。

三日 晴，下午昙。同徐吉轩往护国寺[11]一带看屋。晚大风一陈后小雨。

四日 晴。晚洙邻兄来。孙福源来。

五日 晴。午后往留黎厂买《吕超墓志》一枚，券四元。夜得忆农伯信。

六日 晴。午后往留黎厂买《朱鲔石室画象》残拓十四枚，券三元。下午许诗荀来。晚二弟购来达古斋所臧铜器拓片百枚，券九元，合见泉五元四角。宋子佩来。

七日 晴。上午得阮翱伯所寄魏造象拓本三种十一枚并信。夜风。

八日 昙。星期休息。午后晴。下午刘历青来。

九日 雨，午后晴。往小市。下午得三弟信，五日发。得李遐卿信。

十日 晴。夜濯足。

十一日 昙，下午小雨。晚刘半农、钱玄同来。

十二日 晴。晨许诗荀来。晚往铭伯先生寓。夜子佩来。

十三日 晴，夜小雨。

十四日 晴。下午得李遐卿信。晚孙福源君来。夜雨。

十五日 晴。星期休息。下午李遐卿来。

十六日 晴。上午寄张梓生《新潮》二册。午后往留黎厂买金文拓片五枚，《孙成买地铅券》拓片一枚，共券三元。

十七日 晴。晚孙伏园、宋紫佩来。

十八日 晴，下午昙。无事。

十九日 晴，下午昙。晚与二弟同至第一舞台观学生演剧，计《终身大事》一幕，胡适之作；《新村正》[12]四幕，南开学校本也。夜半归。

廿日 昙。上午孙伏园来。下午雨。

廿一日 晴。上午寄忆农伯信。午后往留黎厂买尖足小币五枚，券五元。取《刘丑造象》拓本一枚，无直。

廿二日 晴。星期休息。无事。

廿三日 晴。无事。

廿四日 晴，热。夜许骏甫来。

廿五日 昙，风。夜得钱玄同信。

廿六日 晴，大热。上午收本月奉泉三百。赙贺君二元。

廿七日 晴。午后赙徐宅三元。

廿八日 晴。上午出国货制造所[13]资本见泉十。下午往留黎厂买较旧拓《西门豹祠堂〔碑〕》并阴二枚，直隶所出造象三种三枚，《大信行禅师塔铭碑》一枚，共券六元。寄子佩信并还《金石莂》一本。

廿九日 昙。星期休息。晚钱玄同来。夜雨。

三十日 小雨。午后晴。晚李遐卿来。夜大雨。

七月

一日 昙。午前罗志希、孙伏园来。下午大雷雨。

二日 雨，晨二弟启行向东京。[14]午后晴。下午许世瑾来。王式乾来。

三日 晴。休假。[15]下午往铭伯先生寓。

四日 晴。上午寄三弟信（五八）。下午得玄同信。晚雨。

五日 晴。上午寄钱玄同信。午后往前门外换泉。往留黎厂买《南石窟寺碑》一枚，券五元；《王阿妃砖志》一枚，券一元。下午孙伏园来。得陶书臣信。晚刘半农来。夜雷雨。

六日 晴。星期休息。上午蒋抑之来。

七日 晴。午后赴升平园理发并浴。往青云阁买鞋一双，券二元。又买《新畺访古录》一本，券一元。夜许诗荃来。

八日 晴。上午往东交民巷日邮局寄二弟信并泉四百。午后昙。下午许季上来。晚钱玄同来，夜去，托其寄交罗志希信并稿一篇[16]，又还书一本。又赠李遐卿杂志一册。交李守常文一篇，二弟译。

九日 昙。上午得三弟信，四日发（五十）。下午寄三弟信（五九）并寄《新青年》一册，《周评》三张，其二转张梓生。大学送来二弟《欧洲文学史》余利八元一角四分。晚孙伏园来。陶书臣来。夜得罗志希信并《新潮》稿纸四十枚。

十日 小雨。上午寄罗志希信。午后晴。约徐吉轩往八道弯看屋。夜刘半农、钱玄同来，即托其带去孔德学校[17]捐款见泉十元。

十一日 晴。晚宋子佩来。许季上来。

十二日 晴。上午得三弟信，八日发（五一）。得二弟信，六日鹿儿岛吉松发。晚小雨。得王倬汉信，言李遐卿入医院。

十三日 昙。星期休息。下午雨一陈。晚往铭伯先生寓。夜雨。

十四日 晴。上午得三弟信，十日发（五二）。寄二弟信。寄三弟信（六十）。午后得李遐卿信。访孙伏园。访徐吉轩。下午往留黎厂买《神州大观》第十四集一册，计券三元。夜雷雨。

十五日 晴。上午寄三弟《周评》一包。午后往八道弯量屋作图。

十六日 昙，晚雨。无事。

十七日 大雨。上午寄二弟信。为方叔买膏药二枚，寄三弟转交。下午许季上来假去泉卅。晚铭伯先生送肴二品。

十八日 昙。上午得二弟信，十一日高城发。午后大雷雨，室内浸水半寸。

十九日 雨。上午得三弟信，十五日发（五三）。得李霞卿信。午后晴。孙伏园来。寄三弟信（六一）。夜答李霞卿信。

二十日 晴。星期休息。上午收三弟所寄帐子一顶，茶叶一合。往妙光阁吊徐翼夫人丧。下午得李遐卿信。晚得钱玄同信。

二十一日 晴。上午寄二弟信。大学送来二弟之六月上半月奉泉百廿元。

二十二日 晴。上午寄三弟《周评》二张。得二弟信，十五日滨松发。下午孙伏园来。夜许诗荃来。

二十三日 晴。上午得三弟信，十九日发（五四）。午后拟买八道弯罗姓屋，同原主赴警察总厅报告[18]。往中央公园观监狱出品展览会[19]，买蓝格毛巾一打，券三元。下午寄朱孝荃信。寄许诗荃信。晚钱玄同来。

二十四日 晴。上午寄三弟信（六二）。寄李遐卿信。

二十五日 晴。午得李遐卿信。夜孙伏园来。

二十六日 雨。上午寄二弟信。收本月奉泉三百。许季上还泉卅。得二弟信，廿一日东京发。为二弟及眷属租定间壁王氏房四大间，付泉卅三元。

二十七日 雨。星期休息。下午晴。孙伏园来。罗志希来。得李遐卿信。

二十八日 昙，下午晴。无事。

二十九日 晴。上午寄三弟《周评》二张。下午得三弟信，廿四日发（五五）。

三十日 晴。上午寄三弟信（六三）。午后同戴螺舲往看徐吉轩病。

三十一日 晴。上午得二弟信，二十四日发。寄钱玄同信并文稿八枚。[20]午后往护国寺理房屋杂务。晚宋紫佩来。夜雨。

八月

一日 晴，下午昙。孙伏园来。

二日 晴。上午得三弟信，廿九日发（五六）。辰文馆寄来《俚謠》一册。大学遣工送二弟之六月下半月薪水百廿。午后往西直门内横桥巡警分驻所问屋事。晚子佩来谈。开译《或ル青年ノ夢》。[21]

三日 晴。星期休息。晚子佩来。钱玄同来。

四日 晴。上午得二弟信，廿六日发。寄三弟信（六四）并《周平》二张。午后托子佩买家具十九件，见泉四十。子佩、企莘、遐卿又合送倚子四个。下午得李遐卿信。

五日 晴。午后李遐卿来。下午许季上来。

六日 晴。上午得三弟信，二日发（五七）。得二弟信，七月廿八日发，又《访新村记》[22]稿十三枚，卅一日发。

七日 晴。上午得三弟信，三日发（五八）。得李遐卿信。得二弟信，七月卅一日发。寄季巿《新青年》、《新潮》各一册。寄钱玄同信。下午敦古谊帖店持来《嵩寺碑记》一枚，购以券五元。晚宋子佩来。孙伏园来。夜寄朱孝荃信并规那丸十粒。

八日 晴，风。上午寄三弟信（六五）。

九日 晴，午后小雨一陈。寄许季上信。下午寿洙邻来。许骏甫来。

十日 昙。星期休息。午后二弟、二弟妇、丰、谧、蒙及重久君自东京来，寓间壁王宅内。晚宋子佩来。

十一日 晴。上午三弟寄来洋纱大衫二件。午后雨一陈。

十二日 晴。上午寄钱玄同信。下午得钱玄同信。晚小雨。

十三日 晴，大热。上午得钱玄同信，即复。

十四日 晴，热。无事。

十五日 雨，午后晴。下午钱玄同来。

十六日 晴。无事。

十七日 晴。星期休息。午后铭伯先生、诗荃、诗荀来。

十八日 晴。午后往市政公所[23]验契。得三弟信，十四日发（六十）。

十九日 晴。上午往浙江兴业银行取泉。买罗氏屋成，晚在广和居收契并先付见泉一千七百五十元，又中保泉一百七十五元。

二十日 晴。上午寄张梓生及三弟《周评》各二张。

二十一日 小雨，午后晴。往留黎厂买《刘雄头等造象》并侧三枚，券一元。往观音寺街买Pepana一瓶，盐一瓶，泉三元。访汤尔和。

二十二日 晴。下午寄三弟信。

二十三日 晴。下午罗志希、孙伏园来。夜风又雷雨。

二十四日 晴。星期休息。下午李遐卿来。

二十五日 晴。下午得李遐卿信并报纸二枚。夜许骏甫来。

二十六日 晴。上午收本月奉泉三百。

二十七日 晴。上午理发。午后雨一陈。

二十八日 晴。上午得三弟信，廿四日发。午后大雨。

二十九日 晴。无事。

三十日 晴。上午往浙江兴业银行存泉。往留黎厂买《元雯墓志》一枚，《元略墓志》一枚，共券七元。

三十一日 晴。星期休息。上午得陶书臣信并藤倚二个，付券十元。下午许诗荃来并交《吕超墓志》连跋一册，范寿铭先生赠。

九月

一日 晴。无事。

二日 晴。无事。

三日 晴。下午得三弟信并汇券千[24]，上月廿九日发。

四日 晴。午后往中国银行取泉千转存于浙江兴业银行。往留黎厂。

五日 晴。上午寄三弟信。晚宋子佩来。得陶书臣信并藤倚二，价券十一元。

六日 晴。午后二弟领得买屋冯单来。

七日 雨。星期休息。无事。

八日 昙。无事。

九日 晴。无事。

十日 晴。无事。

十一日 晴。上午得李霞卿信。

十二日 晴。无事。

十三日 雨。午后寄李遐卿信。下午钱玄同来。晚潘企莘来。夜得李遐卿信。风。

十四日 晴，风。星期休息。午后访铭伯先生。晚陶书臣来并赠铁制什器五件。得李遐卿信。

十五日 晴。下午得三弟信，十一日发。

十六日 晴。夜宋子佩来并赠茶一包。

十七日 晴，风。夜濯足。

十八日 晴。上午寄许季巿、张梓生及三弟杂志各一卷。午后同齐寿山、徐吉轩及张木匠往八道弯看屋工。下午得李遐卿信。

十九日 晴。无事。夜得三弟信并泉六百。

二十日 晴。晨徐某打门扰嚷，旋去。午后往留黎厂。夜陶书臣来。

二十一日 晴。星期休息。午后陶书臣来，为保考试者四人。

二十二日 晴，午后昙。同陈仲骞、徐森玉、徐吉轩往市政公所议公园中图书馆事[25]。

二十三日 晴。无事。

二十四日 晴。无事。

二十五日 晴。无事。

二十六日 晴。午后往中国银行取泉。下午收本月奉泉三百。捐湖北水灾[26]赈款六元。晚小雨。

二十七日 晴。无事。

二十八日 雨。星期休息。午后罗及李来，为屋事。

二十九日 晴。上午得宋知方信。

三十日 晴。午后往孔庙演礼。

十月

一日 晴，午后小雨。无事。

二日 晴。晨二时往孔庙执事，五时半毕归。午后许诗堇来并持交《或外小说》二本。晚宋子佩偕沈君来。夜雷雨。

三日 雨，下午晴。无事。

四日 昙。上午往兴业银行取泉，又买除痰药二合。下午晴。

五日 晴。星期休息。上午得沈尹默信并诗。午后往徐吉轩寓招之同往八道弯，收房九间，交泉四百。下午小雨。

六日 昙。午后往警察厅报修理房屋事。

七日 晴。无事。

八日 晴。旧历中秋，休假。上午孙伏园来。晚铭伯先生送肴二品。夜得李遐卿信。

九日 晴。无事。

十日 晴。休假。上午往八道弯视修理房屋。

十一日 昙。午后往洪桥警察分驻所验契。下午雨。

十二日 晴。星期休息。午洙邻兄来。午后同重君及丰往西升平园浴，并至街买什物。

十三日 晴。无事。

十四日 晴。午后往瑞蚨祥买布匹之类。夜齿痛。

十五日 晴。上午寄李遐卿信。午后服规那丸三粒。

十六日 晴。下午往八道弯宅。

十七日 晴。午后往留黎厂买张俊妻墓专三枚，《王僧男墓志》并盖二枚，《刘猛进墓志》前后二枚，《彭城寺碑》并阴及碑坐画象总三枚，共券十二元。下午付木工见泉五十。得李遐卿信。

十八日 晴，午后雨，晚复晴，大风。无事。

十九日 晴。星期休息。上午同重君、二弟、二弟妇及丰、谧、蒙乘马车同游农事试验场，至下午归，并顺道视八道弯宅。

二十日 昙。休假。午后访铭伯先生。下午风，晚晴。

二十一日 晴。无事。

二十二日 晴。无事。

二十三日 晴。下午往八道弯宅。

二十四日 晴。下午往大册阑买衣服杂物。

二十五日 晴，夜风。无事。

二十六日 晴。星期休息。无事。

二十七日 晴。上午收本月奉泉三百。付木工见泉五十。下午往自来水西分局，并视八道弯宅。

二十八日 晴。无事。

二十九日 晴。晨至自来水西局约人同往八道弯量地。夜大风。

三十日 晴，冷。晚宋子佩来。

三十一日 晴。午后理发。

十一月

一日 晴。下午往八道弯宅。

二日 晴。星期休息。上午李霞卿来。下午往留黎厂买《吕光□墓记》一枚，《李子恭造象》一枚，共券一元。往大册阑。

三日 晴。午后往浙江兴业银行取泉。

四日 晴。下午同徐吉轩往八道弯会罗姓并中人等，交与泉一千三百五十，收房屋讫。晚得李遐卿信。

五日 晴。无事。

六日 晴。无事。

七日 昙，风，午晴。下午往八道弯宅。

八日 晴。下午付木工泉五十。

九日 晴。星期休息。上午孙伏园、春台来。下午许诗荩来。

十日 昙。午后往八道弯。晚小雨。夜刘半农来。

十一日 晴。无事。

十二日 昙。上午往八道弯。

十三日 晴。上午托齐寿山假他人泉五百，息一分三厘，期三月。在八道弯宅置水道，付工值银八十元一角。水管经陈姓宅，被索去假道之费三十元，又居间者索去五元。下午在部会议。晚宋子佩来。

十四日 晴。午后往八道弯宅，置水道已成。付木工泉五十。晚潘企莘来。夜风。收拾书籍入箱。

十五日 晴。上午得李遐卿信，晚自至。夜收拾什物及书籍。

十六日 昙。星期休息。上午蒋抑卮来。午后寄遐卿信。下午许诗荩来并致铭伯先生及季巿所送迁居贺泉共廿。夜收拾什物在会馆者讫。风。

十七日 晴，夜风。濯足。

十八日 晴。午后往八道弯宅。得李遐卿信。

十九日 晴。午后得晨报馆信。

二十日 晴。上午往铭伯先生寓。午后得蒋抑之信。晚孙伏园来。宋子佩来。

二十一日 晴。上午与二弟眷属俱移入八道弯宅。[27]

二十二日 晴。上午寄晨报馆信。午后往留黎厂买嵩显寺及南石窟寺碑阴各一枚，佛经残石四枚，共券五元。往陈顺龙牙医生寓，属拔去一齿，与泉二。过观音寺街买物。夜风甚大。

二十三日 晴，风。星期休息。下午陈百年、朱逷先、沈尹默、钱稻孙、刘半农、马幼渔来。

二十四日 晴。下午寄晨报馆信。往历史博物馆。

二十五日 晴。午后得罗志希信。

二十六日 昙。上午收本月奉泉之半，计券一百五十。午后寄罗志希信。上书请归省。[28]付木工泉五十。重校《青年之梦》[29]第一幕讫。

二十七日 晴。午后补领本月奉泉百五十。

二十八日 晴。午后往前门外。

二十九日 晴。午后付木工泉百七十五，波黎泉四十。凡修缮房屋之事略备具。

三十日 晴，风。星期休息。午后朱逷先来。下午宋子佩来，又李遐卿来。

十二月

一日 晴。晨至前门乘京奉车，午抵天津换津浦车。

二日 晴。午后到浦口，渡扬子江换宁沪车，夜抵上海。车中遇朱云卿君，同寓上海旅馆。

三日 雨。晨乘沪杭车，午抵杭州，寓清泰第二旅馆。午后至中国银行访蔡谷清。下午至捷运公司询事。夜往谷清寓饭。

四日 雨。上午渡钱江，乘越安轮，晚抵绍兴城，即乘轿回家。

五日 昙。下午传梅叔来。

六日 晴。午后车耕南来。郦藕人来。

七日 昙。星期。上午阮久孙来。午得蔡谷清信。

八日 晴。收理书籍。

九日 晴。上午得二弟信，五日发。下午心梅叔来。

十日 晴。无事。

十一日 雨。上午得二弟信并《新青年》七之一一册，七日发。午后似发热，小睡。夜服规那丸一粒。

十二日 昙。上午寄二弟信。

十三日 晴。午后寄陈子英信。下午得许季上信。晚郦藕人来。

十四日 晴。星期。下午寄许季上信。寄蔡谷青信。买专一枚，上端及左侧有字，下端二字曰“虞凯”，馀泐，泉五角。

十五日 晴。午后得潘企莘信。

十六日 晴。上午得蔡谷青信。得二弟信，十二日发。

十七日 晴。上午陈子英来。晚张伯焘来。夜方叔出殡。

十八日 晴。无事。估人又取“虞凯”专去，言不欲售，遂返之。

十九日 晴。上午得朱可铭信。午后郦藕人来。晚传叔祖母治馔饯行，随母往，三弟亦偕。夜雨。

二十日 雨。午后寄潘企莘信。赙徐贻孙银一元。晚霁。

二十一日 晴。星期。上午得二弟信，十七日发。午后寄蔡谷青信。寄捷运公司信。晚心梅叔来。夜理行李粗毕。

二十二日 晴。晨寄徐吉轩信。寄朱可铭信。寄二弟信。与三弟等同至消摇溇扫墓[30]，晚归。

二十三日 雨。上午得蔡谷青信并任阜长画一幅。午后画售屋押。

二十四日 晴。下午以舟二艘奉母偕三弟及眷属携行李发绍兴，蒋玉田叔来送。夜灯笼焚，以手按灭之，伤指。

二十五日 晴。晨抵西兴，由俞五房经理渡钱塘江，止钱江旅馆。谷青属孙君来助理。午后以行李之应运者付捷运公司。入城访谷青，还任阜长画。

二十六日 晴。晨乘杭沪车发江干。至南站前路轨损，遂停车，止上海楼旅馆，甚恶。夜半乘夜快车发上海。

二十七日 昙。晨抵南京，止中西旅馆。上午雨。午渡扬子江，风雪忽作，大苦辛，乃登车，得卧车，稍纾。下午发浦口。晚霁。

二十八日 晴。晚抵天津，止大安旅馆。

二十九日 晴。晨发天津，午抵前门站。重君、二弟及徐坤在驿相迓，徐吉轩亦令刘升、孙成至，从容出站，下午俱到家。

三十日 晴。上午赴部，送铭伯先生火腿一只，笋干一篓；徐吉轩两当二件，龙眼一篓；戴螺舲笋干一篓。午后理发。下午收本月奉泉三百。

三十一日 晴。上午送齐寿山龙眼一篓。午后往留黎厂买孔神通、李弘枰墓志各一枚，券四元。得墓志专四块，一曰“大原平陶郝厥”，一曰“苌安雍州刘武妻”，一曰“李臣妻”，一曰“□阿奴”，共见泉廿。又明器二事，一犬一鹜，出唐人墓中，共见泉二。专出定州，器出洛阳也。下午寄蔡谷青信。寄朱可铭信。





书帐


高洛周造象四枚 一·五○ 一月廿日

天平残造象三枚 ○·五○

大学所臧契文拓本四册 一六·○○ 一月廿一日

元文墓志一枚 二·○○ 一月廿三日

元晫墓志一枚 五·○○

元玕墓志并盖二枚 三·○○

尔朱氏墓志二石合一枚 四·○○

南武阳阙画象九枚 六·○○ 一月廿五日

残造象二枚 一·○○三九·○○○

端氏臧专拓片四百廿三枚 五○·○○ 二月十二日

开皇十三年残碑一枚 一·○○

端氏臧瓦当拓片卅二枚 二·○○ 二月十六日

延熹土圭拓本一枚 三·○○ 二月廿一日五六·○○○

端氏臧瓦当拓片二百六十枚 一四·○○ 三月三日

蔡氏造老子象记一枚 齐寿山赠 三月二十六日

张□奴等残造象一枚 同上

龙门侍佛画象六枚 同上

刘平国开道刻石二枚 六·○○ 三月二十九日

元徽墓志一枚 二·○○二二·○○○

仏像新集二册 五·○○ 四月四日

涵芬楼秘笈第六集八册 三·五○ 四月七日

崔宣华墓志一枚 易得 四月十日

元珍墓志一枚 五·○○

中国名画第廿一集一册 一·五○ 四月十五日

艺术丛编三册 一五·○○ 四月二十二日

艺术丛编增刊一册 一·五○

定国寺碑并额二枚 一·五○ 四月廿九日

王氏残石一枚 一·○○

杂专拓片八枚 一·○○三五·○○○

映佛岩磨厓八枚 八·○○ 五月十六日

南子俊造象二枚 一·○○

长孙夫人墓志一枚 一·○○

残墓志一枚 一·○○ 五月二十日

陈世宝造象一枚 一·○○

马叔平所臧契文一册 四·○○ 五月二十三日一六·○○○

丁房阙画象六枚 八·○○ 六月一日

杨公阙一枚 二·○○

吕超墓志一枚 四·○○ 六月五日

不全本朱鲔墓画象十四枚 三·○○ 六月六日

达古斋所臧铜器拓片百枚 九·○○

合邑二百廿人造象四枚 阮翱伯寄赠 六月七日

邑子七十人等造象四枚 同上

七十人造象三枚 同上

杂金文拓片六枚 三·○○ 六月十六日

西门豹祠〔堂〕碑并阴二枚 二·○○ 六月廿八日

刘黑等造象一枚 ○·五○

僧慧炬造象一枚 ○·五○

鲁叔□等造象一枚 一·○○

大信行禅师塔碑一枚 二·○○ 三五·○○○

南石窟寺碑一枚 五·○○ 七月五日

王阿妃墓志一枚 一·○○

新畺访古录一册 一·○○ 七月七日

神州大观第十四集一册 三·○○ 七月十四日一○·○○○

嵩显寺记一枚 五·○○ 八月七日

刘雄头等造象并侧三枚 一·○○ 八月二十一日

元雯墓志一枚 三·五○ 八月卅日

元略墓志一枚 三·五○

吕超墓志一枚跋一册 范先生赠 八月三十一日一三·○○○

张俊妻刘墓专三枚 二·○○ 十月十七日

王僧男墓志并盖二枚 二·○○

刘猛进墓志二枚 五·○○

彭城寺碑并阴、坐三枚 三·○○一二·○○○

吕光□墓记一枚 ○·五○ 十一月二日

李子恭造象一枚 ○·五○

嵩显寺碑阴一枚 一·○○ 十一月二十二日

南石窟寺碑阴一枚 二·○○

佛经残石四枚 二·○○六·○○○

孔神通墓志一枚 二·○○ 十二月卅一日

李弘枰墓志一枚 二·○○四·○○○

一年共用券二百四十八元。



注释



[1] 北京大学游艺会 北京大学学生会为筹集画法研究会资金，是日下午在北大二院礼堂举行游艺大会，会上演奏中西乐曲，并陈列各收藏家所藏宋元以来名画二百余件。

[2] 往报子街看屋 鲁迅因族人将绍兴新台门宅卖去，故拟举家北迁。今日起四出觅屋，8月19日买定八道湾十一号罗姓宅。

[3] 休假 本日为“南北统一纪念日”，参看本卷第51页注〔3〕。

[4] 欧美同学会 留学欧美人士的社团。1913年梁敦彦、萨镇冰、颜惠庆、詹天佑等发起成立于北京。会址始在西交民巷，1916年迁南河沿。

[5] 德成 北京的一家钱庄，可以兑换外币。

[6] 即《孔乙己》。写于1918年冬，本日抄讫。后收入《呐喊》。

[7] 周作人本日启程回绍兴，4月18日携眷往日本探亲，5月中旬只身返京。

[8] 代金引換 日语：代收货价。

[9] 即《药》。二十八日寄钱玄同。后收入《呐喊》。

[10] 即周建人与羽太芳子的次子周丰二。

[11] 护国寺 在北京西城西四牌楼以北，始建于元代，初名崇国寺，明代成化年间改称大隆善护国寺。清康熙时重修，改名护国寺。至民国初年已破败。周边有市集。

[12] 《新村正》 五幕新剧（话剧），天津南开新剧团集体创作。北京大学新剧团排演时将原有五幕压缩为四幕。

[13] 国货制造所 “五四”以后，部分北京大学学生出于排日义愤，自发组织该所，生产日用品以抵制“日货”。

[14] 周作人往日本接家属，8月10日回京。

[15] 休假 1917年张勋复辟结束后，国会定马场誓师讨张之日7月3日为“共和恢复纪念日”，放假一天。

[16] 即《明天》。后收入《呐喊》。

[17] 孔德学校 以法国哲学家孔德（A.Comte，1798—1857）命名的一所中小学。1917年由北京大学部分同人筹办，并由北大一些师生担任教职。当时校址在方巾巷，后迁东华门大街。

[18] 赴警察总厅报告 清政府于光绪二十八年（1903）在北京设警察厅，民国后仍沿建制。民国政府规定，凡居民购房、修建等都由警察厅及其下属的警察分驻所管理。

[19] 监狱出品展览会 7月20日至23日，司法部在中央公园社稷坛举办监狱出品展览会，鲁迅应第一监狱教诲师宋琳之邀前往观看。

[20] 即《随感录六十一不满》、《随感录六十二恨恨而死》、《随感录六十三“与幼者”》、《随感录六十四有无相通》、《随感录六十五暴君的臣民》、《随感录六十六生命的路》六篇。后均收入《热风》。

[21] 开译《或ル青年ノ夢》 《或ル青年ノ夢》，即《一个青年的梦》。四幕剧。日本武者小路实笃著。译文初发表于北京《国民公报》，刊至第三幕第二场时该报被禁，后经陈独秀建议，1920年1月起全文连载于《新青年》第七卷第二号至第四号。1922年7月由商务印书馆出版单行本。

[22] 《访新村记》 即《访日本新村记》，周作人作。鲁迅于7日转寄钱玄同。后发表于《新潮》第三卷第一号。

[23] 市政公所 管理城内修路、建筑测量等市政建设事务的政府机构。1928年后改为工务局。

[24] 系绍兴新台门老屋售款的一部分。十九日所收汇款同。

[25] 公园中图书馆事 教育部拟在北京先农坛筹设图书馆及教育品萃卖所，派鲁迅等前往洽谈有关事宜。

[26] 湖北水灾 是年入夏后湖北大雨成灾，沿江二十多县均被水淹。

[27] 移入八道弯宅 鲁迅是日迁此，至1923年8月2日移住砖塔胡同六十一号。共在此居住三年又八个月。

[28] 指请假回绍兴接母亲、朱安及周建人一家迁京定居。12月1日启程，29日返京，共二十九天。

[29] 重校《青年之梦》 《青年之梦》，即《一个青年的梦》。此剧译文将重刊于《新青年》，故鲁迅重加校译。

[30] 消摇溇扫墓 消摇溇，绍兴城郊西南阮江村的地名。该地麦芽山上有鲁迅祖父周福清、生祖母孙氏、继祖母蒋氏墓。此次返乡期间，鲁迅又将父亲周凤仪、四弟椿寿及幼妹端姑之墓从南门外龟头山移至此处。