---
---
---
title: 谢沈《后汉书》序[40]
---




《隋志》：《后汉书》八十五卷，本一百二十二卷，晋祠部郎谢沈撰。《唐志》：一百二卷，又《汉书外传》十卷[41]。《晋书》《谢沈传》[42]：沈字行思，会稽山阴人。郡命为主簿，功曹，察孝廉[43]，太尉郄鉴[44]辟，并不就。会稽内史何充[45]引为参军，以母老去职。平西将军庾亮[46]命为功曹，征北将军蔡谟[47]牒为参军，皆不就。康帝[48]即位，以太学博士征，以母忧去职。服阕，除尚书度支郎。何充庾冰[49]并称沈有史才，迁著作郎，撰《晋书》三十余卷。会卒，年五十二。沈先著《后汉书》百卷及《毛诗》[50]，《汉书外传》，所著述及诗赋文论皆行于世，其才学在虞预[51]之右。案《隋志》无《外传》者，或疑本在《后汉书》百二十二卷中，《唐志》乃复析出之，然据本传当为别书，今无遗文，不复可考。惟《后汉书》尚存十余条，辄缀辑为一卷。