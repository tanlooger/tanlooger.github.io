---
---
---
title: 《范子计然》序[92]
---




《唐书》《艺文志》[93]：《范子计然》十五卷，范蠡问，计然答。列农家。马总《意林》[94]：《范子》十二卷。注云“并是阴阳历数也。”《汉书》《艺文志》有《范蠡》二篇，在兵权家，非一书。《隋志》亦不载计然，然贾思勰《齐民要术》[95]已引其说，则出于后魏以前，虽非蠡作，要为秦汉时故书，《隋志》盖偶失之。计然者，徐广《史记音义》云范蠡师也，名研[96]。颜师古《汉书》注云：一号计研，其书有《万物录》，著五方所出，皆直述之。事见《皇览》及《中经簿》。又《吴越春秋》及《越绝》并作计倪。此则倪，研及然，声皆相近，实一人耳。[97]案本书言计然以越王鸟喙，不可同利，未尝仕越[98]。而《越绝》记计倪官卑年少，其居在后，《吴越春秋》又在八大夫之列，出处画然不同。意计然，计倪自为两人，未可以音近合之。又郑樵《通志》《氏族略》引《范蠡传》：蠡师事计然。姓宰氏，字文子。[99]章宗源[100]以辛为宰氏之误。《汉志》农家有《宰氏》十七篇，或即此，然不能详。审谛逸文，有论“天道”及“九宫”“九田”，亦时著蠡问者，与马总所载《范子》合。又有言庶物所出及价直者，与师古所谓《万物录》合。盖《唐志》著录合此二分，故有十五篇，而马总，颜籀各举一分，所述遂见殊异，实为一书。今别其论阴阳，记方物者为上下卷，计倪《内经》[101]亦先阴阳，后货物，殆计然之书例本如此，而二人相，亦自汉已然，故《越绝》即计以计然为计倪之说矣[102]。