---
---
---
title: 《云谷杂记》跋[64]
---




右单父张淏[65]清源撰《云谷杂记》一卷，从《说郛》[66]写出。证以《大典》本[67]，重见者廿五条，然小有殊异，余皆《大典》本所无。《说郛》残本五册，为明人旧抄，假自京师图书馆，与见行本[68]绝异，疑是南村[69]原书也。《云谷杂记》在第三十卷。以二夕写毕，唯讹夺甚多，不敢轻改，当于暇日细心校之。癸丑六月一日夜半记。