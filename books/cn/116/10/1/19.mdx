---
---
---
title: 《俟堂专文杂集》题记[210]
---




曩尝欲著《越中专录》[211]，颇锐意蒐集乡邦专甓及拓本，而资力薄劣，俱不易致。以十余年之勤，所得仅古专二十余及朾本少许而已。迁徙以后，忽遭寇劫[212]，孑身逭遁，止携大同十一年者一枚[213]出，余悉委盗窟中。日月除矣，意兴亦尽，纂述之事，渺焉何期？聊集燹余，以为永念哉！甲子八月廿三日，宴之敖者[214]手记。