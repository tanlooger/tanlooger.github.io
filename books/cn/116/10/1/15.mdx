---
---
---
title: 《寰宇贞石图》整理后记[154]
---




右总计二百卅一种，宜都杨守敬[155]之所印也。乙卯[156]春得于京师，大小四十余纸，又目录三纸，极草率。后见它本，又颇有出入，其目录亦时时改刻，莫可究竟。明代书估刻丛，每好变幻其目，以眩买者，此盖似之。入冬无事，即尽就所有，略加次第，帖为五册。审碑额阴侧，往往不具，又时翻刻本，殊不足凭信。以世有此书，亦聊复存之云尔。