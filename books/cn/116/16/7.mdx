---
---
---
title: 日记廿二
---




一月


一日 晴，午昙。下午蕴如及三弟来。夜作短文一篇[1]。

二日 晴。午后寄母亲信。下午寄维宁信。

三日 晴。下午三弟及蕴如携婴儿来。寄小峰信。夜雨。

四日 雨。上午同广平携海婴往篠崎医院诊，付诊费二元，药泉一元二角。夜三弟来并为代买《长恨歌画意》一本，三元二角；又杂书三种，共三元八角。得蔡孑民先生信。

五日 昙。午后往内山书店，见赠百合五枚。得母亲信，去年十二月卅日发。得王志之信。得静农信。得真吾信。得诗荃信。为锡君买字典两本，九元九角八分。夜雨。

六日 昙。下午往商务印书馆邀三弟同至中央研究院[2]人权保障同盟[3]干事会，晚毕遂赴知味观夜饭。得小峰信并《三闲集》二本，杂书二本。夜校《新俄小说集》下册。

七日 晴。午后往内山书店，得《支那明器泥像図鑑》（五）一帖，《支那古器図考·兵器篇》一函，内图五十二页，说一本，共泉十六元。得诗荃信。得达夫信。夜校《〔新〕俄小说集》下册讫。

八日 星期。晴。上午寄天马书店[4]信。下午蕴如及三弟来。

九日 晴。午后复诗荃信。寄王志之信并稿。下午寄良友图书公司信并校稿。夜季巿来，并赠海婴玩具二事，赠以日译《鲁迅全集》一本，并留之夜饭。雨。

十日 昙。下午收《明日》一本，由东京寄赠。寄靖华再版《铁流》两本，《三闲集》、《二心集》各一本。寄增田君《文学月报》等三本。寄达夫自写诗二幅[5]并信，丐其写字。夜雨而大风。

十一日 大风，小雨。上午寄叶圣陶信。午后得母亲信，八日发。得雪辰信并周柳生所照照相二枚。下午往商务印书〔馆〕访三弟，即同至中央研究院开民权保障同盟〔会〕[6]，胡愈之、林玉堂皆不至，五人而已。六时散出，复同三弟至四如春吃饭，并买杂书少许。夜雪。

十二日 微雪。下午出街为海婴买饼干一合，三元二角。至内山书店买日译《鲁迅全集》一本、《少年畫集》一帖八枚，共泉三元二角。

十三日 雨雪。上午往篠崎医院为海婴取药，付泉二元四角也。矛尘自越往北平过沪，夜同小峰来访，以《啼笑因缘》一函托其持呈母亲。复阅《两地书》讫。

十四日 微雪。午后得母亲信，九日发。得方璧信。晚费君来，并交到小峰信及版税泉百五十，即付以《两地书》稿一半，赠以《魯迅全集》一本。适夷来，并见赠《苏联童话集》一本。

十五日 星期。晴。上午为海婴往篠崎医院取药，付泉二元四角。午后得叶圣陶信。内山夫人赠海婴甘[7]一碟。午后三弟来，即同至大马路一带书局索书目，并买珂罗板印书二本，共泉二元八角。次至开明书店取去年豫约之《中国文学史》二本，为一及三。晚得维宁信。寄小峰信。夜邀三弟、蕴如及广平往上海大戏院观电影，曰《人猿泰山》[8]。

十六日 雨。午再校《新俄小说二十人集》下册讫。下午往蟫隐庐买《花庵词选》、《今世说》各一部，共一元六角。往中央研究院[9]。夜风。

十七日 昙。上午寄良友公司信并校稿，即得复。午后微雪。收良友公司所赠《竖琴》十册。下午往人权保障大同盟开会[10]，被举为执行委员。蔡孑民先生为书一笺[11]，为七律[绝]二首。

十八日 大雪。上午往良友公司付以印证二千，并购《竖琴》二十本，付泉十四元四角。往中央研究院午餐，同席八人。下午得诗荃信。得积功信。

十九日 昙。上午同广平携海婴往篠崎医院诊，付泉二元四角。下午达夫来，并交诗笺二[12]，其一为柳亚子所写。以《竖琴》十本寄靖华，又赠雪峰四本，保宗、克士各一本。

二十日 昙，午后雨。访小峰。下午寄母亲信。寄季巿信。寄诗荃信。得山本夫人信。收大江书店版税泉五十一元六角。夜寄孙夫人、蔡先生信。校《自选集》。风。

二十一日 昙。上午往篠崎医院为海婴取药，付泉二元四角。下午得张一之信。晚内山君招饮于杏花楼，同席九人。

二十二日 星期。晴。下午三弟来。晚往坪井先生寓，致自写所作诗一轴[13]，并饼饵、茗、果共三色。夜风。

二十三日 晴，风。晚得小峰信并版税泉百五十，即付以印证一万枚。夜治肴六种，邀辛岛、内山两君至寓夜饭，饭后内山夫人来，并赠照相一枚。得适夷信并儿童书局赠海婴之书二十五本。

二十四日 昙。下午以翻刻本雷峰塔砖中佛经一纸赠辛岛君。以《竖琴》一本赠适夷。蕴如来。夜得维宁信并稿，即复。

二十五日 晴。上午内山书店送来《東洋美術史の研究》一本，价泉八元四角。同广平携海婴往篠崎医院诊，付药泉四元八角。午后得三弟信。寄达夫信并小文二[14]。下午往中央研究所[院]。晚冯家姑母赠莱菔糕一皿，分其半以馈内山及田两家。得季巿信并诗笺一枚[15]。旧历除夕也，治少许肴，邀雪峰夜饭，又买花爆十余，与海婴同登屋顶燃放之，盖如此度岁，不能得者已二年矣。

二十六日 旧历申年[16]元旦。昙，下午微雪。夜为季巿书一笺[17]，录午年春旧作。为画师望月玉成君书一笺[18]云：“风生白下千林暗，雾塞苍天百卉殚。愿乞画家新意匠，只研朱墨作春山。”又戏为邬其山生书一笺[19]云：“云封胜境护将军，霆落寒村戮下民。依旧不如租界好，打牌声里又新春。”已而毁之，别录以寄静农。改胜境为高岫，落为击，戮为灭也。

二十七日 昙。下午得诗荃信。得增田君信片。得平寓信。

二十八日 晴。午后同前田寅治及内山君至奥斯台黎饮咖啡。夜蕴如及三弟来，并见赠饼饵一合、烟卷四十枝。

二十九日 星期。晴。下午得钦文信，十日成都发。得《Der letzte Udehe》一本，似靖华所寄。

三十日 晴。午后复钦文信。寄《涛声》编辑信[20]。下午往中央研究院[21]。

三十一日 晴。午后蕴如持来稿费八十二元，分赠蕴如、广平各二十，自买《周漢遺宝》一本，十一元六角，为海婴买玩具三种，八角。下午寄绍兴朱宅泉五十。得静农及霁野信，二十六日发，夜复。





二月


一日 昙。下午为靖华寄尚芸佩[佩芸]信并泉五十，又寄尚振声信并泉百，皆邮汇。得张天翼小传稿。

二日 晴。上午蒋径三来，赠以书三种，并留之午餐。午后得王志之信。往来青阁买《李太白集》一部四本，《烟屿楼读书志》一部八本，共泉五元。下午明之携其长女景渊来，赠以书三种，明之并见赠糟鸡一瓮，云自越中持来。

三日 晴。午后寄王志之信并张天翼自传。寄季巿信。寄达夫短评二[22]。下午收《Intern.Lit.》（4—5）一本。收《现代》（二卷之四）一本。得天马书店信并校稿[23]。致起应信并《竖琴》两本。茅盾及其夫人携孩子来，并见赠《子夜》一本，橙子一筐，报以积木一合，儿童绘本二本，饼及糖各一包。夜蕴如及三弟来，并持交振铎所赠《中国文学史》（一至三）三本，赠以橙子一囊。

四日 昙。下午得母亲信，一月卅日发。得维宁信。得山本夫人信。

五日 星期。雨。下午得母亲信，二日发。

六日 昙。上午寄母亲信。寄郑振铎信。午后蕴如来并赠年糕及粽子合一筐，以少许分与内山君，于夜持去，听唱片三出而归。

七日 昙，下午雨。柔石于前年是夜遇害，作文[24]以为记念。

八日 昙。上午往篠崎医院为海婴取药，付泉二元四角。寄良友公司信。寄达夫短评二则[25]。午后访达夫，未遇。收申报馆稿费十二元。得母亲所寄小包一个，内均食物。夜雨。

九日 雨雪，午霁。得靖华信，一月九日发。晚得诗荃信。达夫来访。得费慎祥信，并见赠《现代史料》（第一集）一本。

十日 昙。上午复靖华信，附文、它笺[26]。往篠崎医院为海婴取药，付泉二元四角。午后雨雪。下午得良友公司信，即复。寄申报馆信[27]。

十一日 昙，午晴。濯足。下午伊洛生来。得静农信并照片四枚，六日发。

十二日 星期。晴。上午为海婴往篠崎医院取药，付泉四元八角。下午得绍兴朱宅所寄糟鸡、笋干共一篓。得小峰信并版税二百元。得程琪英信，去年十一月十四日柏林发。往内山书店，得《版芸術》（二月分）一本，价六角。三弟及蕴如携婴儿来，留之夜饭。

十三日 晴。午后复程琪英信。寄静农信并《竖琴》六本。得内山嘉吉君信片。从内山书店买书三本，三元九角。夜三弟来。

十四日 晴。午后寄尚佩吾信并靖华版税百七十。得玄珠信。得山本初枝寄赠之《アララギ》二十五周年纪念絵葉書三十三枚。得辛岛骁君从朝鲜寄赠之玩具二合六枚，鱼子一合三包，分给田及内山君各一包。得霁野信及靖华译《花园》稿一份。

十五日 雨。午后送申报馆信[28]。下午得达夫信。得尚振声发银回帖。

十六日 雨。上午为海婴往篠崎医院取药，付泉四元八角。午后寄尚佩芸信，付尚声振[振声]回帖。往内山书店买《プロレタリア文学概論》一本，一元七角。得林语堂信。寄程琪英《彷徨》等六本共一包。

十七日 昙。晨得内山君笺。午后汽车赍蔡先生信来，即乘车赴宋庆龄夫人宅[29]午餐，同席为萧伯纳、伊[30]、斯沫特列女士、杨杏佛、林语堂、蔡先生、孙夫人，共七人，饭毕照相二枚。同萧、蔡、林、杨往笔社[31]，约二十分后复回孙宅。绍介木村毅君于萧。傍晚归。夜木村毅君见赠《明治文学展望》一本。

十八日 晴。午后蕴如来。下午得母亲信，十四日发。得霁野信片。夜内山君招饮于知味观，同席为木村毅君等，共七人。

十九日 星期。昙。午后蕴如及三弟来。下午雨。往内山书店买《英和字典》两种，共泉三元六角。寄天马书店版权印证三千枚。晚得语堂信。夜同广平往上海大戏院观苏联电影，名曰《生路》[32]。

二十日 昙。上午同广平携海婴往篠崎医院诊，付药泉四元八角。

二十一日 晴。上午寄林语堂信并稿一篇[33]。晚晤施乐君[34]。夜得小峰信并版税泉二百，付以印证一万枚。

二十二日 晴。上午得费君信。得林克多信。下午寄蔡先生信。

二十三日 昙。上午得蔡先生信。晚雨。夜蕴如及三弟来。风。

二十四日 晴。上午寄黎烈文信。得霁野信。得增田君信。访蔡先生。午杨杏佛邀往新雅午餐，及林语堂、李济之。下午寄改造社[35]稿一篇[36]。夜买英文学书二本，共泉三元二角。

二十五日 晴。下午得黎烈文信，夜复，附文稿一[37]。小雨。

二十六日 星期。雨。下午蕴如及三弟来。

二十七日 雨。上午得霁野信并未名社对开明书店收条[38]一纸。得尚佩吾信。下午往语堂寓。夜蕴如及三弟来，赠以香烟一合。寄小峰信。

二十八日 昙。上午为海婴往篠崎医院取药，付泉四元八角。下午在内山书店买《ツルゲネフ散文詩》一本，二元。雨。得林微音信，即复。





三月


一日 晴。午后寄木村毅信。得内山嘉吉信，言于二月二十二日举一子。得杨杏佛信并照片二枚。得静农信并《初期白话诗稿》五本，半农所赠。得季巿信。得黎烈文信。同内山夫人往东照里看屋[39]。下午理发。买景宋椠《三世相》一本。达夫来，未遇。夜寄母亲信。复静农信。发贺内山嘉吉夫妇生子信。

二日 晴。上午寄山本初枝女士信。寄增田君信。得靖华信，一月末发。晚得小峰信并《呐喊》等六本。山县氏索小说并题诗，于夜写二册赠之[40]。《呐喊》云：“弄文罹文网，抗世违世情。积毁可销骨，空留纸上声。”《彷徨》云：“寂寞新文苑，平安旧战场。两间余一卒，荷戟尚彷徨。”

三日 晴。上午内山夫人来并赠堇花一盆。得适夷信。午后往东照里看屋。下午寄季巿信并代买书二本。往中央研究院[41]。寄紫佩信。夜寄黎烈文信并稿三[42]。校《萧伯纳在上海》起。雨。

四日 昙，午后雨。下午以照片两枚寄山本夫人。夜风。

五日 星期。昙。上午寄天马书店信。午后寄语堂信并文稿一[43]。得姚克信二封，下午复。蕴如及三弟来。晚端仁及雁宾来，同至聚丰楼夜饭，共五人。赠端仁、雁宾以《初期白话诗稿》各一本。大风而雪，草地及屋瓦皆白。

六日 昙。午后得程鼎兴信并火腿二只。下午访维宁，以堇花壹盆赠其夫人。得尚佩芸信，晚复。托三弟买《The Adventure of the Black Girl in her Search for God》一本，价二元五角。

七日 昙。午后寄靖华信，附尚佩吾及惟宁笺。寄申报馆稿一篇[44]。下午姚克来访。得适夷信并所赠《二十世纪之欧洲文学》一本。

八日 晴。下午至施高塔路一带看屋。收申报馆稿费四十八元。

九日 昙，下午雨。季巿来，赠以《竖琴》两本，《初期白话诗稿》一本。晚往致美楼夜饭，为天马书店所邀，同席约二十人。

十日 小雨。下午得母亲信，六日发。得赵家璧信，夜复。寄李霁野信。

十一日 昙。午后得静农信并北平《晨报》一张[45]，七日发。从内山书店买《世界史教程》（分册二）一本，一元二角。晚寄开明书店信。寄申报馆稿一篇[46]。夜三弟及蕴如来并赠油鱼一裹。得季志仁信并《CARLÉGLE》一本，价四百七十五法郎，二月八日巴黎发。

十二日 星期。晴。夜雪峰来并赠火腿一只。

十三日 晴。午后韦姑娘来。得母亲信。得紫佩信，九日发。得罗玄鹰信并《微光》两分。得林微音信，即复。下午寄静农信并照片一枚。得《版芸術》三月号一本，六角。夜同广平访三弟。得幼渔告其女玨结婚柬。校《萧伯纳在上海》讫。

十四日 晴。午后得开明书店信。得紫佩所寄《坟》一本。下午往开明书店取未名社欠款，得五百九十六元七角七分支票一枚。买《二心集》一本。得小峰信并本月分板税泉二百。夜风。

十五日 昙，风。上午往大马路买什物。晚得姚君信，遂往汉弥尔登大厦Dr.Orlandini寓夜饭。夜得小峰信。

十六日 晴，风。上午复小峰信并付版权印证八千枚。得山本夫人信，八日发。

十七日 晴。午后得山县初男君信，并赠久经自用之卓鐙一具。得山本夫〔人〕赠海婴之梅干有平糖[47]一瓶，又正路君所赠之玩具二事，分其一以赠保宗之长儿。得林微音信。得黎烈文信，夜复。

十八日 晴。午后往良友图书公司买《国亮抒情画集》一本，二元。得俞藻信，十二日发。得山本夫人信，十三日发。得增田君信，十一日发。下午往青年会[48]，捐泉十。夜寄烈文信并稿[49]。

十九日 星期。晴。上午同广平携海婴往篠崎医院诊，付泉四元八角。下午得崔万秋信片。得母亲信并泉五十，十六日发。得小峰信。

二十日 晴。夜三弟来，付以母亲所赠之泉二十。得《自选集》二十本，天马书店送来。大风。

二十一日 昙。午后寄小峰信。下午得内山嘉吉君信，并成城学园[50]五年生桔林信太木刻一幅。得钦文信，二日发。得崔万秋信。买《西域南蛮美術東漸史》一本，价五元。决定居于大陆新村，付房钱四十五两，付煤气押柜泉廿，付水道押柜泉四十。夜雨且雾。

二十二日 雨。上午寄母亲信。复崔万秋信。寄《自由谈》稿一[51]。下午往内山书店，遇达夫交黎烈文柬。买《プロレタリア文学講座》（三）一本，一元二角。得小峰信并版税泉二百。得姚克信，即复。

二十三日 雨。上午同广平携海婴往篠崎医院诊，付泉四元八角。下午得吴成均信，夜复。内山书店送来《改造》四月特辑一本。

二十四日 雨。上午寄《自由谈》稿二[52]。午后往内山书店买《ヴェルレエヌ研究》一本，三元二角。得增田君信片并所赠《支那ユーモア集》一本。得山本夫人信。下午姚克邀往蒲石路访客兰恩夫人。晚往聚丰园应黎烈文之邀，同席尚有达夫、愈之、方保宗、杨幸之。得小峰信。《萧伯纳在上海》出版，由野草书店[53]赠二十部，又自买卅部，其价九元，以六折计也。

二十五日 晴。下午寄静农信并《萧伯纳在上海》六本。寄小峰信并校稿[54]。晚三弟来。夜理书籍。

二十六日 星期。雨。下午蕴如及三弟携蕖官来。

二十七日 晴。上午得《改造》信并稿费四十圆。从内山书店买《ミレー大畫集》一本，四元。又得《白と黑》（十二至十九号）八本，四元六角。午后白薇来。下午移书籍至狄思威路[55]。

二十八日 晴。午后得许锡玉信。得诗荃寄还之《嵇中散集》校本。得赵家璧信并良友图书公司所赠《一天的工作》十本，又自买二十五本，共泉十五元七角五分。买《澄江堂遺珠》一本，二元六角。下午往中央研究院。夜蕴如及三弟来。得林语堂信。

二十九日 昙。午后理书。下午得小峰信。得施蛰存信并稿费卅。

三十日 晴。上午以《一天的工作》十本寄靖华，又以六本寄静农等。午前往中央研究院[56]。下午理书籍。得佘余信。

三十一日 晴。午上遂来，赠以书三种六本。下午寄黎烈文信并稿三[57]。寄小峰信并校稿。往中央研究院[58]。夜三弟来。复佘余信。





四月


一日 晴。午后复施蛰存信。下午寄蒋径三以《一天的工作》一本。往内山书店，得《版芸術》（四月号）一本，五角五分。得姚克信。得胡兰成由南宁寄赠之《西江上》一本。得母亲信，三月二十七日发。

二日 星期。昙。上午同广平携海婴往篠崎医院诊。下午三弟来。雨。

三日 昙。上午寄母亲信。寄山本夫人信。寄增田君信。午后得小峰信并校稿。达夫来并赠《自选集》一本。得王志之信。夜三弟及幼雄来，赠以《自选集》及《萧在上海》各一本。寄《自由谈》稿二篇[59]。

四日 昙，午后晴。坪井学士来为海婴诊。

五日 晴。夜寄小峰信并校稿五叶[60]。

六日 晴。上午往篠崎医院为海婴取药，付泉四元四角。下午得母亲信，一日发。得靖华信，三月十五日发。得崔万秋留片并《申报月刊》一本。得黎烈文信，即复。晚校《两地书》讫。三弟偕西谛来，即被邀至会宾楼晚饭[61]，同席十五人。坪井先生来为海婴诊。夜雨。

七日 昙。上午寄小峰校稿。午后得黎烈文信并稿费六十六元。得刘之惠信，即复。得母亲所寄小包一个，内香菌、摩菇、瑶柱、蜜枣、榛子，夜复。寄金丁信。三弟来，饭后并同广平往明珠大戏院观《亚洲风云》[62]影片。雨，夜半大风，有雷。

八日 雨。上午同广平携海婴往篠崎医院诊，付泉四元四角。午后收李辉英所赠《万宝山》一本。晚三弟来。收论语社[63]稿费十八元。

九日 星期。昙。夜浴。

十日 昙。下午寄黎烈文信并稿二篇[64]。

十一日 晴。午后得母亲信，七日发。是日迁居大陆新村[65]新寓。

十二日 昙。午后得陈烟桥信并木刻二枚。得小峰信并版税泉百。

十三日 晴。午后得姚克信。得适夷信，即复。下午寄母亲信。复陈烟桥信。复小峰信。晚姚克来邀至其寓夜饭。雨。

十四日 雨。上午同广平携海婴往篠崎医院诊，付泉二元四角。下午晴。保宗来访。夜三弟来，留之夜饭。

十五日 小雨。午后得季巿信。下午寄《自由谈》稿二篇[66]。

十六日 星期。雨。下午寄季巿信。三弟来，未见。

十七日 晴。下午从内山书店买《新潮文庫》二本，《英文学散策》一本，共泉三元。

十八日 小雨。下午得小峰信并《两地书》版税百五十，即付印证千。寄内山嘉吉君信，并信笺十余枚，托其〔交〕成城学园之生徒寄我木刻者。夜寄《自由谈》稿二篇[67]。

十九日 雨。午后得母亲信。往大马路石路知味观定座。下午发请柬。得小峰信并《两地书》版税泉百，并赠书二十本，又添购二十本，价十四元也。

二十日 晴。上午同广平携海婴往篠崎医院诊，付泉二元四角。下午寄电力公司信。寄自来火公司信。寄姚克信。以《两地书》寄语堂及季巿。买《一立重》一本，六元。夜三弟来。寄小峰信。

二十一日 晴。午后得母亲信并泉三元，十七日发。得靖华信并稿一篇，又插画本《十月》及译本《一月九日》各一本，三月二十五日发。下午得小峰信并本月版税泉二百。付何凝《杂感集》编辑费百。寄柏林程琪英六本复被寄回，不知其故。收内山嘉吉君为其子晓弥月内祝之品一合。

二十二日 晴。午后得姚克信。得祝秀侠信。买《人生十字路》一本，一元六角也。晚在知味观招诸友人夜饭[68]，坐中为达夫等共十二人。风。

二十三日 星期。晴。上午达夫来，未见，留字而去。午后寄母亲信。寄《自由谈》稿一篇[69]。晚在知味观设宴，邀客夜饭，为秋田、须藤、滨之上、菅、坪井学士及其夫人并二孩子、伊藤、小岛、田及其夫人并二孩子及诚一、内山及其夫人、广平及海婴，共二十人。黄振球女士携达夫绍介信来，未见，留字及《现代妇女》一册而去。

二十四日 昙，下午雨。得紫佩信，廿日发，夜复。

二十五日 雨。午后得《世界の女性を語る》及《小说研究十二講》各一本，著者木村君赠。又买《支那中世医学史》一本，价九元。买椅子一、书厨二，价三十二元。下午得《木铃木刻》一本。得增田君信，二十日发。得朱一熊信。

二十六日 晴。下午往中央研究院[70]。得李又燃信，夜复。

二十七日 晴。上午得姚克信。晚得崔万秋信并《セルパン》（五月分）一本。

二十八日 晴。午后得王志之、谷万川信，并《文学杂志》二本。得施蛰存信。夜三弟及蕴如来，并见赠食品六种。

二十九日 雨。上午同广平携海婴往篠崎医院诊，付泉三元九角。又买玩具名“尚武者”一具，一元九角。午晴。午后得靖华信，三月卅一日发。得西村真琴信并自绘鸠图一枚。得增田君所寄原文《Noa Noa》一本。晚姚克招饮于会宾楼，同席八人。得张梓生所赠《申报年鉴》一本。

三十日 星期。晴。上午坪井学士来为海婴注射。午后得语堂信。买《素描新技法講座》一部五本，八元四角；《版芸術》（五月分）一本，六角。晚交还旧寓讫。三弟及蕴如携蕖官来。





五月


一日 晴，风。上午坪井学士来为海婴注射，并赠含钙饼干一合，漆果子皿一个。得母亲信，附和森笺，四月二十八日发。得山本夫人信。午后复施蛰存信。寄三弟信。下午往春阳馆照相。理发。往高桥齿科医院修义齿。买《漫畫サロン集》一本，七角。夜濯足。风。

二日 昙。下午寄王志之信并泉廿。付坂本房租六十，为五月及六月分。往高桥齿科医院，广平携海婴同行。夜大风。

三日 晴。下午得小峰信并《两地书》版税泉百二十五，即复。晚得季巿信，即复。得母亲信，四月廿九日发。得文学社[71]信。得神州国光社信并《十月》二十本。给三弟信。夜风。

四日 晴。上午往高桥齿科医院改造义齿讫，付泉十五元。午后寄《自由谈》稿二[72]。下午得黎烈文信，夜复。小雨。

五日 晴。上午往篠崎医院为海婴取药，付泉二元四角。往良友公司买《竖琴》及《一天的工作》各五本，《雨》及《一年》各一本，共泉七元六角。午后寄《自由谈》稿一篇[73]。下午往高桥齿医院修正义齿。往内山书店买《日和見主義ニ牷スル争》一本，八角。得魏卓治信。

六日 晴。午保宗来并赠《茅盾自选集》一本，饭后同至其寓，食野火饭[74]而归。晚得申报馆信。得为守常募捐公函[75]。得森堡信并诗。

七日 星期。晴，风。上午寄《自由谈》稿二篇[76]。午后复魏卓治信。寄母亲信。下午得野草书店信。得曹聚仁信，即复。校《杂感选集》起手。夜得黄振球信。三弟及蕴如来。

八日 晴。午后得山本夫人信。下午买《Van Gogh大画集》（一）一本，五元五角也。

九日 晴。上午同广平携海婴往篠崎医院诊，付泉二元四角。午后寄矛尘信并《两地书》二。以书分寄季巿、静农、志之等。下午魏卓治见访。得姚克信。得孔若君信。买《ブレイク研究》一本，价三元七角。寄邹韬奋信。

十日 晴。午后寄季巿信。得志之信，即复。得邹韬奋信。得语堂信。史沫特列女士将往欧洲[77]，晚间广平治馔为之饯行，并邀永言及保宗。

十一日 晴。上午得《粮食》及插画本《戈理基小说集》各一本，靖华所寄。午后寄紫佩信并赙李守常泉五十元，托其转交，又《两地书》等二包，托其转送。下午往中央研究院[78]。夜寄姚克信。寄王志之信。校《不走正路的安得伦》起。夜风。

十二日 晴，风。上午寄《自由谈》稿一篇[79]。午后得静农信，六日发。得霁野信，八日发。买《卜辞通纂》一部四本，十三元二角。晚三弟来。

十三日 晴，风。上午往中央研究院，又至德国领事馆[80]。午后得增田君信。得保宗信。得魏猛克等信，下午复。寄三弟信。得小峰信。夜作《安得伦》译本序[81]一篇。

十四日 星期。晴，大风而热。下午三弟及蕴如携蕖官来。

十五日 晴，热。午后寄天马书店信。下午得母亲信。得黎烈文信。得保宗信。得小峰信并本月分版税二百，《坟》二十本，又《两地书》五百本版税百二十五元，即复，并交广平印证[82]五百枚。大雷雨一阵即霁。林语堂为史沫特列女士饯行，亦见邀，晚同广平携海婴至其寓，并以玩具五种赠其诸女儿，夜饭同席十一人，十时归，语堂夫人赠海婴惠山泥孩儿一。小雨。

十六日 晴。下午得东亚日报社[83]信。内山君赠椒芽[84]一盆。夜雷雨。

十七日 晴。上午复东亚日报社信。玄珠来并赠《春蚕》一本。午后得季巿信。得邹韬奋信并还书[85]。达夫来，未见。

十八日 晴。上午寄《自由谈》稿一篇[86]。午后寄邵明之信。得母亲信。得东亚日报社信。得冯润璋信。晚大雨一阵。得达夫信。

十九日 昙。午后得黎烈文信。得紫佩信，十五日发。买《最新思潮展望》一本，一元六角。下午寄东亚日报社信。寄语堂信。夜雨。

二十日 雨。上午复烈文信并稿二[87]。午后得王志之信。得姚克信并大光明〔戏〕院试演剧券二，下午与广平同往，先为《北平之印象》，次《晴霁逝世歌》独唱，次西乐中剧《琴心波光》，A.Sharamov[88]作曲，后二种皆不见佳。晚寄增田君信并《太平天国野史》一本。假野草书店泉五十。

二十一日 星期。晴。上午寄《自由谈》稿二[89]。午后校《不走正路的安得伦》毕。下午蕴如及三弟来。得东方杂志社信。得申报月刊社信。

二十二日 晴。无事。

二十三日 晴。午后得矛尘信，十七日发。

二十四日 晴。午后得君敏信。得许席珍信，夜复。得铭之信。三弟及蕴如来，并为代买新茶三十斤，共泉四十元。

二十五日 小雨。上午得姚克信。得紫佩信，廿日发。得母亲信，二十一日发。午后往中央研究院。以茶叶分赠内山、田及三弟。晚复母亲信。复冯润璋信。以《自选集》等三本寄铭之。

二十六日 晴。午后得黎烈文信。同姚克往大马路照相[90]。

二十七日 昙。上午季巿来，留之午餐，并赠以旧邮票十枚。午后得小峰信并本月版税二百，又《两地书》版税百二十五，即付以印证五百枚。下午雨。得六月分《版芸術》一本，价六角。晚治馔邀蕴如及三弟夜饭，阿玉、阿菩同来。

二十八日 星期。旧历端午。晴。上午复黎烈文信。以照相二枚寄姚克。下午得晓风社[91]信。以戈理基短篇小说序稿[92]寄伊罗生。

二十九日 晴。午后得许席珍信。下午得小峰信。得张释然信，夜复。

三十日 晴。下午寄曹聚仁信并稿[93]。得王黎信，即复。复许席珍信。复晓风社信。寄黎烈文信并沈子良稿。夜同广平携海婴访坪井先生，赠以芒果七枚，茶叶一斤。

三十一日 晴。上午收到北平古佚小说刊行会[94]景印之《金瓶梅词话》一部二十本，又绘图一本，豫约价三十元，去年付讫。长谷川君次男弥月，赠以衣服等三种。内山书店杂志部送来《白と黑》十三本，共泉七元八角。下午收大江书铺送来版税泉六十九元五角。寄曹聚仁信。寄紫佩信。得黎烈文信，夜复。内山夫人来，并赠手巾二笥、踯躅一盆。





六月


一日 昙。下午长谷川君赠蛋糕一合。得冯润璋信。得施蛰存信并《现代》杂志稿费八元，晚复。

二日 晴。午后代何女士延须藤先生诊。夜校阅王志之《落花集》讫。

三日 晴，风。夜三弟及蕴如来，并赠烟卷四合。得曹聚仁信。费君持来《不走正路的安得伦》四十本。雨。

四日 星期。雨。下午复曹聚仁信。得魏猛克信。得紫佩信并《初期白话诗稿》一本，五月三十日发。作文一篇[95]投《文学》。

五日 昙。午后得白兮信并《无名文艺》月刊一本。得景渊信，夜复。

六日 昙。下午复魏猛克信，寄语堂信并信稿[96]。得邹韬奋信，即复。得黎烈文信。买《ミレー大畫集》（2）一本，价四元。

七日 晴。下午坪井先生来为海婴注射。得俞芳信，二日发。得白苇信。夜蕴如及三弟来。

八日 晴。上午内山书店送来《白と黑》（卅五）一本，价六角。午后收《自由谈》稿费三十六元。寄黎烈文信并稿二[97]。坪井先生来为海婴注射。下午往科学社[98]。得林语堂信。

九日 昙，风，午后雨。得西村真琴信。收论语社稿费三元。得母亲信。从内山书店得ヴァレリイ《現代の考察》一本，价二元二角。

十日 雨。午后寄白兮信。下午得谷万川信。得诗荃信并照相，五日长沙发。得钦文信，五月廿七日成都发。复王志之信。

十一日 星期。昙，午后晴。得适夷信。收《文艺月报》一本。起应见赠《新俄文学中的男女》一本。下午蕴如及三弟来。收《自由谈》稿费三十六元。

十二日 昙。上午复谷万川信。寄涛声社[99]信。下午得内山嘉吉君所寄其子晓生后九十五日照相一枚。得增田君信片。得杨杏佛信并我之照相一枚，夜复。复适夷信。

十三日 昙。上午寄母亲信，附钦文笺。午后小雷雨，下午晴。寄志之等《不走正路的安得伦》四本。得小峰信并版税二百。

十四日 晴，风。上午复诗荃信。午后得曹聚仁信。

十五日 晴。夜寄《自由谈》稿二篇[100]。

十六日 晴。午后得黎烈文信，附许席珍函。夜校《杂感选集》讫。雨。

十七日 晴。下午复黎烈文信并稿二篇[101]。得文学社稿费十四元。得学昭寄赠之《海上》一本。夜蕴如及三弟来。

十八日 星期。昙。午后得《创作的经验》五本，天马书店赠。得《木版画》第一期第一辑一帖十枚，野穗社[102]赠。得姚克信，夜复。

十九日 雨。上午复曹聚仁信。午季巿来，赠以《创作的经验》乙本，《不走正路的安得伦》二本。午后保宗来，并见赠精装本《子夜》壹本。下午得赵家璧信并所赠《白纸黑字》一本。得山本夫人所寄《明日》（四号）一本。得崔万秋信[103]。

二十日 雨。上午寄谷万川信并稿[104]。寄赵家璧信并印证四千枚。内山夫人来，并见赠食品二种。得山本夫人所寄赠照相一枚。午季巿来，午后同往万国殡仪馆送杨杏佛殓[105]。得太原榴花社[106]信。得语堂信。

二十一日 昙。上午复语堂信。复榴花社信。下午为坪井先生之友樋口良平君书一绝[107]云：“岂有豪情似旧时，花开花落两由之。何期泪洒江南雨，又为斯民哭健儿。”为西村真琴博士书一横卷[108]云：“奔霆飞焰歼人子，败井颓垣剩饿鸠。偶值大心离火宅，终遗高塔念瀛洲。精禽梦觉仍衔石，斗士诚坚共抗流。度尽劫波兄弟在，相逢一笑泯恩仇。西村博士于上海战后得丧家之鸠，持归养之；初亦相安，而终化去。建塔以藏，且征题咏，率成一律，聊答遐情云尔。一九三三年六月二十一日鲁迅并记。”下午小峰及林兰来。铭之来，并赠鱼干一合。夜三弟及蕴如来。

二十二日 雨。下午往内山书店买《ショウを語る》及《輪のある世界》各一本，共泉三元二角。得论语社稿费七元。晚赠内山君笋干一合。井上红梅见赠海苔一合。夜濯足。

二十三日 晴。无事。

二十四日 晴。下午从内山书店买书三本，十五元八角。晚得小峰信并《两地书》版税一百二十五元，即付印证五百枚。

二十五日 星期。晴，大风。午后得母亲信，廿日发。得王志之信。下午蒋径三来，赠以《两地书》一本。夜蕴如及三弟来，以饼干一合赠其孩子们。

二十六日 晴。上午寄母亲信。寄紫佩信。寄山本夫人信。寄增田君信。寄小峰信。午后得宋大展信。得谷万川信。下午得小峰信并版税泉二百。

二十七日 昙。上午寄王志之信并《两地书》一本。寄《自由谈》稿二篇[109]。午后得白兮信。得赵家璧信并再版《竖琴》及《一天的工作》各一本，《母亲》（作者署名本）一本。下午达夫及夏莱蒂来。

二十八日 晴，热。下午为萍荪书一幅[110]云：“禹域多飞将，蜗庐剩逸民。夜邀潭底影，玄酒颂皇仁。”又为陶轩书一幅[111]云：“如磐遥夜拥重楼，剪柳春风导九秋。湘瑟凝尘清怨绝，可怜无女耀高丘。”二幅皆达夫持来。得静农信，即复。

二十九日 雨，午后晴。夜蕴如及三弟来。

三十日 昙，午后小雨。理发。寄稿一篇[112]于《文学》第二期。下午得谷万川信。得诗荃信。往内山书店付书帐，并买《クオタリイ日本文学》（第一辑）一本，《現代世界文学》一本，共泉三元六角。夜浴。大雨。





七月


一日 晴。午后协和及其长子来，因托内山君绍介其次子入福民医院。夜请须藤先生来为海婴诊，云是胃加答儿。

二日 星期。昙。上午季巿来。午后往福民医院视协和次子病。得《版芸術》（七月号）一本，六角。下午蕴如及三弟来。须藤先生来为海婴诊视。夜寄野草书屋信。

三日 晴。上午得云章信。得天马书店信。下午得小峰信。

四日 晴，风。上午同广平携海婴往须藤医院诊。午后复天马书店信。寄《自由谈》稿二篇[113]。下午买ヴァレリイ作《文学》一本，一元一角。得山本夫人信。

五日 晴。上午寄《自由谈》稿二篇[114]。午后得母亲信，一日发。得紫佩信，同日发。得王志之信。得罗清桢信并自作《木刻集》第一辑一本。下午北新书局送来《两地书》版税泉百二十五，即付印证千。晚伊君来邀至其寓夜饭，同席六人。得疑及文尹信，并文稿[115]一本。

六日 晴。午后收《自由谈》稿费四十二元。

七日 小雨。上午复罗清桢信。午后晴，风。为《文学》作社谈二篇[116]。下午得诗荃信。得烈文信。得天马书店信并版税支票二百。邹韬奋寄赠《革命文豪高尔基》一本。夜蕴如及三弟来。

八日 晴。上午复紫佩信。复天马书店信。午后同广平携海婴往福民医院访协和次男，假以零用泉五十。下午至内山书店，得《ヴァン·ゴホ大畫集》（2）一本，五元五角。假野草书屋泉六十。得小峰信并《杂感选集》二十本，版税百，即付以印证[117]千。得陈此生信，至夜复之。复黎烈文信，附稿一篇[118]。钦文自蜀中来[119]。

九日 星期。晴，风而热。下午协和来。夜浴。

十日 晴，热。午后大雷雨一陈。下午收良友图书公司版税二百四十元，分付文尹、靖华各卅[120]。以《选集》编辑费二百付疑冰。

十一日 晴，热。上午得母亲信，四日发。得增田君信，六日发。得罗清桢信。得曹聚仁信。得合众书店[121]信，夜复。复曹聚仁信。与广平携海婴往内山书店，并买《アジア的生産方式に就いて》一本，二元二角。

十二日 晴，热。上午寄母亲信。寄山本夫人信。寄增田君信并海婴照相一张，《两地书》及《杂感选集》各一本。夜蕴如及三弟携蕖官来。费慎祥来，并赠惠山泥制玩具九枚。

十三日 晴，热。田诚一君于明日回国，下午来别。程鼎兴君赠鲜波罗二枚，又罐装二个。晚蕴如及三弟来。得申报月刊社信，即付稿二[122]。得钦文信。得洪荒月刊社[123]信。得黎烈文信二，夜复。

十四日 晴，热。上午得诗荃信并《尼采自传》译稿一本。下午寄黎烈文信并稿[124]。

十五日 晴，热。午后大雷雨一陈即霁。往内山书店买《星座神話》、《法蘭西新作家集》各一本，《史的唯物論》一部三本，共泉七元四角。下午得小峰信并版税二百，又赠海婴童话二本。夜浴。

十六日 星期。晴，热。午后协和来。下午蕴如及三弟来。

十七日 晴，风而热。上午得烈文信并退回稿一篇[125]。下午收《申报月刊》稿费十一元。

十八日 晴，热。上午得罗〔清〕桢信并木刻五幅。得赵竹天信并《新诗歌作法》及期刊等一包。下午内山书店送来《古明器泥像図鑑》（六辑）一帖，书三本，期刊三本，共泉十七元九角。得靖华信并译稿一篇，六月十五日发。得易之信。晚得施蛰存信，附程靖宇函。

十九日 晴。上午复罗清桢信。复施蛰存信。复程靖宇信。夜浴。

二十日 晴。上午得诗荃信。夜编《伪自由书》讫。

二十一日 昙。午后为森本清八君写诗一幅[126]云：“秦女端容弄玉筝，梁尘踊跃夜风轻。须臾响急冰弦绝，独见奔星劲有声。”又一幅云：“明眸越女罢晨装，荇水荷风是旧乡。唱尽新词欢不见，旱云如火扑晴江。”又一幅录顾恺之诗。下午雨。

二十二日 昙，风。晚蕴如及三弟来。永言来。得黎烈文信，夜复，附稿一篇[127]。

二十三日 星期。晴，风。下午三弟来。

二十四日 晴，风。上午内山夫人及其姨甥〔来〕，并携来内山嘉吉君所赠蝇罩一枚、羊羹二包。得文艺春秋社[128]信。夜三弟来，赠以羊羹一包。

二十五日 晴，热，下午昙。复诗荃信。寄烈文信并稿二篇[129]。往内山书店买《希臘文学説》等三种，共泉八元二角。

二十六日 雨，午晴，热。下午内山书店送来《生物学講座增補》三本，值二元。

二十七日 晴，大风。上午得程鼎兴信。延须藤先生来为海婴诊，云是食伤。

二十八日 晴，大风。下午须藤先生来为海婴诊。得黎烈文信。得许席珍信。得诗荃信。得小峰信并版税二百，付以《伪自由书》稿。为协和付其次子在福民医院手术及住院费百五十二元。

二十九日 晴。上午寄文学社信[130]。晚寄黎烈文信[131]。往内山书店，得《版芸術》（八月号）一本，价六角。

三十日 星期。晴。下午三弟及蕴如携蕖官来，并代买得景宋袁州本《郡斋读书志》一函八本，二十一元六角。又墨西哥《J.C.Orozco画集》一本，二十三元。蕖官昨周岁，赠以衣裤二事，饼干一合，又赠阿玉、阿菩学费五十。协和及其长子来。晚季巿来。收文学社《文学》二期稿费二十二元。夜作《伪自由书》后记讫。

三十一日 晴。上午得崔万秋信，下午复。夜季巿赴宁，赠以《杂感选集》二本，蝇罩一枚。





八月


一日 晴，热。下午得志之信。得西村博士信。得语堂信。得烈文信。得吕蓬尊信，夜复。得陈企霞等信，夜复。得胡今虚信。得崔万秋信。得陈光宗小画象[132]一纸。

二日 昙。上午复胡今虚信。复语堂信。同广平携海婴访何昭容。往高桥齿科医院为海婴补齿。下午须藤先生来为海婴诊。托文学社制图版十三块，共泉二十二元八角。晚得小峰信，并《两地书》版税百廿五，《杂感选集》版税百，即付印证各壹千枚。夜风雨。

三日 昙。下午复烈文信。内山书店送来《ジイド以後》一本，一元一角。夜蕴如及三弟来，托其寄复施蛰存信，附稿一篇[133]。

四日 晴，热。上午得赵家璧信。内山书店有客将归，以食品三种托其携交山本初枝及内山松藻二家。下午寄《自由谈》稿二篇[134]。寄小峰信。夜永言来。风。

五日 晴，热。上午复赵家璧信。午后往鸿运楼饮。得生活周刊社[135]信。得陈烟桥信并木刻一帧，夜复。蕴如及三弟来。

六日 星期。晴，大热。上午寄须藤先生信。

七日 晴，大热。上午寄曹聚仁信并稿[136]一篇。午后内山书店送来《ミレー大畫集》（3）一本，四元。寄靖华信并书报等二包。得烈文信并《自由谈》稿费五十元。下午大雨一陈。寄烈文信并稿一篇[137]。寄赵家璧信并木版书序[138]一篇。得增田君信，七月三十日发。

八日 晴，大热。上午寄陈烟桥信。寄王志之信并书籍等。夜三弟及蕴如来。得杜衡信。浴。

九日 昙，午晴，大热。夜往内山书店，得赵家璧信并木刻书序稿费二十元。得霁野信，附与靖华笺及其版税二百五十五元，即复。得董永舒信并小说稿一篇。

十日 昙，热。上午寄三弟信。下午风，稍凉。

十一日 晴，风而热。上午复杜衡信。寄黎烈文信并稿二篇[139]。得曹聚仁信。下午得诗荃信。晚大雷雨。夜三弟来并代购得《高尔基传》一本。

十二日 晴，风，大热，下午雷雨。无事。

十三日 星期。晴，热。午后寄母亲信。下午复董永舒信并寄书籍七本。协和来。三弟及蕴如携二孩来。得杜衡信。寄《申报月刊》稿二篇[140]。

十四日 昙，热。下午雨一陈，仍热。寄烈文信并稿四篇[141]。复杜衡信。

十五日 晴，热。下午大雨，稍凉。无事。

十六日 昙，热。上午得钦文信。得天马书店信并版税即期支票二百，下午复之，并寄印证千。得小峰信并版税二百。晚得黎烈文信。得语堂信。三弟及蕴如携蕖官来。

十七日 晴。下午校《伪自由书》起。

十八日 晴。上午寄《自由谈》稿二篇[142]。得韦丛芜信并还靖华泉二百元。得天马书店信并再版《自选集》五本。夜浴。

十九日 昙。午后往内山书店买文艺书三种五本，共泉四元五角。又从杂志部得《白と黑》（三十八）一本，《仏蘭西文芸》（一至五）五本，共泉一元七角。晚雨。得季巿信。得杜衡信。

二十日 星期。晴。下午复季巿信。复杜衡信。以霁野信转寄靖华。晚得靖华所寄V.Favorsky木刻六枚，又A.Tikov木刻十一枚，并书二本。以杨桃十六枚赠内山君。三弟及蕴如携蕖官来。收申报月刊社稿费十元。

二十一日 晴。午后日食。下午达夫来。夜大风而雨。

二十二日 晴。上午得靖华稿并信，七月十七日发。得山本夫人信。得母亲信，十五日发，即复。得紫佩信，即复。

二十三日 晴。下午森本清八君赠眼镜一具。

二十四日 晴。上午得霁野信。得烈文信，下午复，并稿二篇[143]。寄语堂信并稿一篇[144]。

二十五日 晴，热。午后得大江书店信，即复，并检印五百枚。下午理发。得《版芸術》（九月分）一本，六角。得叶之琳信，夜复。

二十六日 晴，热。无事。

二十七日 星期。晴，热。午后往内山书店买《憂愁の哲理》一本，九角。又《虫の社会生活》一本，二元。得季巿信。下午协和来。晚三弟及蕴如携蕖官来。得语堂信。小雨旋止，稍凉。夜雷雨一陈。

二十八日 雨。上午寄杜衡信并稿一篇[145]，书两本，又萧参译稿一篇。

二十九日 晴。上午寄《自由谈》稿三篇[146]。晚得母亲信。得静农函，内为未名社致开明书店信并收条二纸[147]。夜浴。

三十日 晴，风。上午寄开明书店信，附未名社函。下午得烈文信。得姚克信。得靖华信并《铁流》作者自序[148]译稿，七月三十日发。晚得小峰信，并版税泉二百。北新寄志之书复归。夜三弟来。

三十一日 晴，热。午后姚克来访，并赠五月六日所照照相[149]二种各一枚，赠以自著《野草》等十本，《两地书》一本，选集二种二本。晚福冈君来。





九月


一日 晴，热。上午海婴往求知小学校幼稚园。下午小雨即霁。得开明书店信。得良友公司信。得曹聚仁信，即复。又雨，时作时止。

二日 昙，风，午后大风雨。下午得山本夫人信。晚内山君招饮于新半斋，同席为福冈、松本及森本夫妇等，共十人。

三日 星期。大风而雨，午晴。午后得母亲信，八月二十八日发。得杜衡信。得《白と黑》（三十九）一本，价六角。得《仏蘭西文芸》（九）一本。得叶之琳信。下午蕴如及三弟携蕖官来。得宁华信，即复。

四日 晴。上午得原文《戈理基全集》三本，杂书五本，图二幅，《恐惧》译稿一本，靖华所寄。下午得小峰信并泉百二十五元，即付《两地书》印证千。

五日 晴。下午得黎烈文信。晚见Paul Vaillant-Coutu-rier，以德译本《Hans-ohne-Brot》乞其署名。夜三弟来。得开明书店代未名社付第二期版税八百五十一元。

六日 晴。上午复烈文信并稿二篇[150]。晚云章来。

七日 晴。下午为协和次子付福民医院费二百元八角。寄烈文信并稿三篇[151]。得靖华信，即作复函，并付所存稿费及霁野、丛芜还款共泉五百二十七元，托西谛带去，夜又发一信。

八日 晴。上午寄母亲信。寄曹聚仁信。寄开明书店信。下午收《自由谈》八月分稿费七十六元。得姚莘农信。得曹聚仁信。寄黎烈文信并稿两篇[152]。晚映霞及达夫来。

九日 晴。无事。

十日 星期。下午得靖华信并诗一本。晚三弟来。协和来。日晴，夜雨。

十一日 晴。上午寄杜衡信并译稿一篇[153]。从ナウカ社[154]寄来苏联美术书三本，共泉十五元四角。得烈文信。得开明书店信。曹聚仁邀晚饭，往其寓，同席六人。寄《自由谈》稿二篇[155]。

十二日 雨，午晴。夜三弟来。得杜衡信并书两本，《现代》九月号稿费五元，萧参豫支《高氏小说选集》版税廿二日期支票百元，即复。

十三日 昙。上午同广平、海婴往王冠照相馆照相。大雨一陈。午后寄紫佩信。下午往内山书店买《大自然ト魌魂トノ牷話》一本，《ヴァン·ゴツホ大畫集》（三）一本，共泉六元四角。夜补译《山民牧唱》[156]开手。

十四日 晴。下午收开明书店代付未名社欠版税第三次款八百五十二元六分。

十五日 晴。午后往内山书店买《現代文学》及《ヒラカレタ女地》各一本，共泉三元。得黎烈文信并还稿一篇[157]。下午同广平往美国书业公司买《Zement》及《Niedela》之插画本各一册，共泉十五元五角。

十六日 晴。下午得韦丛芜信，附致章雪村、夏丏尊笺[158]。

十七日 昙。星期。下午以照相分寄母亲及戚友。三弟来。夜雨。濯足。得《中国文学史》（四）一本，振铎寄赠。收《申报月刊》九月分稿费十元。

十八日 昙。上午寄振铎信。寄小峰信。寄章雪村信附韦丛芜笺。得山本夫人寄赠海婴之文具、玩具等共一合。午大雨，夜大风。

十九日 小雨而风，午晴。午后得紫佩信。得季巿信。下午协和来。得小峰信并本月版税泉四百。夜复季巿信。

二十日 晴。下午广平为买鱼肝油十二瓶，又海婴之牛乳粉一合，共泉三十八元七角五分。

二十一日 晴。上午寄黎烈文信并稿二篇[159]。午后得叶永蓁信并《小小十年》三本。买《獍人日记》（上）并《二十世紀文学之主潮》（九）各一本，共泉三元五角。下午得黎烈文信。得紫佩信。夜雨。

二十二日 昙。晨寄曹聚仁信。是日旧历八月三日，为我五十三岁生日，广平治肴数种，约雪方夫妇及其孩子午餐，雪方见赠万年筆[160]一枝。

二十三日 风雨。上午内山夫人来，并赠海苔一合。得增田君信。得紫佩所寄《中国文学史纲要》一册。午内山君邀午餐，同席为原田让二、木下猛、和田齐。下午得羡苏信。得天马书店信，即复。

二十四日 星期。小雨。上午复增田君信。寄母亲信。午晴。得姚克信二函，并梁以俅君所作画像[161]一幅，即复。复章雪村信，即复。下午须藤先生来为海婴诊，云是感冒也。晚蕴如及三弟来。夜大雨，雷电。校《伪自由书》毕。

二十五日 雨。午后寄小峰信。下午得罗清桢信并木刻四幅。得叶之琳信。得天马书店信并版税支票三百，付印证千。

二十六日 小雨。下午须藤先生来为海婴诊。得小峰信，即付《伪自由书》印证五千。晚往内山书店买《影絵の研究》一本，二元八角。

二十七日 昙。上午ナウカ社寄来《1001 Ноти》（4）一本，八元。得章雪村信。下午季巿来，赠以《自选集》二本，《小小十年》一本，梨二枚。晚寄《自由谈》稿一篇[162]。

二十八日 晴。上午收大江书店版税三十一元。得姚克信。得伯奇信并《戏》一本。得董永舒信。得西谛信。夜寄申报月刊社稿二篇[163]。

二十九日 晴。上午得母亲信。得山本夫人所寄《明日》（五）一本。得达夫信片。得烈文信附胡今虚笺。得《版芸術》（十月号）一本，价六角。下午复罗清桢信。复胡今虚信。复黎烈文信并附稿两篇[164]。

三十日 晴。上午寄母亲信。寄山本夫人信。复西谛信。午后往内山书店，买《一粒ノ麦モシ死ナズバ》及《詩ト体》各一本，共泉七元八角，又赠以松子一合，火腿松四包，见赠小盆栽二盆。夜微雨。





十月


一日 星期。昙。午后寄烈文信并稿三篇[165]。下午协和及其夫人同次子来。晚蕴如及三弟来。得西谛所寄北平笺样[166]一包。夜雨。

二日 晴。上午得姚克信，午后复。

三日 昙。上午得增田君信。得陈霞信并诗，午后复，诗稿寄保宗。寄振铎信并还笺样。得良友公司所赠《离婚》一本。买ノヴアーリス《断片》一本，三元一角。晚三弟来。夜雨。

四日 中秋。雨。上午寄西谛信并泉四百[167]。得许拜言信。夜大风雨。

五日 晴。上午得母亲信，二日发。得罗清桢所寄木刻一幅。寄小峰信。晚雨。

六日 昙。上午寄曹聚仁信。得胡今虚信，下午复，并寄小说三本。往内山书店买文艺书三本，共泉九元五角。夜雨。

七日 雨。午后得《英国ニ于ケル自然主義》两本，一元六角。《白と黑》（四十）一本，五角。得黎烈文信并稿费八十四元。得赵家璧信并《一个人的受难》二十本，又《我的忏悔》等三种各一本。得增田君信，夜复。

八日 星期。晴。上午复赵家璧信。下午蕴如及三弟携蕖官来。

九日 晴。上午得疑冰信。晚得曹聚仁信。得姚克信。得陈铁耕信并木刻三幅，夜复。得姚[胡]今虚信，夜复。寄幼渔信。

十日 晴。下午得许拜言信。蕴如及三弟携阿玉、阿菩来，留之夜饭。

十一日 昙。上午得西谛信，午后复。得山本夫人信。与广平装潢木刻[168]。

十二日 晴。下午寄烈文信并稿二篇[169]。

十三日 晴。上午寄陈铁耕信。得烈文信并还稿一篇[170]。得艾芜信。得增田君信，下午复。微雨。晚得何谷天信，夜复。

十四日 晴。上午复陈霞信。下午同广平携海婴往木刻展览会[171]。

十五日 星期。晴。上午同广平携海婴往须藤医院诊。下午往木刻展览会。晚蕴如及三弟来，少坐即同往上海大戏院观电影，曰《波罗洲之野女》[172]。托三弟寄申报月刊社稿二篇[173]。夜校《被解放之堂吉诃德》起。

十六日 晴。午后得胡今虚信。陈铁耕赠木刻《法网》插画十三幅。下午同内山君往上海美术专门学校[174]观MK木刻研究社[175]第四次展览会，选购六幅。买《レツシング伝説》（第一部）一本，一元五角。得小峰信并版税二百元，《伪自由书》二十本。

十七日 晴。上午内山君赠复刻锦绘[176]一枚并框。午后须藤先生来为海婴诊。得陈光尧片并书四本。寄小峰信。下午得韩起信，夜复。

十八日 昙。午后得志之信。得陶亢德信。买メ氏[177]《文芸論》一本，一元五角。夜寄陈铁耕信。复陶亢德信。寄《自由谈》稿二篇[178]。

十九日 晴。上午得《绥吉仪央小说》及《苏联演剧史》各一本，似萧三寄来。得陈铁耕信。午后得振铎信并笺样一包，《北平图书馆舆图版画展览会目录》三本，下午复。寄《自由谈》稿二篇[179]。须藤先生来为海婴诊。携海婴往购买组合，为买一小火车。晚又寄西谛信，并还笺样及赠《伪自由书》一本。森本君寄赠松蕈，内山君夫妇代为烹饪，邀往其寓夜饭，广平携海婴同去。又收文学书四本，盖亦萧三寄来。

二十日 晴。上午寄黎烈文信并稿一篇[180]。午后同广平携海婴观海京伯兽苑[181]。

二十一日 晴。上午得西谛信，下午复。须藤先生来为海〔婴〕诊。得靖华信。得王熙之信。晚往知味观定座。夜复靖华信。复王熙之信。复陈铁耕信。

二十二日 星期。昙。上午复姚克信。下午蕴如及三弟携〔蕖〕官来。得许拜言信。得许羡苏信。收《申报月刊》二卷十号稿费十五元。得东方杂志社信。

二十三日 晴。午后得母亲信，附与三弟笺。得罗清桢信并木刻一帧。得钦文信。得烈文信，即复，附稿一[182]。得金帆信，即复。得陶亢德信，即复。得胡今虚信。得胡民大信。下午须藤先生来为海婴诊。得沈钟社所寄《沈钟》半月刊（十三至二十五）共十三本。得MK木刻研究〔社〕木刻九幅，共泉一元三角，十六日所选购。晚为海婴买陀罗二个，木工道具一匣，共泉二元五角。在知味观设宴，请福民医院院长及吉田、高桥二君，会计古屋君夜饭，谢其治愈协和次子也，并邀高山、高桥及内山君，共八人。

二十四日 昙。午后寄母亲信。收《论语》（二十五期）稿费七元。下午托蕴如买中国书店旧书三种十四本，共泉三元七角。得疑冰信。

二十五日 晴。上午寄烈文信并稿一篇[183]，下午又寄一函并订正稿[184]一。寄费慎祥信。得季巿信。内山君赠酱松茸一瓯，报以香肠八枚。

二十六日 晴。午后复季巿信。复罗清桢信并寄照相一枚。下午寄王熙之《伪自由书》一本。寄增田君《伪自由书》一本，《唐宋传奇集》上下二本。赠曲传政君《伪自由书》、《两地书》各一本。夜得小峰信并《伪自由书》五本，版税泉二百。

二十七日 晴，风。午后得陶亢德信，即复。得西谛信，即复。夜复胡今虚信。

二十八日 晴。上午得胡今虚信，午后复。寄黎烈文信并稿[185]一篇。往三马路视旧书店，无所得。下午得西谛信并笺样一枚。从丸善书店购来法文原本《P.Gauguin版画集》一部二本，价四十元，为限定版之第二一六。

二十九日 星期。小雨。晚蕴如及三弟来。

三十日 晴。午后复识之信。复山本夫人信。得烈文信。

三十一日 晴。上午寄西谛信并《北平笺谱》序[186]一篇。得俄文书十本，盖萧参所寄。晚得紫佩信。得靖华信，即复。得增田君信。夜雨。寄三弟信。





十一月


一日 昙。上午寄费慎祥信。午后得陈铁耕信。得《書物趣味》及《版芸術》各一本，共泉壹元。下午寄靖华《安得伦》四本，《两地书》一本。

二日 晴。上午复陈铁耕信。下午得程琪英信。得陶亢德信，即复。

三日 晴。上午叶洛声来，赠以《伪自由书》一本。午后理发。下午得胡今虚信。得西谛信并笺样一卷，即复。买《社会主義的レアリズムの問題》一本，一元。夜小雨。寄烈文信并稿一篇[187]。

四日 昙，午晴。寄慎祥信并校稿[188]。下午得姚克信并评传译稿[189]。

五日 星期。雨。午后往内山书店买科学书二本，共泉四元。下午复姚克信。寄《自由谈》稿一篇[190]。晚蕴如同三弟来。夜大风。

六日 昙。下午寄《自由谈》稿二篇[191]。ナウカ社寄来原文《四十年》（1）一本，价五元。

七日 晴。午前季巿来，赠以书三种。晚寄烈文信并稿二篇[192]。收《申报》上月稿费七十九元。收《白と黑》（四十一）一本，价五角。收《仏蘭西文学》（十一月号）一本，价二角。

八日 晴。午后寄靖华信。寄章雪村信。夜赴楷尔寓饮酒，同席可十人。

九日 晴。午后寄三弟信。下午得母亲信，六日发。得诗荃信。得三弟信。得胡今虚信。得吴渤信并《木刻创作法》稿子一本。

十日 晴。午后寄曹聚仁信。得章雪村信。得宜宾信并稿二篇。

十一日 晴。上午得西谛信，午后复。夜濯足。

十二日 星期。晴。午后买《弁証法》二本，共泉二元六角。下午复吴渤信并还译稿[193]。晚蕴如同三弟来。得杜衡信并《现代》稿费三十三元。

十三日 昙。上午寄母亲信。寄心梅叔泉五十元，为修坟及升课之用。复杜衡信。午后得山本夫人〔信〕并全家照相一枚。得曹聚仁信。得陈霞信，即复。得陶亢德信，即复。得林庚白信。晚寄增田君信。

十四日 昙。上午又寄增田君信。寄陈铁耕信。复曹聚仁信。寄仁祥君校稿。得《絵入みよ子》一本，为五百部限定版之第二十部，山本夫人寄赠。得姚克信。得何白涛信并木刻四幅，即复。得陈烟桥信并木刻二幅，即复。得靖华信并苏联作家木刻五十六幅，晚复，并附《四十一》后记一篇。季巿来。

十五日 晴。上午复山本夫人信。午后昙。得小峰信并版税泉二百。得徐懋庸信并《托尔斯泰传》一本，夜复。

十六日 晴。上午复小峰信。复姚克信。午后得吴渤信，即复。寄烈文信。夜三弟来。收申报月刊社稿费十四元。收商务印书馆为从美国购来之《A Wanderer in Woodcuts》by H.Glintenkamp一本，十一元一角。

十七日 昙，午后晴。往内山书店买《近代仏蘭西絵畫論》一本，一元六角。得烟桥信。得陈因信。得陈铁耕信，即复。下午寄诗荃信。

十八日 晴，风。午前同广平携海婴往须藤医院诊。午后寄徐懋庸信。下午往内山书店买文学书三本，共泉五元。

十九日 星期。晴。下午得母亲信，附致三弟笺，并泉五元，十六日发。得罗清桢信并木刻二幅。得徐懋庸信，即复。晚三弟来。

二十日 晴。下午得西谛信，即复。得黎烈文信并还稿，即复。寄曹聚仁信并稿[194]。寄叶圣陶信。买《ゴーリキイ研究》一本，一元二角。

二十一日 晴。午后得增田君信，即复。得何俊明信，即复。

二十二日 晴。下午得论语社信。得钦文小说稿一本。

二十三日 晴。上午得母亲所寄小米、果脯、茯苓糕等一包。晚得曹聚仁信。雨。

二十四日 小雨。午后寄母亲信并火腿一只。寄紫佩信并火腿一只。下午寄小山信并书籍杂志等两包。得靖华信，晚复。

二十五日 昙。上午寄西谛信并随笔稿一篇[195]。下午得烈文信。夜雨。

二十六日 星期。晴。上午寄靖华信。下午三弟来。收《新群众》五本。

二十七日 晴。上午蕴如持来成先生所送酱肉二筐、茶叶二合、酱鸭一只、豆豉一包。午后得河内信。为土屋文明氏书一笺[196]云：“一枝清采妥湘灵，九畹贞风慰独醒。无奈终输萧艾密，却成迁客播芳馨。”即作书寄山本夫人。买《文学の爲めの绖涇学》一本，二元六角。

二十八日 昙。无事。

二十九日 昙，午晴。晚寄三弟信。寄陈铁耕信。寄李雾城信。蕴如之甥女出嫁，送礼十元。夜得小峰信并版税泉二百。假费慎祥泉百。

三十日 晴。午得诗荃信。得胡今虚信，即转寄谷天。得赵家璧信，内附黄药眠函。下午昙。得《版芸術》（十二月号）一本，价五角。





十二月


一日 晴。午后得何俊明信。蕴如赠补血祛风酒二瓶。晚浴。

二日 晴。午后得西谛信并《北平笺谱》序稿[197]，即复。得增田君信，即复。得紫佩信。下午往日本基督教青年会[198]观俄法书籍插画展览会[199]。得小峰信，即付《两地书》印证五百，《朝华夕拾》印证二千。晚蕴如偕女客三人、孩子五人来，留之夜饭，并买玩具、糖果赠孩子。夜三弟来。

三日 星期。晴。上午同广平携海婴往须藤医院诊。寄小峰信。午后赵、成二宅结婚，与广平携海婴同往观礼。下午同三弟往来青阁买阮氏本《古列女传》二本，又黄嘉育本八本，石印《历代名人画谱》四本，石印《圆明园图咏》二本，共泉十三元六角。仍回成宅观余兴，至夜归。

四日 晴。午后得姚克信。买《刑法史の或る断層面》一本，二元；《エチュード》一本，三元。下午协和来。得叶圣陶送来之笺样一本，即析其中之三幅，于晚寄还西谛。夜寄铁耕信。寄雾城信。头痛，服阿斯匹林。

五日 晴。上午寄须藤先生信，为海婴取药。午后得罗清桢信并木刻七幅，即复。得陶亢德信，即复。下午海婴与碧珊去照相，随行照料。寄西谛信。夜为大阪《朝日新闻》作文一篇[200]。

六日 昙。上午复姚克信。午后得雪生信并乔君稿一篇。得靖华信。得雾城信并木刻一幅。得吴渤信，即复。得《白と黑》（十二月分）一本，价五角。晚须藤先生来为海婴诊。小雨。

七日 小雨。下午得征农信，即复，附致赵家璧函。得罗清桢信，即复。

八日 雨。上午往须藤医院。午后得母亲信，三日发。得山本夫人信并《明日》（六）一本。得林淡秋信，即复。下午须藤先生来为海婴诊。往商务印书馆邀三弟同往来青阁买原刻《晚笑堂竹庄画传》一部四本，价十二元。又《三十三剑客图》及《列仙酒牌》共四本，价四元。次至新雅酒楼应俞颂华、黄幼雄之邀，同席共九人。夜风。

九日 昙。上午得董永舒信。得高植信，午后复。夜得白兮信并《文艺》一本。

十日 星期。昙。上午寄小峰信。午后诗荃来并赠蜜饯二合。买《資本論の文学的構造》一本，七角。晚三弟来。夜修订旧书三种十本讫。胃痛。

十一日 晴。午后得金溟若信。得烈文信并《自由谈》稿费卅。下午诗荃来。胃痛。

十二日 晴。上午寄景明信。午后往内山书店买《东西交涉史の研究》一部二本，《英文学風物誌》、《汲古随想》各一本，共泉二十四元。下午诗荃来。须藤先生来为海婴诊。晚复黎烈文信并稿一篇[201]。胃痛，用怀炉温之。

十三日 晴。午后得陶亢德信。得欧阳山信并稿一篇。得吴渤信，即复。得崔万秋所赠《新路》一本。得西谛所寄《北平笺谱》尾页一百枚，至夜署名讫，即寄还。胃痛，服海尔普，并仍用怀炉温之。

十四日 晴。下午得MK木刻社信并木刻。晚得李雾城信并木刻二幅，夜复。

十五日 雨。下午得谷天信并《文艺》（三）一本。从内山书店买《鳥類原色大図説》（一）一本，《面影》一本，共泉十一元五角。夜风。胃痛，服Bismag。

十六日 晴。午后得大街社[202]信。得姚克信。得吴渤信并木刻一卷。下午诗荃来并赠自作自写诗一篇。胃痛，服Bismag。

十七日 星期。晴。上午诗荃来邀至Astor House观绘画展览会，为A.Efimov等五人之作。[203]三弟来。午得黄振球信并赠沙田柚五枚。夜蕴如来。

十八日 晴。上午得金溟若信。得葛琴信，即复。买《蠹鱼無馱話》一本，二元六角。下午寄申报月刊社短文二篇[204]，小说半篇，又欧阳山小说稿一篇。晚内山书店送来东京大学[205]《東方学報》第四册一本，四元二角。夜同广平往融光大戏院观电影，曰《罗宫春色》[206]。

十九日 昙。午后复葛琴信。寄母亲信。复吴渤信。下午得何白涛信并木刻三幅，晚复。夜复姚克信。始装火炉焚火。

二十日 晴。午后得三弟信。得许拜言信，即复。得靖华信，即复。得郑野夫信，即复。得倪风之信，即复。买《古代铭刻汇考》一部三本，《東洋史論叢》一部一本，共泉十二元。得徐懋庸信，夜复。得西谛信，夜复。

二十一日 晴。上午得赵家璧所赠书二本。午后得紫佩所赠《故宫自[日]历》一帖，干果二种，即复。下午买煤一吨，泉廿四。诗荃来。

二十二日 晴。上午寄俊明信。收靖华所寄图表[207]一卷。下午买《異常性慾の分析》一本，藏原惟人《芸術論》一本，共泉三元六角。晚得王熙之信并诗稿一本，儿歌一本。得小峰信并版税泉二百。假费仁祥泉百。得西门书店信。内山夫人赠海婴组木玩具一合。

二十三日 晴。上午得洛扬信[208]。得紫佩信附心梅叔笺。午后同广平邀冯太太及其女儿并携海婴往光陆大戏院观儿童电影《米老鼠》及《神猫艳语》[209]。夜寄孙师毅信。赠阿玉及阿菩泉五，俾明日可看儿童电影。收申报月刊社稿费十六元。

二十四日 星期。晴。午后得罗清桢信并木刻十四幅。得黎烈文信并赠自译《医学的胜利》一本，下午复。杂志部长谷川君赠海婴蛋糕一盒，玩具一种。得葛飞信。晚三弟及蕴如携蕖官来，留之夜饭。诗荃来别，留赠烟卷一匣，自写《托尔斯泰致中国人书》德译本一本。

二十五日 晴。午后托广平往中国书店买《赌棋山庄全集》一部卅二本，十六元。下午校《解放了的堂吉诃德》毕。夜作《〈总退却〉序》[210]一篇。

二十六日 晴。午后寄小峰信。复王熙之信并还诗稿，且赠《伪自由书》一本。下午复罗清桢信。复倪风之信并寄《珂勒惠支画集》一本。

二十七日 昙。上午得志之信。得静农信。下午得增田君信，夜复。

二十八日 昙。上午复静农信。午后收大阪朝日新闻社稿费百，即假与葛琴[211]。得语堂所赠《言语学论丛》一本。得天马书店信并《丁玲选集》二本，下午复。托内山书店购得《コーリキイ全集》一部二十五本，值三十二元。

二十九日 小雨。上午寄陶亢德信并志之来稿二篇。复志之信。得姚克信。季巿来。下午映霞及达夫来。夜风。

三十日 晴。上午得谷天信。得《白と黑》（明年一月分）一本，五角。午后为映霞书四幅一律[212]云：“钱王登遐仍如在，伍相随波不可寻。平楚日和憎健翮，小山香满蔽高岑。坟坛冷落将军岳，梅鹤凄凉处士林。何似举家游旷远，风沙浩荡足行吟。”又为黄振球书一幅[213]云：“烟水寻常事，荒村一钓徒。深宵沈醉起，无处觅菰蒲。”晚得小峰信并版税泉二百。付《吉诃德》排字费[214]五十。须藤先生来为海婴及碧珊诊。

三十一日 星期。晴。上午内山夫人赠松竹梅一盆。午今关天彭寄赠《五山の詩人》一本。晚须藤先生来为海婴及碧珊诊，即同往其寓取药。治肴分赠内山、田、长谷川三家。夜蕴如及三弟来。





书帐


长恨歌画意一本 三·二○ 一月四日

支那古器図考（兵器篇）一函 九·五○ 一月七日

支那明器泥象図鑑（五）一帖 六·五○

少年畫帖一帖八枚 一·○○ 一月十二日

魯迅全集一本 二·二○

景印秦泰山刻石一本 一·二○ 一月十五日

及时行乐一本 一·六○

中国文学史（一、三）二本 去年付讫

唐宋诸贤词选三本 一·○○ 一月十六日

今世说四本 ○·六○

東洋美術史の研究一本 八·四○ 一月二十五日

Der letzte Udehe一本 靖华寄来 一月二十九日

周漢遺宝一本 一一·六○ 一月三十一日四六·八○○

李太白集四本 二·○○ 二月二日

烟屿楼读书志八本 三·○○

中国文学史（一至三）三本 郑振铎赠 二月三日

版芸術（十一）一本 ○·六○ 二月十二日

プロ文学講座（一、二）二本 二·四○ 二月十三日

世界史教程（五）一本 一·五○

プロ文学概論一本 一·七○ 二月十六日

明治文学展望一本 木村毅赠 二月十七日

英和辞典一本 二·九○ 二月十九日

袖珍英和辞典一本 ○·七○

現代英国文芸印象記一本 二·○○ 二月二十四日

近代劇全集（三九）一本 一·二○

ツルゲネフ散文詩一本 二·○○ 二月二十八日二○·○○○

初期白话诗稿五本 刘半农赠 三月一日

影宋椠三世相一本 九·○○

The Adventures of the Black Girl in her search for God一本 二·五○ 三月六日

世界史教程（二）一本 一·二○ 三月十一日

CARLÉGLE一本 九六·○○

版芸術（三月号）一本 ○·六○ 三月十三日

国亮抒情画集一本 二·○○ 三月十八日

西域南蛮美術東漸史一本 五·○○ 三月二十一日

プロ文学講座（三）一本 一·二○ 三月二十二日

支那ユーモア全集一本 增田君赠 三月二十四日

ヴエルレエヌ研究一本 三·二○

ミレー大畫集（一）一本 四·○○ 三月二十七日

白と黑（十二至十九）八本 四·六○

澄江堂遺珠一本 二·六○ 三月二十八日

一天的工作二十五本 一五·七五○ 一四三·三五○

版芸術（四月号）一本 ○·五五○ 四月一日

漫畫坊つちやん一本 ○·三○ 四月十七日

漫畫吾輩は猫である一本 ○·三○

英文学散策一本 二·四○

两地书二十本 一四·○○ 四月十九日

一立重一本 六·○○ 四月二十日

插画本十月一本 靖华寄来 四月二十一日

人生十字路一本 一·六○ 四月二十二日

世界の女性を語る一本 木村毅君赠 四月二十五日

小说研究十二講一本 同上

支那中世医学史一本 九·○○

Noa Noa一本 增田君寄来 四月二十九日

素描新技法講座五本 八·四○ 四月三十日

版芸術（五月分）一本 ○·六○ 四三·一五○

漫畫サロン集一本 ○·七○ 五月一日

竖琴五本 三·一五○ 五月五日

一天的工作五本 三·一五○

雨一本 ○·六五○

一年一本 ○·六五○

小林论文集一本 ○·八○

ヴァン·ゴツホ大畫集（1）一本 五·五○ 五月八日

ブレイク研究一本 三·七○ 五月九日

卜辞通纂四本 一三·二○ 五月十二日

最新思潮展望一本 一·六○ 五月十九日

版芸術（六月号）一本 ○·六○ 五月二十七日

金瓶梅词话廿本图一本 三○·○○ 五月卅一日

白と黑（廿一至卅一）十一本 六·六○

白と黑（卅三、卅四）二本 一·二○ 七一·五○○

ミレー大畫集（2）一本 四·○○ 六月六日

白と黑（三十五）一本 ○·六○ 六月八日

現代の考察一本 二·二○ 六月九日

木版画（一期之一）一帖十枚 野穗社赠 六月十八日

ショウを語る一本 一·五○ 六月二十二日

輪のある世界一本 一·七○

支那思想のフランス西漸一本 一○·○○ 六月二十四日

師·友·書籍一本 二·二○

辞林一本 三·六○

母亲（署名本）一本 良友公司赠 六月二十七日

現代世界文学研究一本 二·二○ 六月三十日

クオタリイ日本文学一本 壹·四○ 二九·四○○

版芸術（七月号）一本 ○·六○ 七月二日

ヴァレリイ文学一本 一·一○ 七月四日

革命文豪高尔基一本 邹韬奋赠 七月七日

ヴァン·ゴツホ大畫集（2）一本 五·五○ 七月八日

アジア的生産方式に就いて一本 二·二○ 七月十一日

星座神話一本 二·二○ 七月十五日

史的唯物論三本 三·○○

仏蘭西新作家集一本 二·二○

支那古明器泥像図鑑（六）一帖 七·七○ 七月十八日

モンパルノ（精装本）一本 四·五○

ゲーテ批判一本 一·四○

ハイネ研究一本 一·二○

白と黑（卅六、七）二本 一·一○

季刊批評一本 二·○○

古代希臘文学説一本 三·四○ 七月二十五日

ボオドレエル感想私録一本 二·八○

ノヴアーリス日記一本 二·○○

生物学講座增補三本 二·○○ 七月二十六日

版芸術（八月号）一本 ○·六○ 七月二十九日

袁本郡斋读书志八本 二一·六○ 七月三十日

J.C.Orozco画集一本 二三·○○ 九○·○○○

ジイド以後一本 一·一○ 八月三日

ミレー大畫集（3）一本 四·○○ 八月七日

移民文学一本 ○·九○ 八月十九日

独逸浪漫派一本 ○·九○

青春独逸派一本 ○·九○

フロイド主義と弁証法的唯物論一本 ○·七○

クオタリイ日本文学（二）一本 一·一○

白と黑（三十八）一本 ○·六○

V.Favorski木刻六枚 靖华寄来 八月二十日

A.Tikov木刻十一枚 同上

版芸術（九月份）一本 ○·六○ 八月二十五日

憂愁の哲理一本 ○·九○ 八月二十七日

虫の社会生活一本 二·○○ 一四·七○○

白と黑（三十九）一本 ○·六○ 九月三日

D.I.Mitrohin版画集一本 四·四○ 九月十一日

列宁格勒风景画集一本 八·○○

儿童的版画一本 三·○○

大自然と魂との牷話一本 ○·九○ 九月十三日

ヴァン·ゴツホ大畫集（三）一本 五·五○

現代文学一本 一·七○ 九月十五日

開かれた女地一本 一·三○

插画本Zement一本 九·五○

插画本Niedela一本 六·○○

中国文学史（四）一本 振铎赠 九月十七日

獍人日記（上）一本 二·八○ 九月二十一日

青春独逸派（二）一本 ○·九○

影絵の研究一本 二·八○ 九月二十六日

1001 Noti（4）一本 八·○○ 九月二十七日

版芸術（十月号）一本 ○·六○ 九月二十九日

一粒の麦もし死なずば（上）一本 二·八○ 九月三十日

詩と体一本 五·○○六三·八○○

离婚一本 良友图书公司赠 十月三日

ノヴアーリス断片一本 三·一○

ヴァン·ゴツホ大畫集（四）一本 三·八○ 十月六日

文芸学概論一本 ○·九○

エリオツト文学論一本 四·八○

英国に于ける自然主義二本 一·六○ 十月七日

白と黑（四十）一本 ○·五○

木刻法网插画十三幅 作者赠 十月十六日

レツシング伝説（第一部）一本 一·五○

メレジコーフスキイ文芸論一本 一·五○ 十月十八日

Dnevniki一本 似萧参寄来 十月十九日

苏联演剧史一本 同上

诗林正宗六本 一·五○ 十月二十四日

会海对类大全六本 一·二○

实学文导二本 一·○○

P.GAUGUIN版画集二本 四○·○○ 十月二十八日

六一·二○○

書物趣味（二卷ノ四）一本 ○·五○ 十一月一日

版芸術（十一月号）一本 ○·五○

社会主義的レアリズムの問題一本 一·○○ 十一月三日

有史以前の人類一本 三·二○ 十一月五日

臨床医学ト弁証法的唯物論一本 ○·八○ 十一月五日

四十年（原文第一卷）一本 五·○○ 十一月六日

白と黑（四十一）一本 ○·五○ 十一月七日

唯物弁証法講話一本 一·五○ 十一月十二日

弁証法本一本 一·一○

絵入みよ子一本 山本夫人寄赠 十一月十四日

何白涛木刻四幅 作者寄赠

陈烟桥木刻二幅 同上

苏联作家木刻五十六幅 靖华寄来

A Wanderer in Woodcuts一本 一○·一○ 十一月十六日

近代法蘭西絵畫論一本 一·六○ 十一月十七日

世界文学と比較文学史一本 ○·九○ 十一月十八日

文芸学史概説一本 ○·九○

内面への道一本 三·二○

ゴーリキイ研究一本 一·二○ 十一月二十日

文学の爲めの绖涇学一本 二·六○ 十一月二十七日

版芸術（十二月号）一本 ○·五○ 十一月三十日三五·○○○

阮刻本古列女传二本 二·四○ 十二月三日

黄嘉育本古列女传八本 七·二○

历代名人画谱四本 一·六○

石印圆明园图咏二本 二·四○

刑法史の或ル断層面一本 二·○○ 十二月四日

エチュード一本 三·○○

白と黑（十二月分）一本 ○·五○ 十二月六日

晚笑堂竹庄画传四本 一二·○○ 十二月八日

三十三剑客图二本 二·○○

列仙酒牌二本 二·○○

資本論の文学的構造一本 ○·七○ 十二月十日

東西交涉史の研究（南洋篇）一本 七·○○ 十二月十一[二]日

東西交涉史の研究（西域篇）一本 八·○○

英文学風物誌一本 六·○○

汲古随想一本 三·○○

鳥類原色大図説（一）一本 八·八○ 十二月十五日

面影一本 二·七○

蠹鱼無馱話一本 二·六○ 十二月十八日

東方学報（东京，四）一本 四·二○

古代铭刻汇考三本 六·○○ 十二月二十日

東洋史論叢一本 六·○○

異常性慾の分析一本 二·一○ 十二月二十二日

藏原惟人芸術論一本 一·五○

赌棋山庄全集三十二本 一六·○○ 十二月二十五日

言语学论丛一本 语堂寄赠 十二月二十八日

ゴーリキイ全集二十五本 三二·○○

版芸術白と黑一本 ○·五○ 十二月三十日

五山の詩人一本 今关天彭赠 十二月三十一日一二○·五○○

总计七百叁十九元四角正，

平均每月用泉六十一元六角也。



注释



[1] 即《听说梦》。九日寄王志之。后收入《南腔北调集》。

[2] 中央研究院 国民党政府的最高学术机构。1927年11月在南京成立，院长蔡元培。此处指该院上海分院，其办事处在亚尔培路（今陕西南路）三三一号。1933年1月至6月间中国民权保障同盟常假该处进行会务活动。

[3] 人权保障同盟 即“中国民权保障同盟”。1932年12月由宋庆龄、蔡元培、杨铨（杏佛）等人发起组织的团体。1933年1月先后在上海、北平等地设立分会。旨在反对国民党白色恐怖，营救被关押的革命者和进步人士，争取言论、出版、结社、集会等自由。1933年6月该盟总干事杨铨遭国民党特务暗杀后被迫停止活动。是日鲁迅出席该盟临时执行委员会会议，商议组织上海分会事，并电南京国民党中央常务委员会，要求释放1932年12月17日在北平被当局拘捕的许德珩、马哲民、侯外庐三教授。

[4] 天马书店 1932年郭澂创办于上海，曾出版鲁迅的《自选集》及《门外文谈》。

[5] 即《无题》（“洞庭浩荡楚天高”）、《答客诮》。

[6] 开民权保障同盟会 会上研究筹备成立上海分会事项。并发会员证，鲁迅会员号为第二十号，会员证号为第三号。

[7] 甘鲷 即方头鱼。

[8] 《人猿泰山》 原名《Tarzan，The Ape Man》，美国米高梅影片公司出品的六部系列故事片的第一部。

[9] 出席中国民权保障同盟会议。会上讨论并决定于17日成立中国民权保障同盟上海分会，并继续设法营救被拘之牛兰夫妇。

[10] 出席中国民权保障同盟上海分会成立大会。到会会员十六人。通过《中国民权保障同盟分会章程》，修正并发表《中国民权保障同盟上海分会宣言》，选举宋庆龄、蔡元培、鲁迅、杨杏佛、邹韬奋、胡愈之、林语堂、伊罗生、陈彬龢等九人为执行委员。

[11] 蔡孑民先生为书一笺 内容为七绝二首：“养兵千日知何用，大敌当前喑不声。汝辈尚容说威信，十重颜甲对苍生。几多恩怨争牛李，有数人才走越胡。顾犬补牢犹未晚，祇今谁是蔺相如？旧作录奉鲁迅先生正之 蔡元培”。

[12] 郁达夫及柳亚子赠诗。郁达夫诗为：“醉眼朦胧上酒楼，彷徨呐喊两悠悠。群盲竭尽蚍蜉力，不废江河万古流。赠 鲁迅先生 郁达夫”。柳亚子诗为：“附热趋炎苦未休，能标叛帜即千秋。稽山一老终堪念，牛酪何人为汝谋？此三年前寄怀 鲁迅先生诗也。录请 教正 一九三三年一月亚子”。

[13] 即《答客诮》。

[14] 即《逃的辩护》（原题为《“逃”的合理化》）、《观斗》。系托郁达夫转投《申报·自由谈》。后均收入《伪自由书》。

[15] 许寿裳诗笺文为：“画图不厌百回看，好侣枝头露未干。万紫千红谁管领，尽分春色到豪耑。和靖梅花茂叔莲，古人爱好岂无偏？名葩粲粲休争艳，小草青青亦自妍。题某君画册二首录呈 鲁迅兄两正 邻常”。

[16] 申年 应作“酉年”。1933年为农历癸酉年。

[17] 即七律《无题》（“惯于长夜过春时”）。录入《南腔北调集·为了忘却的记念》。

[18] 即《赠画师》。后收入《集外集拾遗》。

[19] 即《二十二年元旦》。后收入《集外集》。

[20] 即《论“赴难”和“逃难”》（原题为《三十六计走为上计》）。后收入《南腔北调集》。

[21] 出席中国民权保障同盟会议。研究抗议江苏省政府主席顾祝同下令于1月21日枪杀江苏镇江《江声日报》记者刘煜生事。

[22] 即《航空救国三愿》、《崇实》。后均收入《伪自由书》。

[23] 即《鲁迅自选集》校样。

[24] 即《为了忘却的记念》。后收入《南腔北调集》。

[25] 即《不通两种》、《电的利弊》。后均收入《伪自由书》。

[26] 附文、它笺 指附在鲁迅信中的杨之华（文）、瞿秋白（它）致曹靖华的信。当时瞿秋白夫妇第二次避居鲁迅家中，故由鲁迅代转信件。

[27] 函内附《战略关系》、《赌咒》二文。后均收入《伪自由书》。

[28] 函内附《颂萧》（原题为《萧伯纳颂》）。后收入《伪自由书》。

[29] 宋庆龄夫人宅 即上海莫利爱路二十九号（今香山路七号孙中山故居）。下文“孙宅”同此。

[30] 指伊罗生。手稿“伊”字右侧有“：”号（鲁迅用作删去的符号），但据伊罗生回忆及现存照片，当时他也在座。

[31] 笔社 应作“笔会”（Pen Club）。国际著作家联合团体。1921年成立于英国伦敦。1929年由蔡元培、杨杏佛等发起，成立分会于上海。

[32] 《生路》 以救济改造流浪儿为题材的故事片，苏联国际工人救济委员会影片公司1931年出品。

[33] 即《谁的矛盾》。后收入《南腔北调集》。

[34] 晤施乐君 施乐，即美国记者埃德加·斯诺。当时他正拟与姚克等将鲁迅小说译成英文，特来请教有关问题。

[35] 改造社 日本东京的一家出版社。社长山本实彦。1919年成立。该社出版的综合性月刊《改造》，山本三生编。

[36] 即《看萧和“看萧的人们”记》。后收入《南腔北调集》。

[37] 即《对于战争的祈祷》。后收入《伪自由书》。

[38] 未名社对开明书店收条 为未名社收取开明书店代售该社存书第一期书款的单据。此款作为该社向鲁迅归还欠款的一部分，3月14日鲁迅往开明领回。

[39] 往东照里看屋 系为瞿秋白找住所。东照里，在施高塔路（今山阴路）一三五弄大陆新村对面。数日后瞿秋白即迁入东照里十二号。

[40] 即《题〈呐喊〉》、《题〈彷徨〉》。前者收入《集外集拾遗》，后者收入《集外集》。

[41] 出席中国民权保障同盟临时中央执行委员会。会上作出“开除会员胡适”的决议。2月1日胡适任该盟北平分会主席，2月中下旬发表一系列反对该盟章程中关于“释放政治犯”等内容的言论，无据攻击同盟“赝造文件”和“一二人擅断”，为此该盟曾两次致电胡适，促其公开更正，因胡不从，故决定将他开除出会。

[42] 即《从讽刺到幽默》、《从幽默到正经》、《文摊秘诀十条》。前二篇收入《伪自由书》，后一篇现编入《集外集拾遗补编》。

[43] 即《由中国女人的脚，推定中国人之非中庸，又由此推定孔夫子有胃病》。后收入《南腔北调集》。

[44] 即《伸冤》。瞿秋白执笔。后收入《伪自由书》。

[45] 北平《晨报》一张 即1933年3月6日北平《晨报》，上载北平未名社声明：将社事委托上海开明书店办理，但社员欠人之款概由该社结束处负责，与开明书店无涉。

[46] 即《曲的解放》。瞿秋白执笔，经鲁迅改定。后收入《伪自由书》。

[47] 有平糖 日语：糖棍儿。

[48] 出席中国民权保障同盟上海分会执行委员会。此次会议为改选上海分会部分执委。于八仙桥青年会举行。本日鲁迅捐助经费十元。

[49] 即《“光明所到……”》。后收入《伪自由书》。

[50] 成城学园 1917年日本教育家泽柳政太郎在东京创办成城小学校，1922年又创办中学，1925年再创办旧制高等学校。总称“成城学园”。1933年时成城学园小学部五年级有三个组（班），即橘组、白杨组、楠组。林信太系橘组学生。

[51] 即《止哭文学》。后收入《伪自由书》。

[52] 即《出卖灵魂的秘诀》（瞿秋白执笔）、《“人话”》。后均收入《伪自由书》。

[53] 野草书店 应作野草书屋，即联华书局的前身。费慎祥等人所办。曾出版鲁迅编校并作小引的《不走正路的安得伦》等书。

[54] 即《两地书》校样。31日所记“校稿”同此。

[55] 指狄思威路鲁迅藏书室，在今溧阳路一三五九号二楼。鲁迅迁居大陆新村时将一部分书籍庋藏于此。

[56] 出席中国民权保障同盟会议。28日晚廖承志、余文化、罗登贤以“共产党嫌疑”在租界被捕。次日初审时，因捕房律师要求侦查，改期续审，并拒绝交保。为此该盟于是日讨论并决定为“廖余罗案”发表宣言。

[57] 其中二篇为《最艺术的国家》（瞿秋白执笔）、《文人无文》。后均收入《伪自由书》。另一篇疑为《〈子夜〉与国货年》（瞿秋白执笔），连载于4月2、3日《申报·自由谈》。

[58] 出席中国民权保障同盟会议，继续商议营救廖承志等。是日下午捕房续审廖案，事后廖即被引渡与国民党上海市公安局。

[59] 即《推背图》、《现代史》。后均收入《伪自由书》。

[60] 即《两地书》序目校样。

[61] 席间商讨筹办《文学》月刊事。

[62] 《亚洲风云》 又名《国魂》，故事片，苏联国际工人救济委员会影片公司1928年出品。

[63] 论语社 指《论语》半月刊编辑部。

[64] 即《〈杀错了人〉异议》、《中国人的生命圈》。后均收入《伪自由书》。

[65] 迁居大陆新村 是日鲁迅自拉摩斯公寓迁居大陆新村第一弄（现一三二弄）九号，直到逝世。1951年作为“上海鲁迅故居”对外开放。参见本卷第332页注〔2〕。

[66] 即《内外》、《透底》。均为瞿秋白执笔。后收入《伪自由书》。

[67] 即《“以夷制夷”》、《言论自由的界限》。后均收入《伪自由书》。

[68] 为介绍姚克与上海文艺界人士见面。出席者有茅盾、黎烈文、郁达夫等。

[69] 即《大观园的人才》（文末署“四月二十四日”）。瞿秋白执笔。后收入《伪自由书》。

[70] 出席中国民权保障同盟临时全国执行委员会会议。主要决议有：通过章程；聘请律师去南京营救罗登贤、罗章龙等；聘请律师依法营救在北平被判有期徒刑的马哲民、侯外庐两教授；开除吴迈会籍。

[71] 文学社 指《文学》月刊编辑部。

[72] 即《文章与题目》（原题《安内与攘外》）、《新药》。后均收入《伪自由书》。

[73] 即《“多难之月”》。后收入《伪自由书》。

[74] 野火饭 浙江地区的一种便餐，用肉丁、笋丁、豆腐干丁、栗子、虾米、白果等与大米混煮成饭，原为立夏时节在露天做饭，故称。

[75] 为守常募捐公函 1933年4月，北平民众在中国共产党领导下，为公葬李大钊发起募捐。鲁迅于11日捐款五十元。

[76] 即《不负责任的坦克车》、《从盛宣怀说到有理的压迫》。后均收入《伪自由书》。

[77] 史沫特列女士将往欧洲 史沫特莱为治疗心脏病，于本月前往苏联高加索休养。

[78] 出席中国民权保障同盟会议，讨论向德国领事馆递交抗议书事。

[79] 即《王化》。《自由谈》未能刊出，又转投《论语》半月刊，发表于该刊第十八期（1933年6月），后收入《伪自由书》。

[80] 为抗议希特勒纳粹党人蹂躏人权，摧残文化等暴政，是日上午由宋庆龄、蔡元培、鲁迅、杨杏佛等人代表中国民权保障同盟，向德国驻沪领事馆递交抗议书。

[81] 即《〈不走正路的安得伦〉小引》。原题《介绍〈不走正路的安得伦〉》。后收入《集外集拾遗》。

[82] 广平印证 《两地书》以许广平名义收取版税，故以其版税印花交北新书局。

[83] 东亚日报社 朝鲜报社，1920年4月在汉城创办《东亚日报》。该报驻中国记者申彦俊来信请求采访。

[84] 椒芽葅 用山椒嫩芽做成的咸菜。

[85] 即《高尔基画像集》。鲁迅得知邹韬奋在编译《革命文豪高尔基》时，将收藏的《高尔基画像集》寄供选用插图。韬奋用毕后即归还。

[86] 即《天上地下》。后收入《伪自由书》。

[87] 即《保留》、《再谈保留》。当时均未能刊出，后收入《伪自由书》。

[88] A.Sharamov 应为Avshalomov，通译阿甫夏洛穆夫（？—1965），犹太作曲家。三十年代从俄罗斯移居上海，1947年去美国。

[89] 即《“有名无实”的反驳》、《不求甚解》。当时均未能刊出，后收入《伪自由书》。

[90] 往大马路照相 鲁迅应姚克之请，往南京路雪怀照相馆照相，拟用于斯诺、姚克等在翻译中的英译本《鲁迅短篇小说集》。此像后刊于斯诺编译的《活的中国》（《Living China》）一书。

[91] 晓风社 即晓风文艺社。安徽大学学生文艺团体。1931年至1934年先后出版《绿洲》周刊和《沙漠》月刊。

[92] 即《译本高尔基〈一月九日〉小引》。原为在我国重印《一月九日》作，后该书在印刷时被当局查抄而未印成。本文1934年收入《集外集》时，被检查官抽去。1938年收入《集外集拾遗》。

[93] 即《〈守常全集〉题记》（原题《〈守常先生全集〉题记》）。后收入《南腔北调集》。

[94] 北平古佚小说刊行会 应作北平古籍小说刊行会。1933年北平图书馆搜得明万历年间刻本《金瓶梅词话》时，即以此名义印行。

[95] 即《又论“第三种人”》。后收入《南腔北调集》。

[96] 即《复魏猛克》。与魏猛克来信一并发表于《论语》半月刊第十九期（1933年6月），总题为《两封通信》，现编入《集外集拾遗补编》。

[97] 即《夜颂》、《推》。后均收入《准风月谈》。

[98] 科学社 全称“中国科学社”。自然科学团体。由杨杏佛、胡明复、赵元任等发起，1915年成立于南京。总社后移上海亚尔培路五三三号（今陕西南路永嘉路口）。中国民权保障同盟曾在此开会。

[99] 涛声社 即“听涛社”，指《涛声》周刊编辑部。信中附《“蜜蜂”与“蜜”》，后收入《南腔北调集》。

[100] 即《二丑艺术》、《偶成》。后均收入《准风月谈》。

[101] 即《“抄靶子”》、《谈蝙蝠》。后均收入《准风月谈》。

[102] 野穗社 陈铁耕、陈烟桥、何白涛等发起组织的青年木刻团体，1933年成立于上海新华艺术专门学校。

[103] 得崔万秋信 杨邨人化名柳丝在6月17日《大晚报·火炬》发表《新儒林外史》攻击鲁迅后，该刊编者崔万秋即致信鲁迅表示如有反驳也可登载。鲁迅未予理睬。后在《伪自由书·后记》及与友人通信中揭露他们的伎俩。

[104] 稿为茅盾所作《“杂志办人”》，刊于《文学杂志》第三、四号合刊（1933年7月）。

[105] 送杨杏佛殓 6月18日中国民权保障同盟总干事杨铨（杏佛）遭国民党蓝衣社特务暗杀。据传鲁迅亦被列入暗杀黑名单，如前往出席杨铨大殓则将加害。但鲁迅仍偕许寿裳冒雨往胶州路万国殡仪馆送殓。出门时不带钥匙，以示决绝；返后作《悼杨铨》诗。

[106] 榴花社 由唐诃等人发起的文学团体，1933年春成立于太原。曾出版《榴花周刊》，附在太原的《山西日报》发行，出至第七期被迫停刊。

[107] 即《悼杨铨》。后收入《集外集拾遗》。

[108] 即《题三义塔》。后收入《集外集》。

[109] 即《“吃白相饭”》、《华德保粹优劣论》。后均收入《准风月谈》。

[110] 即《无题三首·其一》。后收入《集外集拾遗》。

[111] 即《悼丁君》。后收入《集外集》。

[112] 即《我的种痘》。现编入《集外集拾遗补编》。

[113] 即《我谈堕民》、《华德焚书异同论》。后均收入《准风月谈》。

[114] 即《序的解放》、《驳“文人无行”》。前篇收入《准风月谈》；后篇未能刊出，后录入《伪自由书·后记》。

[115] 指《解放了的董·吉诃德》稿本，瞿秋白译。

[116] 即《辩“文人无行”》、《大家降一级试试看》。前篇因当时《文学》“社谈”不署作者名，由编者移该刊“散文随笔”栏发表，现编入《集外集拾遗补编》；后篇因《申报月刊》索稿，由作者连同十二日所作《沙》转该刊发表，后收入《南腔北调集》。

[117] 指何凝（瞿秋白）之印证，供《鲁迅杂感选集》出版用。

[118] 即《别一个窃火者》。后收入《准风月谈》。

[119] 钦文自蜀中来 许钦文于1932年2月因陶、刘命案牵连被释后往成都谋职，刘家继续上诉，此时在许家住所搜出刘梦莹遗物所藏共青团证件及进步刊物，许又被以“窝藏共党”罪起诉。他回杭州入狱候审，途经上海来访。后经鲁迅托蔡元培营救，1934年7月获释。

[120] 良友图书公司版税 即《竖琴》和《一天的工作》版税。《竖琴》中有曹靖华所译《星花》；《一天的工作》中有瞿秋白所译《一天的工作》、《岔道夫》两篇，故鲁迅分给相应版税。

[121] 合众书店 方家龙创办，设在福州路太和坊。该店于1932年出版鲁迅的《二心集》，1934年再版时，被国民党图书杂志审查会删去《对于左翼作家联盟的意见》等二十二篇，余十六篇由该店改名《拾零集》出版。来信即为此事。

[122] 即《大家降一级试试看》、《沙》。

[123] 洪荒月刊社 该社于本月出版文学月刊《洪荒》。

[124] 即《智识过剩》。后收入《准风月谈》。

[125] 即《驳“文人无行”》。

[126] 即《赠人二首》。后收入《集外集》。

[127] 即《诗和预言》。后收入《准风月谈》。

[128] 文艺春秋社 上海杂志社。该社于本月出版文学月刊《文艺春秋》。

[129] 即《“推”的余谈》、《查旧帐》。后均收入《准风月谈》。

[130] 即《给文学社信》。后收入《南腔北调集》。

[131] 信内附《晨凉漫记》。后收入《准风月谈》。

[132] 指陈光宗作鲁迅画像。

[133] 即《关于翻译》。后收入《南腔北调集》。

[134] 即《中国的奇想》、《豪语的折扣》。后均收入《准风月谈》。

[135] 生活周刊社 上海杂志社。所出《生活》周刊创刊于1925年10月，初由王志莘主编，次年改由邹韬奋主编。1933年12月停刊，后改出《新生》周刊。

[136] 即《祝〈涛声〉》。后收入《南腔北调集》。

[137] 寄烈文信并稿一篇 未详。

[138] 即《〈一个人的受难〉序》。后收入《南腔北调集》。

[139] 即《踢》、《“中国文坛的悲观”》（原题《悲观无用论》）。后均收入《准风月谈》。

[140] 即《上海的少女》、《上海的儿童》。后均收入《南腔北调集》。

[141] 即《秋夜纪游》、《“揩油”》、《我们怎样教育儿童的？》、《为翻译辩护》。后均收入《准风月谈》。

[142] 即《娘儿们也不行》、《爬和撞》。前篇现编入《集外集拾遗补编》，后篇收入《准风月谈》。

[143] 即《各种捐班》、《四库全书珍本》。后均收入《准风月谈》。

[144] 即《“论语一年”》。后收入《南腔北调集》。

[145] 即《小品文的危机》。后收入《南腔北调集》。

[146] 即《登龙术拾遗》、《新秋杂识》、《帮闲法发隐》。后均收入《准风月谈》。

[147] 收条二纸 为未名社收到开明书店代售该社存书的第二、第三期书款单据。都作为该社还欠鲁迅款项的一部分，鲁迅分别于9月5日、14日往开明领取。

[148] 《铁流》作者自序 1933年4月绥拉菲摩维支为《铁流》中译本补写的序言，初版本未及收入。

[149] 五月六日所照照相 应为5月26日所照照相。

[150] 即《由聋而哑》、《新秋杂识（二）》。后均收入《准风月谈》。

[151] 即《男人的进化》、《同意和解释》、《文床秋梦》。后均收入《准风月谈》。

[152] 其一为《电影的教训》，后收入《准风月谈》；另一篇待查。

[153] 即《海纳与革命》。论文，德国毗哈作，鲁迅译文发表于《现代》月刊第四卷第一期（1933年11月），后收入《译丛补》。

[154] ナウカ社 日本东京的一家出版社，大博竹吉主持。“ナウカ”，俄语Наука的日语音译，意为“科学”。

[155] 即《关于翻译（上）》（未能刊出）、《关于翻译（下）》。后均收入《准风月谈》。

[156] 《山民牧唱》 短篇小说，西班牙巴罗哈著。此篇共八则，其中《往诊之夜》鲁迅于1929年译出，刊于《朝花》周刊第十四期。今日开译另外七则，译成后题作《山中笛韵》，发表于《文学》月刊第二卷第三期（1934年3月），后收入鲁迅所译巴罗哈短篇小说集，集名仍为《山民牧唱》。

[157] 即《关于翻译（上）》。

[158] 韦丛芜致章雪村等笺。笺中通知开明书店，以后将应付韦素园、韦丛芜的版税直接交付鲁迅，作为韦氏兄弟还鲁迅欠款之用。

[159] 即《礼》、《打听印象》。后均收入《准风月谈》。

[160] 万年筆 日语：自来水笔。

[161] 梁以俅君所作画像 即梁以俅作鲁迅画像。

[162] 即《吃教》。后收入《准风月谈》。

[163] 即《偶成》、《漫与》。后均收入《南腔北调集》。

[164] 即《禁用和自造》、《喝茶》。后均收入《准风月谈》。

[165] 即《看变戏法》、《重三感旧》、《双十怀古》（未能刊出）。后均收入《准风月谈》。

[166] 北平笺样 为印《北平笺谱》的笺纸样张，郑振铎寄来供鲁迅选择。

[167] 寄西谛信并泉四百 此为二人合编《北平笺谱》的印刷费。

[168] 装潢木刻 为14日举行的德俄木刻展览会作准备。

[169] 即《“感旧”以后（上）》、《“感旧”以后（下）》。后均收入《准风月谈》。

[170] 即《双十怀古》。

[171] 指“德俄木刻展览会”。此为鲁迅第二次筹办的木刻展览会，本月14、15两日，借千爱里（今山阴路二弄）四十号空屋举行，展出作品四十幅。

[172] 《波罗洲之野女》 又译作《洪荒历险记》，原名《Wild Woman of Borneo》。

[173] 即《世故三昧》、《谣言世家》。后均收入《南腔北调集》。

[174] 上海美术专门学校 即上海美术专科学校。1912年刘海粟创办于上海，初名上海图画美术院，1920年改称上海美术学校，旋又改称上海美术专门学校，1927年曾一度停顿，1931年改称上海美术专科学校。校址在菜市路（今顺昌路）。

[175] MK木刻研究社 上海美术专科学校的学生艺术团体，由张望、黄新波、周金海、陈葆真等发起组织，1932年9月成立，至1933年10月曾先后在校内举办四次木刻版画观摩展览会。 MK，为“木刻”二字的拉丁化拼音起首字母。

[176] 锦绘 即彩色浮世绘。

[177] メ氏 指メレジコーフスキイ，即梅列日科夫斯基（Д.С.Мережковский），俄国文艺批评家。十月革命后流亡法国。

[178] 即《黄祸》、《冲》。后均收入《准风月谈》。

[179] 即《外国也有》、《“滑稽”例解》。后均收入《准风月谈》。

[180] 即《扑空》。后收入《准风月谈》。

[181] 海京伯兽苑 德国海京伯马戏团附设的兽苑。1933年10月至11月该团来中国，在上海静安寺路戈登路（今南京西路江宁路）空地上设场表演；其兽苑也售票供人参观。

[182] 即《答“兼示”》。后收入《准风月谈》。

[183] 即《中国文与中国人》。瞿秋白执笔。后收入《准风月谈》。

[184] 即《〈扑空〉正误》。后收入《准风月谈》。

[185] 即《野兽训练法》。后收入《准风月谈》。

[186] 《北平笺谱》序 刊入《北平笺谱》，后收入《集外集拾遗》。

[187] 即《反刍》（文末署“十一月四日”）。后收入《准风月谈》。

[188] 即《解放了的董·吉诃德》校样。十四日所记“校稿”同此。

[189] 即《鲁迅评传》。埃德加·斯诺作，由姚克译成中文，寄鲁迅征求意见。

[190] 即《归厚》。未能发表。后收入《准风月谈》。

[191] 即《古书中寻活字汇》、《论翻印木刻》。前篇收入《准风月谈》；后篇《自由谈》未能发表，改寄曹聚仁发表于《涛声》周刊第二卷第四十六期（1933年11月25日），后收入《南腔北调集》。

[192] 即《“商定”文豪》、《青年与老子》。后均收入《准风月谈》。

[193] 译稿 即《木刻创作法》。鲁迅所作《〈木刻创作法〉序》，亦于本日一并附寄。

[194] 即《论翻印木刻》。

[195] 即《选本》。后收入《集外集》。

[196] 此诗后以《无题（一枝清采妥湘灵）》收入《集外集拾遗》。

[197] 《北平笺谱》序稿 郑振铎作，经鲁迅阅后，印入《北平笺谱》。

[198] 日本基督教青年会 在靶子路（今武进路）四十号，总主事斋藤一。

[199] 俄法书籍插画展览会 为鲁迅第三次举办的木刻画展览会。本月2、3两日展出，展品四十幅，主要为苏联版画，杂以少量法国版画作掩护。

[200] 即《上海所感》。后收入《集外集拾遗》。

[201] 即《“儿时”》。瞿秋白作。发表于1933年12月15日《申报·自由谈》。

[202] 大街社 即《上海商报》副刊《大街》的编辑部。

[203] Astor House 阿斯特大楼。今上海黄浦路浦江饭店。A. Efimov，叶菲莫夫，苏联画家。

[204] 即《捣鬼心传》、《家庭为中国之基本》。后均收入《南腔北调集》。

[205] 东京大学 日本国立大学，1878年成立于东京。

[206] 《罗宫春色》 原名《The Sign of the Cross》，故事片，美国派拉蒙影片公司1932年出品。

[207] 图表 指苏联第一个五年计划图表。

[208] 洛扬信 即冯雪峰在赴江西瑞金中央根据地途中来信。

[209] 《米老鼠》及《神猫艳语》 原名《Mikey Mouse》和《Buss in Boots》。美国动画片。从1928年到1953年，迪斯尼拍摄了一百多部以米老鼠为题材的动画片，《米老鼠》为其第一部。

[210] 《〈总退却〉序》 后收入《南腔北调集》。

[211] 当时葛琴之夫华岗被捕，关押山东狱中。鲁迅以此款借与葛琴用作营救。

[212] 即《阻郁达夫移家杭州》。后收入《集外集》。

[213] 即《酉年秋偶成》。后收入《集外集拾遗》。

[214] 《吉诃德》排字费 即《解放了的董·吉诃德》排版费。