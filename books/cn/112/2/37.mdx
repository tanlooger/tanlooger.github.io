


鲁语·孔丘非难季康子以田赋原文

原文

thisistitle

季康子欲以田赋，使冉有访诸仲尼。仲尼不对，私于冉有曰：“求来！女不闻乎？先王制土，籍田以力，而砥其远迩；赋里以入，而量其有无；任力以夫，而议其老幼。于是乎有鳏、寡、孤、疾，有军旅之出则征之，无则已。其岁，收田一井，出稯禾、秉芻、缶米，不是过也。先王以为是。若子季孙欲其法也，则有周公之籍矣；若欲犯法，则苟而赋，又何访焉！”

