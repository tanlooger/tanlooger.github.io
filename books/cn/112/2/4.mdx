


鲁语·夏父展谏宗妇觌哀姜用币原文

原文

thisistitle

哀姜至，公使大夫、宗妇觌用币。宗人夏父展曰：“非故也。”公曰：“君作故。”对曰：“君作而顺则故之，逆则亦书其逆也。臣从有司，惧逆之书于后也，故不敢不告。夫妇贽不过枣、栗，以告虔也。男则玉、帛、禽、鸟，以章物也。今妇贽币，是男女无别也。男女之别，国之大节也，不可无也。”公弗听。

