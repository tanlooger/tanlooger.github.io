


晋语·郤至勇而知礼原文

原文

thisistitle

鄢之战，郤至以韎韦之跗注，三逐楚平王卒，见王必下奔退战。王使工尹襄问之以弓，曰：“方事之殷也，有韎韦之跗注，君子也，属见不谷而下，无乃伤乎？”郤至甲胄而见客，免胄而听命，曰：“君之外臣至，以寡君之灵，间蒙甲胄，不敢当拜君命之辱，为使者故，敢三肃之。”君子曰：勇以知礼。

