---
---
---
title: 第一编　道的法则
---




一、论常道

道可道，非常道；名可名，非常名。无名天地之始，有名万物之母。故常无，欲以观其妙；常有，欲以观其徼。此两者同出而异名，同谓之玄6。玄之又玄，众妙7之门。

二、相对概念的兴起

天下皆知美之为美，斯恶已。皆知善之为善，斯不善已。故有无相生，难易相成，长短相形，高下相倾，音声相和，前后相随。是以圣人处无为之事，行不言之教。万物作焉而不辞，生而不有，为而弗恃，功成而弗居。夫唯弗居，是以不去。

三、为无为

不尚贤8，使民不争；不贵难得之货，使民不为盗；不见可欲，使民心不乱。是以圣人之治，虚其心9，实其腹，弱其志，强其骨，常使民无知无欲。使夫智者不敢为10也。为无为，则无不治。

四、论道

道冲11，而用之或不盈。渊兮，似万物之宗；挫其锐，解其纷，和其光，同其尘，湛兮，似或存。吾不知谁之子，象帝之先。

五、天地

天地不仁，以万物为刍狗；圣人不仁，以百姓为刍狗。12天地之间，其犹橐籥乎！虚而不屈，动而愈出。多言数穷，不如守中13。

六、谷神

谷神14不死，是谓玄牝。15玄牝之门，是谓天地之根。绵绵若存，用之不勤16。

七、他生

天长地久。天地所以能长且久者，以其不自生17，故能长生。是以圣人后其身而身先，外其身而身存。非以其无私邪？故能成其私。

八、水

上善若水。水善利万物而不争，处众人之所恶，故几于道。居善地，心善渊，与善仁，言善信，政善治，事善能，动善时。夫唯不争，故无尤。

九、砥砺才能之害

持而盈之18，不如其已；揣而锐之，不可长保。金玉满堂，莫之能守；富贵而骄，自遗其咎。功遂身退，天之道也。19

十、抱一

载营魄抱一20，能无离乎？专气致柔，能如婴儿乎21？涤除玄鉴，能无疵乎？爱民治国，能无为乎？天门开阖，能为雌乎22？明白四达，能无知乎？23生之畜之。生而不有，为而不恃，长而不宰。是谓玄德。

十一、器物致用

三十辐，共一毂，当其无，有车之用。埏埴以为器，当其无，有器之用。凿户牖以为室，当其无，有室之用。故有之以为利，无之以为用。

十二、自然之欲

五色令人目盲；五音令人耳聋；五味令人口爽；驰骋畋猎，令人心发狂；难得之货，令人行妨24。是以圣人为腹不为目25。故去彼取此。

十三、荣辱

宠辱若惊，贵大患若身。何谓宠辱若惊？宠为上，辱为下，得之若惊，失之若惊，是谓宠辱若惊。何谓贵大患26若身？吾所以有大患者，为吾有身27，及吾无身，吾有何患？故贵以身为天下者，则可寄于天下；爱以身为天下，乃可以托于天下。

十四、古始

视之不见名曰夷，听之不闻名曰希，搏之不得名曰微。28此三者，不可致诘，故混而为一。其上不皎，其下不昧，绳绳兮不可名，复归于无物。是谓无状之状，无物之象，是谓惚恍。迎之不见其首，随之不见其后。执古之道，以御今之有，能知古始，是谓道纪29。

十五、古之善为道者

古之善为道者30，微妙玄通，深不可识。夫唯不可识，故强为之容。豫兮若冬涉川，犹兮若畏四邻，俨兮其若客，涣兮若冰之将释，敦31兮其若朴32，旷兮其若谷，混33兮其若浊：孰能浊以止，静之徐清，孰能安以久，动之徐生。保此道者不欲盈。夫唯不盈34，故能敝而新成。

十六、知常道

致虚极35，守静笃。万物并作，吾以观复。夫物芸芸，各复归其根。归根曰静，是谓复命。复命曰常36。知常曰明。不知常，妄作，凶。知常容，容乃公，公乃全37，全乃天38，天乃道，道乃久，没身不殆。

十七、太上

太上，不知有之；其次，亲而誉之；其次，畏之；其次，侮之。信不足焉，有不信焉。悠兮其贵言。功成事遂，百姓皆谓：“我自然。”

十八、大道废

大道废，有仁义39。智慧出，有大伪；六亲不和有孝慈，国家昏乱有忠臣。

十九、见素

绝圣弃智，民利百倍。绝仁弃义，民复孝慈。绝巧弃利，盗贼无有40。此三者以为文，不足，故令有所属。见素41抱朴。少私寡欲。42绝学无忧。

二十、我与众人

唯之与阿43，相去几何？善之与恶，相去若何？人之所畏，不可不畏。荒兮其未央哉！众人熙熙，如享太牢，如春登台。我独泊兮其未兆，沌沌兮，如婴儿之未孩，儽儽兮，若无所归。众人皆有余，而我独若遗。我愚人之心也哉！俗人昭昭，我独昏昏。俗人察察，我独闷闷。澹兮其若海，飂兮若无止。众人皆有以，而我独顽且鄙。我独异于人，而贵食母44。

二十一、道的显现

孔德45之容，惟道是从。道之为物，惟恍惟惚。惚兮恍兮，其中有象；恍兮惚兮，其中有物。窈兮冥兮，其中有精。其精甚真，其中有信。自古及今，其名不去，以阅众甫。吾何以知众甫之状哉？以此46。

二十二、争名之害

曲则全，枉则直，洼则盈，敝则新，少则得，多则惑。是以圣人抱一47，为天下式。不自见，故明48；不自是，故彰；不自伐，故有功；不自矜，故长。夫唯不争，故天下莫能与之争。古之所谓曲则全者49，岂虚言哉！诚全而归之。

二十三、同于道

希言自然。故飘风不终朝，骤雨不终日。孰为此者？天地。天地尚不能久，而况于人乎？故从事于道者，同于道；德者，同于德；失者，同于失。同于道者，道亦乐得之；同于德者，德亦乐得之；同于失者，失亦乐得之。信不足焉，有不信焉。

二十四、余食赘行

企者不立，跨50者不行。自见者不明，自是者不彰，自伐者无功，自矜者不长。其于道也，曰：余食赘行。物或恶之，故有道者不处。

二十五、宇内四大

有物混成，先天地生。寂兮寥兮，独立而不改，周行而不殆，可以为天下母。吾不知其名，强字之曰道，强为之名曰大。大曰逝，逝曰远，远曰反。故道大，天大，地大，王亦大。域中有四大，而人居其一焉。人法地，地法天，天法道，道法自然51。

二十六、持重守静

重52为轻根，静为躁君。是以君子终日行不离辎重53，虽有荣观，燕处超然。奈何万乘之主54，而以身轻天下？轻则失根，躁则失君。

二十七、袭明

善行无辙迹，善言无瑕谪，善数不用筹策，善闭无关楗而不可开，善结无绳约而不可解。是以圣人常善救人，故无弃人；常善救物，故无弃物55。是谓袭56明。故善人者，不善人之师；不善人者，善人之资57。不贵其师，不爱其资，虽智大迷。是谓要妙。

二十八、守雌

知其雄，守其雌，为天下溪。58为天下溪，常德59不离，复归于婴儿。知其白，守其黑，为天下式。为天下式，常德不忒，复归于无极。知其荣，守其辱，为天下谷。为天下谷，常德乃足，复归于朴。朴60散则为器，圣人用之，则为官长。故大制不割。

二十九、不可为

将欲取天下而为之，吾见其不得已。天下神器，不可为也，不可执也。为者败之，执者失之。夫物或行或随，或嘘或吹61，或强或羸，或载或隳。是以圣人去甚，去奢，去泰。

三十、不以兵强天下

以道佐人主者，不以兵强天下。62其事好还。师之所处，荆棘生焉。大军之后，必有凶年。63善有果而已，不以取强。果而勿矜，果而勿伐，果而勿骄；果而不得已，果而勿强。物壮则老，是谓不道，不道早已。

三十一、不祥之器

夫兵64者不祥之器，物或恶之，故有道者不处。君子居则贵左，用兵则贵右65。兵者，不祥之器，非君子之器，不得已而用之，恬淡为上。胜而不美，66《周礼》的五大礼仪之一。‘偏将军居左，上将军居右。言以丧礼处之。’读起来似乎是评注给误插入了文中。证据是结论性的：（1）‘偏将军’和‘上将军’是整部书中唯一的年代误植，因为这些词语直到汉代以后才出现。（2）王弼所作的评注中没有本节，因此这一定是抄录者误写入了文本之中。参见第六十九章。对照《孟子》类似内容，‘哀者治矣。’67而美之者，是乐杀人。夫乐杀人者，则不可得志于天下矣。吉事尚左，凶事尚右。偏将军居左，上将军居右。言以丧礼处之。杀人之众，以悲哀泣之。战胜，以丧礼d处之。【center】三十二、道如江海道常无名，朴，虽小，天下莫能臣。侯王若能守之，万物将自宾。天地相合，以降甘露，民莫之令而自均。始制有名68。名亦既有，夫亦将知止，知止所以不殆。譬道之在天下，犹川谷之与江海69。

三十三、自知

知人者智，自知者明。胜人者有力，自胜者强。知足者富，强行者有志。不失其所者久，死而不亡者寿。

三十四、大道泛兮

大道泛兮，其可左右。万物恃之以生而不辞，功成而不名有，衣养万物而不为主。常无，可名于小；万物归70焉而不为主，可名为大。以其终不自为大，故能成其大。

三十五、道之平

执大象71，天下往。往而不害，安平泰。乐与饵，过客止。道之出口，淡乎其无味，视之不足见，听之不足闻，用之不足既。

三十六、生活节奏

将欲歙之，必固张之；将欲弱之，必固强之；将欲废之，必固兴之。将欲取之，必固与之。是谓微明。柔弱胜刚强。鱼不可脱于渊，国之利器不可以示人。

三十七、天下安定

道常无为而无不为，侯王若能守之，万物将自化。化而欲作，吾将镇之以无名之朴。无名之朴，夫亦将无欲。不欲以静，天下将自正。