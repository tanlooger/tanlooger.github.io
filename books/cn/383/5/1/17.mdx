---
---
---
title: 鹬蚌相争
---




赵且伐燕，苏代为燕谓赵惠文王曰：“吾今来，过易水，蚌方出曝，而鹬啄其肉，蚌合而拑其啄。鹬曰：‘今日不再，明日不再，既有死蚌！’蚌亦谓鹬曰：‘今日不出，明日不出，即有死鹬！’两者不肯相舍，渔者得而并擒之。今赵且伐燕，燕赵战久则民必惫，吾恐强秦为渔者也。王深思。”赵惠王曰：“善。”乃弃战。

[《战国策》]