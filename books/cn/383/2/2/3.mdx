---
---
---
title: 第三卷
---



第三卷上


第三章

13.（滕文公）使毕战问井地307。孟子曰：“子之君将行仁政，选择而使子，子必勉之！夫仁政，必自经界始。经界不正，井地不均，谷禄不平，是故暴君污吏必慢其经界。经界既正，分田制禄可坐而定也。”

14.“夫滕，壤地褊小，将为君子焉，将为野人焉。无君子，莫治野人；无野人，莫养君子。”

15.“请野九一而助，国中什一使自赋。308”

16.“卿以下必有圭田309，圭田五十亩。”

17.“余夫二十五亩。”

18.“死徒无出乡，乡田同井，出入相友，守望相助，疾病相扶持，则百姓亲睦。”

19.“方里而井，井九百亩，其中为公田。八家皆私百亩310，同养公田；公事毕，然后敢治私事，所以别野人也。”

20.“此其大略也。若夫润泽之，则在君与子矣。”

第三卷下

第八章

1.戴盈之曰：“什一，去关市之征，今兹未能，请轻之，以待来年，然后已，何如？”

2.孟子曰：“今有人日攘其邻之鸡者，或告之曰：‘是非君子之道。’曰：‘请损之，月攘一鸡，以待来年，然后已。’”

3.“如知其非义，斯速已矣，何待来年？”

第十章

1.匡章（谓孟子）曰：“陈仲子岂不诚廉士哉？居於陵三日不食，耳无闻，目无见也。井上有李，螬食实者过半矣，匍匐往，将食之；三咽，然后耳有闻，目有见。”

2.孟子曰：“于齐国之士，吾必以仲子为巨擘焉。虽然，仲子恶能廉？充仲子之操，则蚓而后可者也。”

3.“夫蚓，上食槁壤，下饮黄泉。仲子所居之室，伯夷之所筑与？抑亦盗跖之所筑与？所食之粟，伯夷之所树与？抑亦盗跖之所树与？是未可知也。”

4.（章）曰：“是何伤哉？彼身织屦，妻辟，以易之也。”

5.（孟子）曰：“仲子，齐之世家也；兄戴，盖禄万钟。以兄之禄为不义之禄而不食也，以兄之室为不义之室而不居也，辟兄离母，处于於陵。他日归，则有馈其兄生鹅者，己频蹙曰：‘恶用是者为哉？’他日，其母杀是鹅也，与之食之。其兄自外至，曰：‘是之肉也！’出而哇之。”

6.“以母则不食，以妻则食之；以史之室则弗居，以於陵则居之。是尚为能充其类也乎？若仲子者，蚓而后充其操者也。”