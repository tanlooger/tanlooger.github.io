---
---
---
title: 第一卷
---




第一卷上

第一章

1.孟子见梁惠王。

2.王曰：“叟！不远千里而来，亦将有以利吾国乎？”

3.孟子对曰：“王何必曰利？亦有仁义290而已矣。”

4.“王曰‘何以利吾国’？大夫曰‘何以利吾家’？士庶人曰‘何以利吾身’？上下交征利而国危矣。万乘之国，弑其君者，必千乘之家；千乘之国，弑其君者，必百乘之家。万取千焉，千取百焉，不为不多矣。苟为后义而先利，不夺不餍。”

5.“未有仁而遗其亲者也，未有义而后其君者也。”

6.“王亦曰仁义而已矣，何必曰利？”

第二章

1.孟子见梁惠王。王立于沼上，顾鸿、雁、糜、鹿，曰：“贤者亦乐此乎？”

2.孟子对曰：“贤者而后乐此，不贤者虽有此，不乐也。”

3.“《诗》云：‘经始灵台，经之营之；庶民攻之，不日成之。经始勿亟，庶民子来。王在灵囿，麀鹿攸伏；麀鹿濯濯，白鸟鹤鹤。王在灵沼，于牣鱼跃。’”

“文王以民力为台为沼，而民欢乐之，谓其台曰‘灵台’，谓其沼曰‘灵沼’，乐其有麋鹿鱼鳖。古之人与民偕乐，故能乐也。”

4.“《汤誓》曰：‘时日害丧，予及女偕亡。’民欲与之偕亡，虽有台池鸟兽，岂能独乐哉？”

第三章

1.梁惠王曰：“寡人之于国也，尽心焉耳矣。河内凶，则移其民于河东，移其粟于河内。河东凶亦然。察邻国之政，无如寡人之用心者。邻国之民不加少，寡人之民不加多，何也？”

2.孟子对曰：“王好战，请以战喻：填然鼓之，兵刃既接，弃甲曳兵而走。或百步而后止，或五十步而后止。以五十步笑百步，则何如？”曰：“不可。直不百步耳，是亦走也。”曰：“王如知此，则无望民之多于邻国也。”

3.“不违农时，谷不可胜食也；数罟不入洿池，鱼鳖不可胜食也；斧斤以时入山林，材木不可胜用也。谷与鱼鳖不可胜食，材木不可胜用，是使民养生丧死无憾也。养生丧死无憾，王道之始也。”

4.“五亩之宅，树之以桑，五十者可以衣帛矣。鸡豚狗彘之畜，无失其时，七十者可以食肉291矣。百亩之田，勿夺其时，数口之家可以无饥矣。谨庠序之教，申之以孝悌之义，颁白者不负戴于道路矣。七十者衣帛食肉，黎民不饥不寒，然而不王者，未之有也。”

5.“狗彘食人食而不知检，涂有饿莩而不知发；人死，则曰‘非我也，岁也’。是何异于刺人而杀之，曰‘非我也，兵也’。王无罪岁292，斯天下之民至焉。”

第四章

1.梁惠王曰：“寡人愿安承教。”

2.孟子对曰：“杀人以梃与刃，有以异乎？”曰：“无以异也。”

3.“以刃与政，有以异乎？”曰：“无以异也。”

4.曰：“庖有肥肉，厩有肥马；民有饥色，野有饿莩，此率兽而食人也。”

5.“兽相食，且人恶之；为民父母，行政，不免于率兽而食人，恶在其为民父母也！”

6.“仲尼293曰：‘始作俑者，其无后乎！’为其像人而用之也。如之何其使斯民饥而死也？”

第五章

1.梁惠王曰：“晋国，天下莫强焉，叟之所知也。及寡人之身，东败于齐，长子死焉；西丧地于秦七百里；南辱于楚。寡人耻之，愿比死者壹洒之，如之何则可？”

2.孟子对曰：“地方百里而可以王。”

3.“王如施仁政于民，省刑罚，薄税敛，深耕易耨；壮者以暇日修其孝悌忠信，入以事其父兄，出以事其长上，可使制梃以挞秦楚之坚甲利兵矣。”

4.“彼夺其民时，使不得耕耨以养其父母。父母冻饿，兄弟妻子离散。”

5.“彼陷溺其民，王往而征之，夫谁与王敌？”

6.“故曰：‘仁者无敌。’王请勿疑！”

第六章

1.孟子见梁襄王。

2.出，语人曰：“望之不似人君，就之而不见所畏焉。卒然问曰：‘天下恶乎定？’”

2.“吾对曰：‘定于一。’”

3.“‘孰能一之？’”

4.“对曰：‘不嗜杀人者能一之。’”

5.“‘孰能与之？’”

6.“对曰：‘天下莫不与也。王知夫苗乎？七八月之间旱，则苗槁矣。天油然作云，沛然下雨，则苗浡然兴之矣。其如是，孰能御之？今夫天下之人牧，未有不嗜杀人者也。如有不嗜杀人者，则天下之民皆引领而望之矣。诚如是也，民归之，由水之就下，沛然谁能御之？’”

第七章

1.齐宣王问曰：“齐桓、晋文之事可得闻乎？”

2.孟子对曰：“仲尼之徒无道桓、文之事者，是以后世无传焉，臣未之闻也。无以，则王乎？”

3.（王）曰：“德何如则可以王矣？”（孟子）曰：“保民而王，莫之能御也。”

4.（王）曰：“若寡人者，可以保民乎哉？”曰：“可。”曰：“何由知吾可也？”（孟子）曰：“臣闻之胡龁曰：‘王坐于堂上，有牵牛而过堂下者。’王见之，曰：‘牛何之？’对曰：‘将以衅钟。’王曰：‘舍之！吾不忍其觳觫，若无罪而就死地。’对曰：‘然则废衅钟与？’曰：‘何可废也？以羊易之！’不识有诸？”

5.（王）曰：“有之。”（孟子）曰：“是心足以王矣。百姓皆以王为爱也，臣固知王之不忍也。”

6.王曰：“然，诚有百姓者。齐国虽褊小，吾何爱一牛？即不忍其觳觫，若无罪而就死地，故以羊易之也。”

7.曰：“王无异于百姓之以王为爱也。以小易大，彼恶知之？王若隐其无罪而就死地，则牛羊何择焉？”王笑曰：“是诚何心哉？我非爱其财而易之以羊也。宜乎百姓之谓我爱也。”

8.（孟子）曰：“无伤也，是乃仁术也，见牛未见羊也。君子之于禽兽也，见其生，不忍见其死；闻其声，不忍食其肉。是以君子远庖厨也。”

9.王说曰：“《诗》294云：‘他人有心，予忖度之。’夫之之谓也。夫我乃行之，反而求之，不得吾心。夫子言之，于我心有戚戚焉。此心之所以合于王者，何也？”

10.（孟子）曰：“有复于王者曰：‘吾力足以举百钧，而不足以举一羽；明足以察秋毫之末，而不见舆薪。’则王许之乎？”（王）曰：“否。”（孟子）“今恩足以及禽兽，而功不至于百姓者，独何与？然则一羽之不举，为不用力焉；舆薪之不见，为不用明焉；百姓之不见保，为不用恩焉。故王之不王，不为也，非不能也。”

11.（王）曰：“不为者与不能者之形何以异？”（孟子）曰：“挟太山以超北海，语人曰‘我不能’，是诚不能也；为长者折枝，语人曰‘我不能’，是不为也，非不能也。故王之不王，非挟太山以超北海之类也；王之不王，是折枝之类也。”

12.“老吾老，以及人之老；幼吾幼，以及人之幼。天下可运于掌。《诗》云：‘刑于寡妻，至于兄弟，以御于家邦。’”

“言举斯心加诸彼而已。故推恩足以保四海，不推恩无以保妻子。古之人所以大过人者，无他焉，善推其所为而已矣。今恩足以及禽兽，而功不至于百姓者，独何与？”

13.“权，然后知轻重；度，然后知长短。物皆然，心为甚。王请度之！”

14.“抑王兴甲兵，危士臣，构怨于诸侯，然后快于心与？”

15.王曰：“否，吾何快于是，将以求吾所大欲也。”

16.（孟子）曰：“王之所大欲可得闻与？”王笑而不言。（孟子）曰：“为肥甘不足于口与？轻暖不足于体与？抑为采色不足视于目与？声音不足听于耳与？便嬖不足使令于前与？王之诸臣皆足以供之，而王岂为是哉？”（王）曰：“否，吾不为是也。”（孟子）曰：“然则王之所大欲可知已。欲辟土地，朝秦楚，莅中国而抚四夷也。以若所为求若所欲，犹缘木而求鱼也。”

17.（王）曰：“若是其甚与？”孟子曰：“殆有甚焉。缘木求鱼，虽不得鱼，无后灾；以若所为求若所欲，尽心力而为之，后必有灾。”王曰：“可得闻与？”（孟子）曰：“邹人与楚人战，则王以为孰胜？”曰：“楚人胜。”（孟子）曰：“然则小固不可以敌大，寡固不可以敌众，弱固不可以敌强。海内之地方千里者九，齐集有其一。以一服八，何以异于邹敌楚哉？盖亦反其本矣。”

18.“今王发政施仁，使天下仕者皆欲立于王之朝，耕者皆欲耕于王之野，商贾皆欲藏于王之布，行旅皆欲出于王之涂，天下之欲疾其君者皆欲赴愬于王：其若是，孰能御之？”

19.王曰：“吾惛，不能进于是矣。愿夫子辅吾志，明以教我。我虽不敏，请尝试之。”

20.（孟子）曰：“无恒产295而有恒心者，唯士为能；若民，则无恒产，因无恒心。苟无恒心，放辟邪侈，无不为已。及陷于罪，然后从而刑之，是罔民也。焉有仁人在位罔民而可为也？”

21.“是故明君制民之产，必使仰足以事父母，俯足以畜妻子，乐岁终身饱，凶年免于死亡；然后驱而之善，故民之从之也轻。”

22.“今也制民之产，仰不足以事父母，俯不足以畜妻子；乐岁终身苦，凶年不免于死亡。此惟救死而恐不赡，奚暇治礼义哉？”

23.“王欲行之，则盍反其本矣。”

24.“五亩296之宅，树之以桑，五十者可以衣帛矣。鸡豚狗彘之畜，无失其时，七十者可以食肉矣。百亩之田，勿夺其时，八口之家可以无饥矣。谨庠序之教，申之以孝悌之义，颁白者不负戴于道路矣。老者衣帛食肉，黎民不饥不寒，然而不王者，未之有也。”

第一卷下

第一章

1.庄暴见孟子，曰：“暴见于王，王语暴以好乐，暴未有以对也。”曰：“好乐何如？”孟子曰：“王之好乐甚，则齐国其庶几乎！”

2.他日，见于王曰：“王尝语庄子以好乐，有诸？”王变乎色，曰：“寡人非能好先王之乐也，直好世俗之乐耳。”

3.（孟子）曰：“王之好乐甚，则齐其庶几乎！今之乐由古之乐也。”

4.（王）曰：“可得闻与？”（孟子）曰：“独乐乐，与人乐乐，孰乐？”（王）曰：“不若与人。”（孟子）曰：“与少乐乐，与众乐乐，孰乐？”（王）曰：“不若与众。”

5.（孟子曰）“臣请为王言乐。”

6.“今王鼓乐于此，百姓闻王钟鼓之声，管籥之音，举疾首蹙而相告曰：‘吾王之好鼓乐，夫何使我至于此极也？父子不相见，兄弟妻子离散。’今王田猎于此，百姓闻王车马之音，见羽旄之美，举疾首蹙而相告曰：‘吾王之好田猎，夫何使我至于此极也？父子不相见，兄弟妻子离散。’此无他，不与民同乐也。”

7.“今王鼓乐于此，百姓闻王钟鼓之声，管籥之音，举欣欣然有喜色而相告曰：‘吾王庶几无疾病与，何以能鼓乐也？’今王田猎于此，百姓闻王车马之音，见羽旄之美，举欣欣然有喜色而相告曰：‘吾王庶几无疾病与，何以能田猎也？’此无他，与民同乐也。”

8.“今王与百姓同乐，则王矣。”

第二章

1.齐宣王问曰：“文王之囿方七十里，有诸？”孟子对曰：“于传有之。”

2.（王）曰：“若是其大乎？”（孟子）曰：“民犹以为小也。”（王）曰：“寡人之囿方四十里，民犹以为大，何也？”（孟子）曰：“文王之囿方七十里，刍荛者往焉，雉兔者往焉，与民同之。民以为小，不亦宜乎？”

3.“臣始至于境，问国之大禁，然后敢入。臣闻郊关之内有囿方四十里，杀其麋鹿者如杀人之罪，则是方四十里为阱于国中。民以为大，不亦宜乎？”

第七章

1.孟子见齐宣王，曰：“所谓‘故国者’，非谓有乔木之谓也，有世臣之谓也。王无亲臣矣，昔者所进，今日不知其亡也。”

2.王曰：“吾何以识其不才而舍之？”

3.曰：“国君进贤，如不得已，将使卑逾尊，疏逾戚，可不慎与？”

4.“左右皆曰贤，未可也；诸大夫皆曰贤，未可也；国人皆曰贤，然后察之。见贤焉，然后用之。左右皆曰不可，勿听；诸大夫皆曰不可，勿听；国人皆曰不可，然后察之。见不可焉，然后去之。”

5.“左右皆曰可杀，勿听；诸大夫皆曰可杀，勿听；国人皆曰可杀，然后察之。见可杀焉，然后杀之。故曰，国人杀之也。”

6.“如此，然后可以为民父母。”

第八章

1.齐宣王问曰：“汤放桀，武王伐纣，有诸？”孟子对曰：“于传有之。”

2.曰：“臣弑其君，可乎？”

3.曰：“贼仁者谓之‘贼’297，贼义者谓之‘残’。残贼之人谓之‘一夫’。闻诛一夫纣298矣，未闻弑君也。”

第十章

1.齐人伐燕，胜之。

2.宣王问曰：“或谓寡人勿取，或谓寡人取之。以万乘之国伐万乘之国，五旬而举之，人力不至于此。不取，必有天殃。取之，何如？”

3.孟子对曰：“取之而燕民悦，则取之。古之人有行之者，武王是也。取之而燕民不悦，则勿取。古之人有行之者，文王是也。”

4.“以万乘之国伐万乘之国，箪食壶浆以迎王师，岂有他哉？避水火299也。如水益深，如火益热，亦运而已矣。”

第十一章

1.齐人伐燕，取之。诸侯将谋救燕。宣王曰：“诸侯多谋伐寡人者，何以待之？”孟子对曰：“臣闻七十里为政于天下者，汤是也。未闻以千里畏人者也。”

2.“《书》曰：‘汤一征，自葛始。’天下信之，东面而征，西夷怨；南面而征，北狄怨，曰：‘奚为后我？’民望之，若大旱之望云霓也。归市者不止，耕者不变，诛其君而吊其民，若时雨降。民大悦。《书》曰：‘徯我后，后来其苏。’”

3.“今燕虐其民，王往而征之，民以为将拯己于水火之中也，箪食壶浆以迎王师。若杀其父兄，系累其子弟，毁其宗庙，迁其重器，如之何其可也？天下固畏齐之强也，今又倍地而不行仁政，是动天下之兵也。”

4.“王速出令，反其旄倪，止其重器，谋于燕众，置君而后去之，则犹可及止也。”

第十二章

1.邹与鲁哄。穆公问曰：“吾有司死者三十三人，而民莫之死也。诛之，则不可胜诛；不诛，则疾视其长上之死而不救。如之何则可也？”

2.孟子对曰：“凶年饥岁，君之民老弱转乎沟壑，壮者散而之四方者，几千人矣；而君之仓廪实，府库充，有司莫以告：是上慢而残下也。曾子曰：‘戒之戒之！出乎尔者，反乎尔者也。’夫民今而后得反之也，君无尤焉。”

3.“君行仁政，斯民亲其上、死其长矣。”