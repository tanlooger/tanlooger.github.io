---
---
---
title: 第四卷
---




第四卷上


第七章

1.孟子曰：“天下有道，小德役大德，小贤役大贤；天下无道，小役大，弱役强。311斯二者，天也。顺天者存，逆天者亡。”

第八章

4.“夫人必自侮，然后人侮之；家必自毁；而后人毁之；国必自伐，而后人伐之。”

5.“《太甲》曰：‘天作孽，犹可违；自作孽，不可活。’”

第九章

1.孟子曰：“桀纣312之失天下也，失其民也；失其民者，失其心也。得313天下有道：得其民，斯得天下矣。得其民有道：得其心，斯得民矣。得其心有道：所欲与之聚之，所恶勿施尔也。”

2.“民之归仁也，犹水之就下、兽之走圹也。”

3.“故为渊驱鱼者，獭也；为丛驱雀者，鹯也；为汤、武驱民者，桀与纣也。”

4.“今天下之君有好仁者，则诸侯皆为之驱也。虽欲无王，不可得已。”

第十四章

1.孟子曰：“求也为季氏宰，无能改于其德，而赋粟倍他日。”孔子曰：‘求非我徒也，小子鸣鼓而攻之可也！’

2.“由此观之：君不行仁政而富之，皆弃于孔子者也，况于为之强战？争地以战，杀人盈野；争城以战，杀人盈城，此所谓‘率土地而食人肉’314，罪不容于死。”

3.“故善战者服上刑315，连诸侯者次之，辟草莱、任土地者次之。”

第四卷下

第三章

1.孟子告齐宣王曰：“君之视臣如手足，则臣视君如腹心；君之视臣如犬马，则臣视君如国人316；君之视臣如土芥317，则臣视君如寇仇。”

第八章

孟子曰：“人有不为也，而后可以有为。”318

第十二章

孟子曰：“大人者，不失其赤子之心319者也。”

第三十三章

1.齐人有一妻一妾而处室者。其良人出，则必餍酒肉而后反。其妻问所与饮食者，则尽富贵也。其妻告其妾曰：“良人出，则必餍酒肉而后反；问其与饮食者，尽富贵也，而未尝有显者来，吾将良人之所之也。”蚤起，施从良人之所之，遍国中无与立谈者。卒之东郭墦间，之祭者，乞其余；不足，又顾而之他——此其为餍足之道也。其妻归，告其妾，曰：“良人者，所仰望而终身也320，今若此。”与其妾讪其良人，而相泣于中庭，而良人未之知也，施施从外来，骄其妻妾。

2.由君子观之，则人之所以求富贵利达者，其妻妾不羞也而不相泣者，几希矣。