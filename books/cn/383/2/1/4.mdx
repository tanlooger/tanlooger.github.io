---
---
---
title: 皋陶谟
---




1.曰若稽古，皋陶214曰：“允迪厥德，谟明弼谐。”禹拜昌言曰：“俞！如何？”皋陶曰：“都！慎厥身，修思永。惇叙九族，庶明励翼，迩可远在兹。”禹拜昌言曰：“俞！”

皋陶曰：“都，在知人安民。”禹曰：“吁！咸若时，唯帝其难之。知人则哲，能官人。安民则惠，黎民怀之215。能哲而惠，何忧乎兜？何迁乎有苗？何畏乎巧言令色孔壬？”

2.皋陶曰：“都！亦行有九德。亦言其人有德，乃言曰，载采采。”禹曰：“何？”皋陶曰：“宽而栗，柔而立，愿而恭，乱而敬，扰而毅，直而温，简而廉，刚而塞，强而义。彰厥有常，吉哉！日宣三德，夙夜浚明有家。日严祗敬六德，亮采有邦。翕受敷施，九德咸事。俊乂在官，百僚师师，百工唯时，抚于五辰，庶绩其凝。无教逸欲有邦，兢兢业业，一日二日万几。无旷庶官，天工人其代之。”

3.“天叙有典，勅我五典五惇哉216！天秩有礼，自我五礼有庸哉！同寅协恭和衷哉！天命有德，五服五章哉！天讨有罪，五刑五用哉！政事懋哉！懋哉！”

“天聪明，自我民聪明。天明畏，自我民明威217，达于上下，敬哉有土。”

4.皋陶曰：“朕言惠可厎行？”禹曰：“俞！乃言厎可绩。”皋陶曰：“予未有知，思曰赞赞襄哉！”218

[《大禹书》（三）。今文《尚书》和古文《尚书》]