---
---
---
title: 说命
---




说命上

1.王245宅忧，亮阴三祀。既免丧，其唯弗言。群臣咸谏于王曰：“呜呼！知之曰明哲，明哲实作则。天子唯君万邦，百官承式，王言唯作命，不言，臣下罔攸禀令。”王庸作书以诰曰：“以台正于四方，唯恐德弗类，兹故弗言。恭默思道，梦帝赉予良弼，其代予言。”乃审厥象，俾以形旁求于天下。说246筑傅岩之野，唯肖。

2.爰立作相，王置诸其左右。命之曰：“朝夕纳诲，以辅台德！若金，用汝作砺；若济巨川，用汝作舟楫；若岁大旱，用汝作霖雨。启乃心，沃朕心。若药弗瞑眩，厥疾弗瘳；247若跣弗视地，厥足用伤。”

“唯暨乃僚，罔不同心以匡乃辟，俾率先王，迪我高后，以康兆民。呜呼！钦予时命，其唯有终！”

3.说复于王曰：“唯木从绳则正，后从谏则圣。后克圣，臣不命其承，畴敢不祗若王之休命？”

说命中

唯说命总百官，乃进于王曰：“呜呼！明王奉若天道，建邦设都，树后王君公，承以大夫师长，不唯逸豫，唯以乱民248。唯天聪明，唯圣时宪，唯臣钦若，唯民从乂。唯口起羞，唯249甲胄起戎，唯衣裳在笥，唯干戈省厥躬，王唯戒兹！允兹克明，乃罔不休。”

“唯治乱在庶官。官不及私昵，唯其能；爵罔及恶德，唯其贤250。虑善以动，动唯厥时。有其善，丧厥善；矜其能，丧厥功。251唯事事，乃其有备，有备无患。无启宠纳侮，无耻过作非。唯厥攸居，政事唯醇。黩与祭祀，时谓弗钦。礼烦则乱，事神则难。”

2.王曰：“旨哉，说！乃言唯服。乃不良于言，予罔闻于行。”说拜稽首，曰：“非知之艰，行之维艰252。王忱不艰，允协于先王成德；唯说不言，有厥咎。”

说命下

1.王曰：“来，汝说！台小子旧学于甘盘，既乃遁与荒野，入宅于河，自河徂亳，暨厥终罔显。尔唯训于朕志，若作酒醴，尔唯麴蘖；若作和羹，尔唯盐梅。253尔交修予，罔予弃；予唯克迈乃训。”

说曰：“王！人求多闻，时唯建事。学于古训乃有获；事不师古，以克永世，匪说攸闻。唯学逊志，务时敏，厥修乃来。允怀于兹，道积于厥躬。唯教学半254，念终始典于学，厥德修罔觉。监于先王成宪，其用无愆。唯说式克钦承，旁招俊乂，列于庶位。”

2.王曰：“呜呼，说！四海之内咸仰朕德，时乃风。股肱唯人，良臣唯圣。昔先正保衡作我先王，乃曰：‘予弗克俾厥后唯尧舜，其心愧耻，若挞于市。255’一夫不获，则曰：‘时予之辜。’佑我烈祖，格于皇天。尔尚明保予，罔俾阿衡256专美有商。唯后非贤不乂，唯贤非后不食。其尔克绍乃辟于先王，永绥民。”说拜稽首，曰：“敢对扬天子之休命！”

[《商书》（八），古文《尚书》]