---
---
---
title: 五子之歌
---




1.太康219尸位，以逸豫灭厥德，黎民咸贰。乃盘游无度，畋于有洛之表，十旬弗反。有穷后羿因民弗忍，距于河220。厥弟五人御其母以从，徯于洛之汭。五子咸怨，述大禹221之戒以作歌。

2.其一曰：“皇祖有训：民可近，不可下。222民唯邦本，本固邦宁。223予视天下，愚夫愚妇一能胜予。一人三失，怨岂在明？不见是图。224予临兆民，檁乎若朽索之驭六马；为人上者，奈何不敬？”

其二曰：“训有之：内作色荒，外作禽荒，甘酒嗜音，峻宇雕墙。有一于此，未或不亡。”225

其三曰：“唯彼陶唐226，有此冀方。今失厥道，乱其纪纲。乃厎灭亡。”

其四曰：“明明我祖，万邦之君。有典有则，贻厥子孙。关石和钧，王府则有。荒坠厥绪，覆宗绝祀。”

其五曰：“呜呼曷归？予怀之悲。万姓仇予，予将畴依？郁陶乎予心，颜厚有忸怩。弗慎厥德，虽悔可追？”227

[《夏书》（三），古文《尚书》]