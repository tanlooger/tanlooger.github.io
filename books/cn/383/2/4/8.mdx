---
---
---
title: 八、中庸作为理想的人格及孔子鄙夷的几种人
---




中庸之人

子曰：“乡愿，德之贼也。”382

子在陈（孔子在陈国游学，决定回到鲁国编撰教书），曰：“归欤！归欤！吾党之小子狂简，斐然成章。”

子贡问师与商也孰贤。子曰：“师也过，商也不及。”曰：“然则师愈欤？”子曰：“过犹不及。”

子谓子夏曰：“汝为君子儒！无为小人儒！”

子曰：“先进于礼乐，野人也；后进于礼乐，君子也。如用之，则吾从先进。”

孔子憎恶的几类人

子曰：“古者民有三疾，今也或是之亡也。古之狂也肆，今之狂也荡；古之矜也廉，今之矜也忿戾；古之愚也直，今之愚也诈而已矣。”

子贡曰：“君子亦有恶乎？”子曰：“有恶：恶称人之恶者，恶居下流而讪上者，恶勇而无礼者，恶果敢而窒者。”曰：“赐也亦有恶乎？”“恶徼以为知者，恶不孙以为勇者，恶讦以为直者。”

子曰：“狂而不直，侗而不愿，悾而不信，吾不知之矣。”

子曰：“色厉而内荏，譬诸小人，其犹穿窬之盗也欤？”

子曰：“唯女子与小人为难养也，近之不孙，远之则怨。”

子曰：“巧言令色，鲜矣仁。”

子曰：“君子不以辞尽人，故天下有道，则行有枝叶。天下无道，则辞有枝叶。”（《礼记》第三十二）