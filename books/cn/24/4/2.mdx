---
---
---
title: 后妃下
---

张皇后 章敬吴太后 贞懿独孤皇后 睿真沈太后 昭德王皇后 韦贤妃庄宪 王皇后 懿安郭太后 孝明郑太后 恭僖王太后 贞献萧太后 宣懿韦太后尚宫宋 若昭 郭贵妃 王贤妃 元昭晁太后 惠安王太后 郭淑妃 恭宪王太后何皇后

肃宗废后庶人张氏，邓州向城人，家徙新丰。祖母窦，昭成皇后女弟也。玄宗 幼失昭成，母视姨，鞠爱笃备。帝即位，封邓国夫人，亲宠无比。五息子，曰去惑、 去疑、去奢、去逸、去盈，皆显官。去盈尚常芬公主。去逸生后。

肃宗为忠王时，纳韦元珪女为孺人。既建太子，以孺人为妃，后为良娣。妃兄 坚为李林甫构死，太子惧，请与妃绝，毁服幽禁中。安禄山反，陷於贼，至德中薨。

始，妃既绝，良娣得专侍太子，慧中而辩，能迎意傅合。玄宗西幸，娣与太子 从，度渭，民鄣道乞留复长安，太子不听。中人李辅国密启，娣又赞其谋，遂定计 北趣灵武。时军卫单寡，夕次，娣必寝前，太子曰：“暮夜可虞，且捍贼非妇人事， 宜少戒。”对曰：“方多事，若仓卒，妾自当之，殿下可徐为计。”驻灵武，产子 三日，起缝战士衣，太子敕止，对曰：“今岂自养时邪？”乾元初，册拜淑妃，赠 其父尚书左仆射，姊妹皆封号，弟清、潜尚大宁、延和二郡主。遂立为皇后，诏内 外命妇悉朝光顺门。

后能牢宠，稍稍豫政事，与李辅国相助，多以私谒桡权。亲蚕苑中，群命妇相 礼，仪物甚盛。二年，群臣上帝尊号，后亦讽群臣尊己号“翊圣”，帝问李揆，揆 争不可。会月蚀，帝以咎在后宫，乃止。又与辅国谋徙上皇西内。端午日，帝召见 山人李唐，帝方拥幼女，顾唐曰：“我念之，无怪也。”唐曰：“太上皇今日亦当 念陛下。”帝泫然涕下，而内制於后，卒不敢谒西宫。帝不豫，后自箴血写佛书以 示诚。

初，建宁王倓数短后於帝，上皇在蜀，以七宝鞍赐后，而李泌请分以赏战士， 倓助泌请，故后怨，卒被谮死。繇是太子深畏，事后谨甚。后犹欲危之，然以子〓 早世而侗幼，故太子得无患。宝应元年，帝大渐，后与内官硃辉光等谋立越王系， 而李辅国、程元振以兵卫太子，幽后别殿。代宗已立，群臣白帝请废为庶人，杀之。 清、潜与舅窦履信皆流放，支党伏诛。

肃宗章敬皇后吴氏，濮州濮阳人。父令珪，以郫丞坐事死，故后幼入掖廷。

肃宗在东宫，宰相李林甫阴构不测，太子内忧，鬓发班秃。后入谒，玄宗见不 悦，因幸其宫，顾廷宇不汛扫，乐器尘蠹，左右无嫔侍，帝愀然谓高力士曰：“儿 居处乃尔，将军叵使我知乎？”诏选京兆良家子五人虞侍太子，力士曰；“京兆料 择，人得以藉口，不如取掖廷衣冠子，可乎？”诏可。得三人，而后在中，因蒙幸。 忽寝厌不寤，太子问之，辞曰：“梦神降我，介而剑，决我胁以入，殆不能堪。” 烛至，其文尚隐然。生代宗，为嫡皇孙。生之三日，帝临澡之。孙体挛弱，负姆嫌 陋，更取他宫儿以进，帝视之不乐，姆叩头言非是。帝曰：“非尔所知，趣取儿来！” 於是见嫡孙，帝大喜，向日视之，曰：“福过其父。”帝还，尽留内乐宴具，顾力 士曰：“可与太子饮，一日见三天子，乐哉！”

后性谦柔，太子礼之甚渥，年十八薨。代宗即位，群臣请以后祔肃宗庙，乃追 尊为皇后，上谥，合葬建陵。启故窆，貌泽若生，衣皆赭色，见者叹异，谓有圣子 之符云。

代宗贞懿皇后独孤氏，失其何所人。父颖，左威卫录事参军。

天宝中，帝为广平王，时贵妃杨氏外家贵冠戚里，秘书少监崔峋妻韩国夫人以 其女女皇孙为妃。妃生子偲，所谓召王者。妃倚母家，颇骑媢。诸杨诛，礼浸薄， 及薨，后以姝艳进，居常专夜。王即位，册贵妃，生韩王回、华阳公主。

大历十年薨，追号为皇后，上谥。帝悼思不已，故殡内殿，累年不外葬。后三 年，始诏於都左治陵，欲朝夕望见之。补阙姚南仲谏而止，乃葬庄陵。诏宰相常衮 为哀册，帝於后厚，故送终华广，务称其情，衮极道凄婉，以中帝意。又诏群臣为 挽辞，帝择其尤悲者令歌之。

初，后爱遇第一，官其宗叔卓少府监，兄良佐太子中允。

代宗睿真皇后沈氏，吴兴人。开元末，以良家子入东宫，太子以赐广平王，实 生德宗。

天宝乱，贼囚后东都掖廷。王入洛，复留宫中。时方北讨，未及归长安，而河 南为史思明所没，遂失后所在。代宗立，以德宗为皇太子，诏访后在亡，不能得。

德宗即位，乃先下诏赠后曾祖士衡太保，祖介福太傅，父易直太师，弟易良司 空，易直子震太尉。一日封拜百二十七人，诏制皆锦翠池饰，以厩马负载赐其家。 易良妻崔入谒，帝易服，召王、韦美人出拜，诏崔勿答。

建中元年，乃具册前上皇太后尊号，帝供张含元殿，具衮冕，出自左序，立东 方，群臣在位，帝再拜奉册，欷歔感咽，左右皆泣。於是中书舍人高参上议：“汉 文帝即位，遣薄昭迎太后於代。今宜用汉故事，令有司择日分遣诸沈行州县物色咨 访，以述宣皇帝孝思意，冀上天降休，灵命允答。须审知皇太后行在，然后遣大臣 备法驾奉迎。”帝乃以睦王述为奉迎使，工部尚书乔琳副之，昇平公主侍起居，使 者分行天下。

故中官高力士女颇能言禁中事，与女官李真一尝从后游。李见高，疑问之，含 糊不坚，而年状差似后。又后尝削脯哺帝，伤左指，高亦尝剖瓜伤指。是时宫中无 识后者。於是迎还上阳宫，驰以闻。帝喜，群臣皆贺。力士子知非是，具言其情， 诏贷之。帝谓左右：“吾宁受百罔，冀一得真。”於是自谓太后者数矣，及索验左， 皆辞穷，终帝世无闻焉。贞元七年，诏赠外高祖琳为司徒，封徐国公，为立五庙， 以琳为始祖，诏族子房为金吾将军，奉其祀。

宪宗即位，有司建言：“皇太后沈氏厌代二十有七年，大行皇帝至孝，哀思罔 极，建中时，发明诏，遣使者奉迎，凡舟车所至罔不逮，岁推月迁，参访理绝。请 因大行皇帝启殡，诏群臣为皇太后发哀肃章内殿，中人奉廞衣置幄坐，宫中朝夕上 食，告天地宗庙，上太皇太后谥册，作神主祔代宗庙，备法驾，奉袆衣，纳於元陵 祠至。”诏曰“可”。

德宗昭德皇后王氏，本仕家，失其谱系。帝为鲁王时纳为嫔，生顺宗，尤见宠 礼。既即位，册号淑妃，赠其父遇扬州大都督，子姓姻出悉得官。

贞元三年，妃久疾，帝念之，遂立为皇后。册礼方讫而后崩，群臣大临三日， 帝七日释服。将葬，后母郕国郑夫人请设奠，有诏祭物无用寓，欲祭听之。於是宗 室王、大臣李晟浑瑊等皆祭，自发涂日日奠，终发引乃止。葬靖陵，置令丞如它陵 台。立庙，奏《坤元之舞》。敕宰相张延赏、柳浑等制乐曲，帝嫌文不工；李纾上 谥册曰“大行皇后”，帝又谓不典。并诏翰林学士吴通玄改撰，册曰“咨后王氏”。 然议者谓岑文本所上文德皇后册言“皇后长孙氏”为得礼。永贞元年，改祔崇陵。

德宗贤妃韦氏，戚里旧族也。祖濯，尚定安公主。初为良娣，德宗贞元四年， 册拜贤妃。宫壶事无不听，而性敏淑，言动皆有绳矩，帝宠重之，后宫莫不师其行。 帝崩，自表留奉崇陵园。元和四年薨。

顺宗庄宪皇后王氏，琅邪人。祖难得，有功名於世。代宗时，后以良家选入宫， 为才人。顺宗在籓，帝以才人幼，故赐之，为王孺人，是生宪宗。王在东宫，册为 良娣。后性仁顺，宫中化其德，莫不柔雍。顺宗即位，疾已绵顿，后侍医药不少怠。 将立后，会病棘而止。宪宗内禅，尊为太上皇后。元和元年，乃上尊号曰皇太后。

后谨畏，深抑外家，无豪丝假贷，训厉内职，有古后妃风。十一年崩，年五十 四。遗令曰：“皇太后敬问具位。万物之理，必归於有极，未亡人婴霜露疾，日以 衰顿，幸终天年，得奉陵寝，志愿获矣，其何所哀。易月之典，古今所共。皇帝宜 三日听政，服二十七日释。天下吏民，令到临三日止。宫中非朝暮临，无辄哭。无 禁昏嫁、祠祀、饮食酒肉。已释服，听举乐。侍医无加罪。陪祔如旧制。”有司上 谥，葬丰陵。

宪宗懿女皇后郭氏，汾阳王子仪之孙。父暧，尚昇平公主，实生后。宪宗为广 陵王，娉以为妃。顺宗以其家有大功烈，而母素贵，故礼之异诸妇，是生穆宗。元 和元年，进册贵妃。八年，群臣三请立为后，帝以岁子午忌，又是时后廷多嬖艳， 恐后得尊位，钳掣不得肆，故章报闻罢。

穆宗嗣位，上尊号皇太后，赠暧太尉，母齐国大长公主，擢兄钊刑部尚书，鏦〗 金吾大将军。后移御兴庆宫，凡朔望三朝，帝率百官诣宫门为寿。或岁时庆问燕飨， 后宫戚里内外妇，车骑骈壅，环佩之声满宫。帝亦豪矜，朝夕供御，务华衍侈大称 后意。后尝幸骊山，登览裴回，诏景王督禁甲从，帝自到昭应奉迎，留帐饮数日还。 帝崩，中人有为后谋称制者，后怒曰：“吾效武氏邪？今太子虽幼，尚可选重德为 辅，吾何与外事哉？”

敬宗立，号太皇太后。宝历仓卒，后召江王嗣皇帝位，是为文宗。文宗性谨孝， 事后有礼，凡羞果鲜珍及四方奇奉，必先献宗庙、三宫，而后御之。

武宗喜畋游，角武抃，择五坊小儿得出入禁中。它日问后起居，从容请曰： “如何可为盛天子？”后曰：“谏巨章疏宜审览，度可用用之，有不可，以询宰相。 毋拒直言，勿纳偏言，以忠良为腹心，此盛天子也。”帝再拜，还索谏章阅之，往 往道游猎事，自是畋幸稀，小儿武抃等不复横赐矣。

宣宗立，於后，诸子也，而母郑，故侍儿，有曩怨。帝奉养礼稍薄，后郁郁不 聊，与一二侍人登勤政楼，将自陨，左右共持之。帝闻不喜，是夕后暴崩。有司上 尊谥，葬景陵外园。太常官王暤请后合葬景陵，以主祔宪宗室，帝不悦，令宰相白 敏中让之。暤曰：“后乃宪宗东宫元妃，事顺宗为妇，历五朝母天下，不容有异论。” 敏中亦怒，周墀又责谓，暤终不桡，墀曰：“皋信孤直。”俄贬暤句容令。懿宗 咸通中，暤还为礼官，申抗前论，乃诏后主祔於庙。

宪宗孝明皇后郑氏，丹杨人，或言本尔硃氏。元和初，李锜反，有相者言后当 生天子。锜闻，纳为侍人。锜诛，没入掖廷，侍懿安后。宪宗幸之，生宣宗。宣宗 为光王，后为王太妃。及即位，尊为皇太后。太后不肯别处，故帝奉养大明宫，朝 夕躬省候焉。懿宗立，尊后为太皇太后。咸通三年，帝奉后宴三殿，命翰林学士侍 立结绮楼下。六年崩，移仗西内，上谥册，葬景陵旁园。

穆宗恭僖皇后王氏，越州人，本仕家子。幼得侍帝东宫，生敬宗。长庆时，册 为妃。敬宗立，上尊号为皇太后，赠后父绍卿司空，母张追封赵国夫人。文宗时， 称宝历太后。大和五年，宰相建白以太皇太后与宝历太后称号未辨，前代诏令不敢 斥言，皆以宫为称，今宝历太后居义安殿，宜曰义安太后。诏可。会昌五年崩，有 司上谥，葬光陵东园。

穆宗贞献皇后萧氏，闽人也。穆宗为建安王，后得侍，生文宗。文宗立，上尊 号曰皇太后。

初，后去家入长安，不复知家存亡，惟记有弟，帝为访之。俄有男子萧洪因后 姊婿吕璋白见之，太后谓得真弟，悲不自胜。帝拜洪金吾将军，出为河阳三城节度 使，稍徙坊。始，节度自神策出者，举军为辨装，因三倍取偿。洪所代未及偿而死， 军中并责偿於洪，洪不许，左军中尉仇士良憾之。会闽有男子萧本又称太后弟，士 良以闻，自坊召洪下狱按治，洪乃代人，诏流驩州，不半道，赐死。擢本赞善大夫， 宠赠三世，帝以为真，不淹旬，赐累钜万。然太后真弟庸软莫能自达，本绐得其家 系，士良主之，遂听不疑。历卫尉卿、金吾将军。会福建观察使唐扶上言，泉州男 子萧弘自言太后弟，御史台参治非是，昭义刘从谏又为言，请与本辨，有诏三司高 元裕、孙简、崔郇杂问，乃皆妄。本流爱州，弘儋州，而太后终不获弟。

初，大和中，懿安太后居兴庆宫，宝历太后居义安殿，后居大内，号“三宫太 后”。帝每五日问安及岁时庆谒，率繇复道至南内，群臣及命妇诣宫门候起居。有 司献四时新物送三宫，亦称赐，帝曰：“上三宫，何可言赐？”遽索笔灭“赐”为 “奉”。开成中，正月望夜，帝御咸泰殿，大然镫作乐，迎三宫太后，奉觞进寿， 礼如家人，诸王、公主皆得侍。

武宗时，徙积庆殿，又号积庆太后。大中元年崩，上今谥。

穆宗宣懿皇后韦氏，失其先世。穆宗为太子，后得侍，生武宗。长庆时，册为 妃。

武宗立，妃已亡，追册为皇太后，上尊谥，又封后二女弟为夫人。有司奏： “太后陵宜别制号。”帝乃名所葬园曰福陵。既又问宰相：“葬从光陵与但祔庙孰 安？”奏言：“神道安於静，光陵因山为固，且二十年，不可更穿。福陵崇筑已有 所，当遂就。臣等请奉主祔穆宗庙便。”帝乃下诏：“朕因诞日展礼於太皇太后， 谓朕曰：‘天子之孝，莫大於承续。’今穆宗皇帝虚合享之位，而宣懿太后实生嗣 君，当以祔庙。”繇是奉后合食穆宗室。

尚宫宋若昭，贝州清阳人，世以儒闻。父廷芬，能辞章，生五女，皆警慧，善 属文。长若莘，次若昭、若伦、若宪、若荀。莘、昭文尤高。皆性素洁，鄙薰泽靓 妆，不愿归人，欲以学名家，家亦不欲与寒乡凡裔为姻对，听其学。若莘诲诸妹如 严师，著《女论语》十篇，大抵准《论语》，以韦宣文君代孔子，曹大家等为颜、 冉，推明妇道所宜。若昭又为传申释之。

贞元中，昭义节度使李抱真表其才，德宗召入禁中，试文章，并问经史大谊， 帝咨美，悉留宫中。帝能诗，每与侍臣赓和，五人者皆预，凡进御，未尝不蒙赏。 又高其风操，不以妾侍命之，呼学士。擢其父饶州司马、习艺馆内教，赐第一区， 加谷帛。

元和末，若莘卒，赠河内郡君。自贞元七年，秘禁图籍，诏若莘总领，穆宗以 若昭尤通练，拜尚宫，嗣若莘所职。历宪、穆、敬三朝，皆呼先生，后妃与诸王、 主率以师礼见。宝历初卒，赠梁国夫人，以卤簿葬。

若宪代司秘书，文宗尚学，以若宪善属辞，粹论议，尤礼之。大和中，李训、 郑注用事，恶宰相李宗闵，谮言因驸马都尉沈〓厚赂若宪求执政。帝怒，幽若宪外 第，赐死，家属徙岭南。训、注败，帝悟其谗，追恨之。

若伦、若荀早卒。廷芬男独愚不可教，为民终身。

敬宗贵妃郭氏，右威卫将军义之子，失义何所人。长庆时，后以容选入太子宫。 太子即位，为才人，生晋王普。帝以早得子，又淑丽冠后廷，故宠异之。逾年，为 贵妃，赠义礼部尚书，兄环少府少监，赐大第。文宗立，爱晋王若己子，待妃礼不 衰。亡其薨年。

武宗贤妃王氏，邯郸人，失其世。年十三，善歌舞，得入宫中。穆宗以赐颍王。 性机悟。开成末，王嗣帝位，妃阴为助画，故进号才人，遂有宠。状纤颀，颇类帝。 每畋苑中，才人必从，袍而骑，校服光侈，略同至尊，相与驰出入，观者莫知孰为 帝也。帝欲立为后，宰相李德裕曰：“才人无子，且家不素显，恐诒天下议。”乃 止。

帝稍惑方士说，欲饵药长年，后寝不豫。才人每谓亲近曰：“陛下日燎丹，言 我取不死。肤泽消槁，吾独忧之。”俄而疾侵，才人侍左右，帝熟视曰：“吾气奄 奄，情虑耗尽，顾与汝辞。”答曰：“陛下大福未艾，安语不祥？”帝曰：“脱如 我言，奈何？”对曰：“陛下万岁后，妾得以殉。”帝不复言。及大渐，才人悉取 所常贮散遗宫中，审帝已崩，即自经幄下。当时嫔媛虽常妒才人专上者，返皆义才 人，为之感动。宣宗即位，嘉其节，赠贤妃，葬端陵之柏城。

宣宗元昭皇后晁氏，不详其世。少入邸，最见宠答。及即位，以为美人。大中 中薨，赠昭容，诏翰林学士萧寘铭其窆，具载生郓王、万寿公主。后夔、昭等五王 居内院，而郓独出阁。及即位，是为懿宗。外颇疑帝非长。寘出铭辞以示外廷，乃 解。帝追册昭容为皇太后，上尊谥，诏后二等以上亲悉官之，配主宣宗庙，自建陵 曰庆陵，置宫寝。

懿宗惠安皇后王氏，亦失所来。咸通中，册号贵妃，生普王。七年薨。十四年， 王即位，是为僖宗。追尊皇太后，册上谥号，祔主懿宗庙，即其园为寿陵。后属缌 以上，帝悉官之。

懿宗淑妃郭氏，幼入郓王邸。宣宗在位，春秋高，恶人言立太子事。王以嫡长 居外宫，心常忧惴。妃护侍左右，慰安起居，终得无恙。生女未能言，忽曰：“得 活。”王惊异之。及即位，以妃为美人，进拜淑妃。

女为同昌公主，下嫁韦保衡。保衡处内宅，妃以主故，出入娱饮不禁，是时哗 言与保衡乱，莫得其端。僖宗立，保衡缘它罪为人所发，且污旧谤，卒贬死。妃犹 处禁中。黄巢之难，天子出蜀仓卒，妃不及从，遂流落闾里，不知所终。

懿宗恭宪皇后王氏，其出至微。咸通中，列后廷，得幸，生寿王而卒。王立， 是为昭宗，追号皇太后，上谥，祔主懿宗室，即故葬号安陵，召后弟〓官之。

景福初，〓位任浸重，帝亦以外家倚之，为中尉杨复恭所媢，表为黔南节度使。 〓之镇，道吉柏江，复恭密喻杨守亮覆其家。

昭宗皇后何氏，梓州人，系族不显。帝为寿王，后得侍，婉丽多智，恩答厚甚。 既即位，号淑妃。从狩华州，诏册为皇后。

光化三年，帝猎夜归，后遣德王还邸，遇刘季述，留王紫廷院。明日，季述等 挟王陈兵召百官，胁帝内禅。后恐贼臣加害天子，即取玺授季述，与帝同幽东宫。 贼平，反正。

天复中，从帝驻凤翔，李茂贞请帝劳军，不得已，后从御南楼。会硃全忠逼帝 东迁，后谓帝曰：“此后大家夫妇委身贼手矣！”涕数行下。帝奔播既屡，威柄尽 丧，左右皆悍逆庸奴，后侍膳服，无须臾去侧。至洛，帝忧，忽忽与后相视无死所。 已而遇弑。

哀帝即位，尊为皇太后，宫中不敢哭，徙居积善宫，号积善太后。帝将禅天下， 后亦遇害。初，蒋玄晖为全忠邀九锡，入喻，后度不免，见玄晖垂泣祈哀，以母子 托命。宣徽使赵殷衡谮於全忠曰：“玄晖等铭石像瘗积善宫，将复唐。”全忠怒， 遂遣缢后，以丑名加之，废为庶人。

肃宗废后庶人张氏，是邓州向城县人，其后徙家于新丰。其祖母窦氏，是昭成皇后的妹妹。玄宗自幼失去昭成母后，视姨如母，极为敬爱。玄宗即位之后，封窦氏为邓国夫人，其亲宠无人可比。其五子名为去惑、去疑、去奢、去逸、去盈，皆至显要官位。去盈娶常芬公主为妻。去逸为张后之父。

肃宗为忠王之时，娶韦元王圭之女为孺人。立为皇太子之后，以韦孺人为王妃，以张后为良娣。后来因韦妃之兄韦坚被李林甫陷害致死，太子奏请与韦妃绝亲，毁其服幽居于禁中。安禄山造反后，韦妃陷入贼中，于至德年间逝世。

起初，韦妃既已绝亲，张良娣得以专侍太子，她聪慧而善辩，能曲意迎合上意。玄宗西巡时，张良娣与太子随同前往，车驾渡过渭水时，百姓拦路请求留下太子收复长安，太子不听。中官李辅国密告太子请留，良娣也赞成其谋，便定计北趋灵武。当时军队卫士单寡，每逢晚上住宿，良娣必定寝于其前，太子说：“夜间怕出意外，况且捍御贼寇并非妇人之事，应当小心在意。”她回答说：“目前正是多事之秋，如事出仓卒，妾自当之，殿下便可从容脱身。”驻军于灵武时，临产生子，三天之后就起身缝制战士衣装，太子下令制止，她回答说：“如今岂是调养自己的时候？”乾元初年，她被册拜为淑妃，并赠予其父尚书左仆射之职，其姐妹全都赐予封号，其弟张清、张潜娶大宁、延和二郡主为妻。随即册立为皇后，下诏内外命妇全都朝见皇后于光顺门。

张后善于笼络人心，渐渐参预政事，与太监李辅国互为援助，常以私恩请谒干扰政务。还举行亲蚕礼于苑中，与群命妇相见，礼仪法物极盛。乾元二年(761)，群臣加上肃宗尊号，张后也暗示群臣尊崇自己号为“翊圣”，肃宗问李揆，李揆固争不能这样。恰遇月食发生，肃宗认为咎在后宫，便停办加封皇后称号之事。又与李辅国谋议迁徙上皇居于西内。清明节时，肃宗召见山人李唐，当时肃宗正抱着幼女，对李唐说：“我太想她，请别怪罪。”李唐说：“太上皇今天也想念陛下。”肃宗听罢潸然泪下，但因受制于张后，结果仍不敢前去西宫谒见。后来肃宗生病，张后亲自用针刺血书写佛经以表示诚意。

起初，太子之弟建宁王李倓多次向肃宗申诉张后的过失，太上皇在蜀地，将七宝雕鞍赐予张后，而李泌奏请分割其物以赏赐战士，李亻炎赞同其请，因此遭到张后怨恨，结果遭受诬陷而死。因此太子深为恐惧，侍奉张后非常谨慎。张后仍想危害太子，但因亲生之子李亻召早逝，李侗又太幼小，因此太子之位未动。宝应元年(726)，肃宗病势加重，张后便与宦官朱辉等人谋议拥立越王李系为帝，而宦官李辅国、程元振却率兵护卫太子入宫，将张后幽禁于别殿。代宗即位之后，群臣奏请皇上将张后废为庶人，随即被杀。张清、张潜及其舅窦履信全被流放外地，张后党羽尽遭诛死。

宪宗懿安皇后郭氏，是汾阳王郭子仪的孙女。其父郭暧，娶升平公主为妻，而生郭后。宪宗受封广陵王时，娶郭氏为其王妃。顺宗因其娘家为唐室建有大功，而其母向来贵盛，以故其礼数不同于诸妇。她生下穆宗。元和元年(806)，进封为贵妃。元和八年(813)，群臣多次奏请册立郭氏为后，宪宗因来年有子午之忌，而且当时后宫嬖幸之女尚多，担心郭氏既得尊位，会受她钳制掣肘而不能肆意寻欢作乐，以故不予册封。

穆宗即位之后，加上尊号为皇太后，赠予其父郭暧为太尉，其母为齐国大长公主，提拔其兄郭钊为刑部尚书，郭钅从为金吾大将军。郭太后移居于兴庆宫，穆宗每逢朔望参见，三朝庆贺时，亲率百官前往宫门拜寿。每逢岁时庆问宴飨之时，后宫亲属内外命妇，车骑填塞宫门，环佩之声满宫。穆宗性情亦颇为豪奢，朝夕供奉，务求豪华盛大以合郭太后之意。太后曾经临幸骊山，登临游览，穆宗命令景王督率禁军侍卫，并亲自前往昭应奉迎太后，中官有人为太后谋划临朝称制，太后发怒说：“要我仿效武氏吗？如今太子年虽幼小，仍可选择德高望重之臣为之辅佐，我何必参预外廷事务呢！”

敬宗即位后，尊她为太皇太后。宝历年间变起仓促，郭后召江王入宫即皇帝之位，他就是文宗。文宗性情恭谨孝顺，侍奉郭后极有礼貌，凡珍馐嘉果及四方进贡的奇巧之物，必定先行进献宗庙、三宫之后，方才自己享用。

武宗即位后，性喜行猎游宴，与武士角力，选择五坊小儿让其出入宫禁。有一天武宗问郭后起居之状，并从容请教说：“怎样做才能成为盛德天子呢？”郭后说：“谏臣所上章疏应当留心阅览，觉得可行的就采用，如有不妥之处，可以征询宰相的意见。不得拒受直言，不要听信谗言，要以忠良之士作为心腹。这样就能成为盛德天子。”武宗再拜致谢，还宫后索取大臣谏章阅览，多是劝谏游猎之事，从此后便很少出游行猎，五坊小儿与角力武士等人不再享受大量赏赐了。

其后宣宗即位，其母郑氏，本为郭后侍儿，与郭后本有宿怨。宣宗奉养之礼渐渐淡薄，郭后因此郁郁不乐，便与几名侍从登临勤政楼，准备跳楼自尽，左右侍从赶紧拦住。宣宗闻知此事很不高兴，这天晚上郭后突然去世。有关部门议定尊谥，安葬于景陵外园。太常官王白皋奏请将郭后合葬于景陵，以其神主礻付祭于宪宗庙室，宣宗不喜，命宰相白敏中责让王白皋。王白皋反驳说：“郭后本是宪宗在东宫时的元妃，作为儿媳侍奉顺宗，经历五朝皆为天下母后，不应再有异议。”敏中极为恼怒，周墀也加以指责，王白皋始终不肯屈从，周墀便说：“王白皋确是孤傲耿直。”不久即将王白皋贬职为句容县令。懿宗咸通年间王白皋还朝再任礼官，重申坚持先前的看法，终于使朝廷下诏将郭后神主礻付祭于太庙。

