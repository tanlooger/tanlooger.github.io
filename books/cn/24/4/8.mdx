---
---
---
title: 诸帝公主
---

世祖一女。

同安公主，高祖同母媦也。下嫁隋州刺史王裕。贞观时，以属尊进大长公主。 尝有疾，太宗躬省视，赐缣五百，姆侍皆有赉予。永徽初，赐实户三百。薨年八十 六。裕，隋司徒柬之子，终开府仪同三司。

高祖十九女。

长沙公主，下嫁冯少师。

襄阳公主，下嫁窦诞。

平阳昭公主，太穆皇后所生，下嫁柴绍。初，高祖兵兴，主居长安，绍曰： “尊公将以兵清京师，我欲往，恐不能偕，奈何？”主曰：“公行矣，我自为计。” 绍诡道走并州，主奔鄠，发家赀招南山亡命，得数百人以应帝。于是，名贼何潘仁 壁司竹园，杀行人，称总管，主遣家奴马三宝喻降之，共攻鄠阝。别部贼李仲文、 向善志、丘师利等各持所领会戏下，因略地盩厔、武功、始平，下之。乃申法誓众， 禁剽夺，远近咸附，勒兵七万，威振关中。帝度河，绍以数百骑并南山来迎，主引 精兵万人与秦王会渭北。绍及主对置幕府，分定京师，号“娘子军”。帝即位，以 功给赉不涯。武德六年薨，葬加前后部羽葆、鼓吹、大路、麾幢、虎贲、甲卒、班 剑。太常议：“妇人葬，古无鼓吹。”帝不从，曰：“鼓吹，军乐也。往者主身执 金鼓，参佐命，于古有邪？宜用之。”

高密公主，下嫁长孙孝政，又嫁段纶。纶，隋兵部尚书文振子，为工部尚书、 杞国公。永徽六年主薨，遗命：“吾葬必令墓东向，以望献陵，冀不忘孝也。”

长广公主，始封桂阳。下嫁赵慈景。慈景，陇西人，帝美其姿制，故妻之。帝 起兵，或劝亡去，对曰：“母以我为命，且安往？”吏捕系于狱。帝平京师，引拜 开化郡公，为相国府文学。进兵部侍郎。为华州刺史。讨尧君素战死、赠秦州刺史， 谥曰忠。公主更嫁杨师道。聪悟有思，工为诗，豪侈自肆，晚稍折节，以寿薨。

长沙公主，始封万春。下嫁豆卢宽子怀让。

房陵公主，始封永嘉。下嫁窦奉节，又嫁贺兰僧伽。

九江公主，下嫁执失思力。

庐陵公主，下嫁乔师望，为同州刺史。

南昌公主，下嫁苏勖。

安平公主，下嫁杨思敬。

淮南公主，下嫁封道言。

真定公主，下嫁崔恭礼。

衡阳公主，下嫁阿史那社尔。

丹阳公主，下嫁薛万彻。万彻蠢甚，公主羞，不与同席者数月。太宗闻，笑焉， 为置酒，悉召它婿与万彻从容语，握槊赌所佩刀，阳不胜，遂解赐之。主喜，命同 载以归。

临海公主，下嫁裴律师。

馆陶公主，下嫁崔宣庆。

安定公主，始封千金。下嫁温挺。挺死，又嫁郑敬玄。

常乐公主，下嫁赵瑰。生女，为周王妃，武后杀之。逐瑰括州刺史，徙寿州。 越王贞将举兵，遗瑰书假道，瑰将应之。主进使者曰：“为我谢王，与其进，不与 其退，。若诸王皆丈夫，不应掩久至是。我闻杨氏篡周，尉迟迥乃周出，犹能连突 厥，使天下响震，况诸王国懿亲，宗社所托，不舍生取义，尚何须邪？人臣同国患 为忠，不同为逆，王等勉之。”王败，周兴劾瑰与主连谋，皆被杀。

太宗二十一女。

襄城公主，下嫁萧锐。性孝睦，动循矩法，帝敕诸公主视为师式。有司告营别 第，辞曰：“妇事舅姑如父母，异宫则定省阙。”止葺故第，门列双戟而已。锐卒， 更嫁姜简。永徽二年薨，高宗举哀于命妇朝堂，遣工部侍郎丘行淹驰驿吊祭，陪葬 昭陵。丧次故城，帝登楼望哭以送柩。

汝南公主，蚤薨。

南平公主，下嫁王敬直，以累斥岭南，更嫁刘玄意。

遂安公主，下嫁窦逵。逵死，又嫁王大礼。

长乐公主，下嫁长孙冲。帝以长孙皇后所生，故敕有司装赍视长公主而倍之。 魏徵曰：“昔汉明帝封诸王曰：‘朕子安得同先帝子乎？’然则长公主者，尊公主 矣。制有等差，渠可越也？”帝以语后，后曰：“尝闻陛下厚礼徵而未知也，今闻 其言，乃纳主于义，社稷臣也。妾于陛下，夫妇之重，有所言，犹候颜色，况臣下 情隔礼殊，而敢犯严颜陈忠言哉！愿许之，与天下为公。”帝大悦，因请赍帛四十 匹、钱四十万即徵家赐之。

豫章公主，下嫁唐义识。

北景公主，始封巴陵。下嫁柴令武，坐与房遗爱谋反，同主赐死。显庆中追赠， 立庙于墓，四时祭以少牢。

普安公主，下嫁史仁表。

东阳公主，下嫁高履行。高宗即位，进为大长公主。韦正矩之诛，主坐婚家， 斥徙集州。又坐章怀太子累，夺邑封。以长孙无忌舅族也，故武后恶之，垂拱中， 并二子徙置巫州。

临川公主，韦贵妃所生。下嫁周道务。主工籀隶，能属文。高宗立，上《孝德 颂》，帝下诏褒答。永徽初，进长公主，恩赏卓异。永淳初薨。道务，殿中大监、 谯郡公范之子。初，道务孺褓时，以功臣子养宫中。范卒，还第，毁瘠如成人。复 内之，年十四乃得出。历营州都督，检校右骁卫将军。谥曰襄。

清河公主名敬，字德贤，下嫁程怀亮，薨麟德时，陪葬昭陵。怀亮，知节子也， 终宁远将军。

兰陵公主名淑，字丽贞，下嫁窦怀悊，薨显庆时。怀悊官兗州都督，太穆皇后 之族子。

晋安公主，下嫁韦思安，又嫁杨仁辂。

安康公主，下嫁独孤谋。

新兴公主，下嫁长孙曦。

城阳公主，下嫁杜荷，坐太子承乾事诛，又嫁薛瓘。初，主之婚，帝使卜之， 繇曰：“二火皆食，始同荣，末同戚，请昼昏则吉。”马周谏曰：“朝谒以朝，思 相戒也；讲习以昼，思相成也；燕饮以昃，思相欢也；婚合以夜，思相亲也。故上 下有成，内外有亲，动息有时，吉凶有仪。今先乱其始，不可为也。夫卜所以决疑， 若黩礼慢先，圣人所不用。”帝乃止。麟德初，瓘历左奉宸卫将军。主坐巫蛊，斥 瓘房州刺史，主从之官。咸亨中，主薨而瓘卒，双柩还京师。子顗，封河东县侯、 济州刺史。琅邪王冲起兵，顗与弟绍以所部庸、调作兵募士，且应之。冲败，杀都 吏以灭口。事泄，下狱俱死。

合浦公主，始封高阳。下嫁房玄龄子遗爱。主，帝所爱，故礼异它婿。主负所 爱而骄。房遗直以嫡当拜银青光禄大夫，让弟遗爱，帝不许。玄龄卒，主导遗爱异 赀，既而反谮之，遗直自言，帝痛让主，乃免。自是稍疏外，主怏怏。会御史劾盗， 得浮屠辩机金宝神枕，自言主所赐。初，浮屠庐主之封地，会主与遗爱猎，见而悦 之，具帐其庐，与之乱，更以二女子从遗爱，私饷亿计。至是，浮屠殊死，杀奴婢 十余。主益望，帝崩无哀容。又浮屠智勖迎占祸福，惠弘能视鬼，道士李晃高医， 皆私侍主。主使掖廷令陈玄运伺宫省禨祥，步星次。永徽中，与遗爱谋反，赐死。 显庆时追赠。

金山公主，蚤薨。

晋阳公主字明达，幼字兕子，文德皇后所生。未尝见喜愠色。帝有所怒责，必 伺颜徐徐辩解，故省中多蒙其惠，莫不誉爱。后崩，时主始孩，不之识；及五岁， 经后所游地，哀不自胜。帝诸子，唯晋王及主最少，故亲畜之。王每出閤，主送至 虔化门；泣而别。王胜衣，班于朝，主泣曰：“兄今与群臣同列，不得在内乎？” 帝亦为流涕。主临帝飞白书，下不能辨。薨年十二。帝阅三旬不常膳，日数十哀， 因以癯羸。群臣进勉，帝曰：“朕渠不知悲爱无益？而不能已，我亦不知其所以然。” 因诏有司簿主汤沐余赀，营佛祠墓侧。

常山公主，未及下嫁，薨显庆时。

新城公主，晋阳母弟也。下嫁长孙诠，诠以罪徙巂州。更嫁韦正矩，为奉冕大 夫，遇主不以礼。俄而主暴薨，高宗诏三司杂治，正矩不能辩，伏诛。以皇后礼葬 昭陵旁。

高宗三女。

义阳公主，萧淑妃所生，下嫁权毅。

高安公主，义阳母弟也。始封宣城。下嫁颍州刺史王勖。天授中，勖为武后所 诛。神龙初，进册长公主，实封千户，开府置官属。睿宗立，增户千。薨开元时， 玄宗哭于晖政门，遣大鸿胪持节赴吊，京兆尹摄鸿胪护丧事。

太平公主，则天皇后所生，后爱之倾诸女。荣国夫人死，后丐主为道士，以幸 冥福。仪凤中，吐蕃请主下嫁，后不欲弃之夷，乃真筑宫，如方士薰戒，以拒和亲 事。久之，主衣紫袍玉带，折上巾，具纷砺，歌舞帝前。帝及后大笑曰：“儿不为 武官，何遽尔？”主曰：“以赐驸马可乎？”帝识其意，择薛绍尚之。假万年县为 婚馆，门隘不能容翟车，有司毁垣以入，自兴安门设燎相属，道樾为枯。绍死，更 嫁武承嗣，会承嗣小疾，罢昏。后杀武攸暨妻，以配主。主方额广颐，多阴谋，后 常谓“类我”。而主内与谋，外检畏，终后世无它訾。

永淳之前，亲王食实户八百，增至千辄止；公主不过三百，而主独加户五十。 及圣历时，进及三千户。预诛二张功，增号镇国，与相王均封五千，而薛、武二家 女皆食实封。主与相王卫王成王、长宁安乐二公主给卫士，环第十步一区，持兵呵 卫，僭肖宫省。神龙时，与长宁、安乐、宜城、新都、定安、金城凡七公主，皆开 府置官属，视亲王。安乐户至三千，长宁二千五百，府不置长史。宜城、定安非韦 后所生，户止二千。主三子：崇简、崇敏、崇行，皆拜三品。

韦后、上官昭容用事，自以谋出主下远甚，惮之。主亦自以轧而可胜，故益横。 于是推进天下士，谓儒者多窭狭，厚持金帛谢之，以动大议，远近翕然响之。

玄宗将诛韦氏，主与秘计，遣子崇简从。事定，将立相王，未有以发其端者。 主顾温王乃儿子，可劫以为功，乃入见王曰：“天下事归相王，此非儿所坐。”乃 掖王下，取乘舆服进睿宗。睿宗即位，主权由此震天下，加实封至万户，三子封王， 余皆祭酒、九卿。主每奏事，漏数徙乃得退，所言皆从。有所论荐，或自寒冗躐进 至侍从，旋踵将相。朝廷大政事非关决不下，闻不朝，则宰相就第咨判，天子殆画 可而已。主侍武后久，善策人主微指，先事逢合，无不中。田园遍近甸，皆上腴。 吴、蜀、岭峤市作器用，州县护送，道相望也。天下珍滋谲怪充于家，供帐声伎与 天子等。侍儿曳纨谷者数百，奴伯妪监千人，陇右牧马至万匹。

长安浮屠慧范畜赀千万，谐结权近，本善张易之。及易之诛，或言其豫谋者， 于是封上庸郡公，月给奉稍。主乳媪与通，奏擢三品御史大夫。御史魏传弓劾其奸 赃四十万，请论死。中宗欲赦之，进曰：“刑赏，国大事，陛下赏已妄加矣，又欲 废刑，天下其谓何？”帝不得已，削银青阶。大夫薛谦光劾慧范不法，不可贷，主 为申理，故谦光等反得罪。

玄宗以太子监国，使宋王、岐王总禁兵。主恚权分，乘辇至光范门，召宰相白 废太子。于是宋璟、姚元之不悦，请出主东都，帝不许，诏主居蒲州。主大望，太 子惧，奏斥璟、元之以销戢怨嫌。监察御史慕容珣复劾慧范事，帝疑珣离间骨肉， 贬密州司马。主居外四月，太子表追还京师。

时宰相七人，五出主门下。又左羽林大将军常元楷、知羽林军李慈皆私谒主。 主内忌太子明，又宰相皆其党，乃有逆谋。先天二年，与尚书左仆射窦怀贞、侍中 岑羲、中书令萧至忠崔湜、太子少保薛稷、雍州长史李晋、右散骑常侍昭文馆学士 贾膺福、鸿胪卿唐晙及元楷、慈、慧范等谋废太子，使元楷、慈举羽林兵入武德殿 杀太子，怀贞、羲、至忠举兵南衙为应。既有日矣，太子得其奸，召岐王、薛王、 兵部尚书郭元振、将军王毛仲、殿中少监姜晈、中书侍郎王琚、吏部侍郎崔日用定 策。前一日，因毛仲取内闲马三百，率太仆少卿李令问王守一、内侍高力士、果毅 李守德叩虔化门，枭元楷、慈于北阙下，缚膺福内客省，执羲、至忠至朝堂，斩之， 因大赦天下。主闻变，亡入南山，三日不出，赐死于第。诸子及党与死者数十人。 簿其田赀，瑰宝若山，督子贷，凡三年不能尽。崇简素知主谋，苦谏，主怒，榜掠 尤楚，至是复官爵，赐氏李。始，主作观池乐游原，以为盛集，既败，赐宁、申、 岐、薛四王，都人岁祓禊其地。

中宗八女。

新都公主，下嫁武延晖。

宜城公主，始封义安郡主。下嫁裴巽。巽有嬖姝，主恚，刖耳劓鼻，且断巽发。 帝怒，斥为县主，巽左迁。久之，复故封。神龙元年，与长宁、新宁、义安、安乐、 新平五郡主皆进封。

定安公主，始封新宁郡。下嫁王同皎。同皎得罪，神龙时，又嫁韦濯。濯即韦 皇后从祖弟，以卫尉少卿诛，更嫁太府卿崔铣。主薨，王同皎子请与父合葬，给事 中夏侯铦曰：“主义绝王庙，恩成崔室，逝者有知，同皎将拒诸泉。”铣或诉于帝， 乃止。铦坐是贬泸州都督。

长宁公主，韦庶人所生，下嫁杨慎交。造第东都，使杨务廉营总。第成，府财 几竭，乃擢务廉将作大匠。又取西京高士廉第、左金吾卫故营合为宅，右属都城， 左頫大道，作三重楼以冯观，筑山浚池。帝及后数临幸，置酒赋诗。又并坊西隙地 广鞠场。东都废永昌县，主丐其治为府，以地濒洛，筑鄣之，崇台、蜚观相联属。 无虑费二十万。魏王泰故第，东西尽一坊，潴沼三百亩，泰薨，以与民。至是，主 丐得之，亭阁华诡捋西京。内倚母爱，宠倾一朝，与安乐宜城二主、后胃郕国崇 国夫人争任事，赇谒纷纭。东都第成，不及居，韦氏败，斥慎交绛州别驾，主偕往， 乃请以东都第为景云祠，而西京鬻第，评木石直，为钱二十亿万。开元十六年，慎 交死，主更嫁苏彦伯。务廉卒坐赃数十万，废终身。

永寿公主，下嫁韦钅岁。蚤薨，长安初追赠。

永泰公主，以郡主下嫁武延基。大足中，忤张易之，为武后所杀。帝追赠，以 礼改葬，号墓为陵。

安乐公主，最幼女。帝迁房陵而主生，解衣以褓之，名曰裹儿。姝秀辩敏，后 尤爱之。下嫁武崇训。帝复位，光艳动天下，侯王柄臣多出其门。尝作诏，箝其前， 请帝署可，帝笑从之。又请为皇太女，左仆射魏元忠谏不可，主曰：“元忠，山东 木强，乌足论国事？阿武子尚为天子，天子女有不可乎？”与太平等七公主皆开府， 而主府官属尤滥，皆出屠贩，纳訾售官，降墨敕斜封授之，故号“斜封官”。主营 第及安乐佛庐，皆宪写宫省，而工緻过之。尝请昆明池为私沼，帝曰：“先帝未有 以与人者。”主不悦，自凿定昆池，延袤数里。定，言可抗订之也。司农卿赵履温 为缮治，累石肖华山，隥彴横邪，回渊九折，以石瀵水。又为宝炉，镂怪兽神禽， 间以璖贝珊瑚，不可涯计。崇训死，主素与武延秀乱，即嫁之。是日，假后车辂， 自宫送至第，帝与后为御安福门临观，诏雍州长史窦怀贞为礼会使，弘文学士为傧， 相王障车，捐赐金帛不赀。翌日，大会群臣太极殿，主被翠服出，向天子再拜，南 面拜公卿，公卿皆伏地稽首。武攸暨与太平公主偶舞为帝寿。赐群臣帛数十万。帝 御承天门，大赦，因赐民酺三日，内外官赐勋，缘礼官属兼阶、爵。夺临川长公主 宅以为第，旁彻民庐，怨声嚣然。第成，禁藏空殚，假万骑仗、内音乐送主还第， 天子亲幸，宴近臣。崇训子方数岁，拜太常卿，封镐国公，实封户五百。公主满孺 月，帝、后复幸第，大赦天下。时主与长宁、定安三家厮台掠民子女为奴婢，左台 侍御史袁从一缚送狱，主入诉，帝为手诏喻免。从一曰：“陛下纳主诉，纵奴驺掠 平民，何以治天下？臣知放奴则免祸，劾奴则得罪于主，然不忍屈陛下法，自偷生 也。”不纳。临淄王诛庶人，主方览镜作眉，闻乱，走至右延明门，兵及，斩其首。 追贬为“悖逆庶人”。睿宗即位，诏以二品礼葬之。赵履温谄事主，尝褫朝服，以 项挽车。庶人死，蹈舞承天门呼万岁，临淄王斩之，父子同刑。百姓疾其兴役，割 取肉去。

成安公主，字季姜。始封新平。下嫁韦捷。捷以韦后从子诛，主后薨。

睿宗十一女。

寿昌公主，下嫁崔真。

安兴昭怀公主，蚤薨。

荆山公主，下嫁薛伯阳。

淮阳公主，下嫁王承庆。

代国公主名华，字华婉，刘皇后所生。下嫁郑万钧。

凉国公主字华庄，始封仙源。下嫁薛伯阳。

薛国公主，始封清阳。下嫁王守一。守一诛，更嫁裴巽。

鄎国公主，崔贵妃所生。三岁而妃薨，哭泣不食三日，如成人。始封荆山。下 嫁薛儆，又嫁郑孝义。开元初，封邑至千四百户。

金仙公主，始封西城县主。景云初进封。太极元年，与玉真公主皆为道士，筑 观京师，又方士史崇玄为师。崇玄本寒人，事太平公主，得出入禁中，拜鸿胪卿， 声势光重。观始兴，诏崇玄护作，日万人。群浮屠疾之，以钱数十万赂狂人段谦冒 入承天门，升太极殿，自称天子。有司执之，辞曰：“崇玄使我来。”诏流岭南， 且敕浮屠、方士无两竞。太平败，崇玄伏诛。

玉真公主字持盈，始封崇昌县主。俄进号上清玄都大洞三景师。天宝三载，上 言曰：“先帝许妾舍家，今仍叨主第，食租赋，诚愿去公主号，罢邑司，归之王府。” 玄宗不许。又言：“妾，高宗之孙，睿宗之女，陛下之女弟，于天下不为贱，何必 名系主号、资汤沐，然后为贵、？请入数百家之产，延十年之命。”帝知至意，乃 许之。薨宝应时。

霍国公主，下嫁裴虚己。

玄宗二十九女。

永穆公主，下嫁王繇。

常芬公主，下嫁张去奢。

孝昌公主，蚤薨。

唐昌公主，下嫁薛锈。

灵昌公主，蚤薨。

常山公主，下嫁薛谭，又嫁窦泽。

万安公主，天宝时为道士。

开元新制：长公主封户二千，帝妹户千，率以三丁为限；皇子王户二千，主半 之。左右以为薄。帝曰：“百姓租赋非我有，士出万死，赏不过束帛，女何功而享 多户邪？使知俭啬，不亦可乎？”于是，公主所禀殆不给车服。后咸宜以母爱益封 至千户，诸主皆增，自是著于令。主不下嫁，亦封千户，有司给奴婢如令。

上仙公主，蚤薨。

怀思公主，蚤薨，葬筑台，号登真。

晋国公主，始封高都。下嫁崔惠童。贞元元年，与卫、楚、宋、齐、宿、萧、 邓、纪、郜国九公主同徙封。

新昌公主，下嫁萧衡。

临晋公主，皇甫淑妃所生。下嫁郭潜曜。薨大历时。

卫国公主，始封建平。下嫁豆卢建，又嫁杨说。薨贞元时。

真阳公主，下嫁源清，又嫁苏震。

信成公主，下嫁独孤明。

楚国公主，始封寿春。下嫁吴澄江。上皇居西宫，独主得入侍。兴元元年，请 为道士，诏可，赐名上善。

普康公主，蚤薨。咸通九年追封。

昌乐公主，高才人所生。下嫁窦锷。薨大历时。

永宁公主，下嫁裴齐丘。

宋国公主，始封平昌。下嫁温西华，又嫁杨徽。薨元和时。

齐国公主，始封兴信，徙封宁亲。下嫁张垍，又嫁裴颍，末嫁杨敷。薨贞元时。

咸直公主，贞顺皇后所生。下嫁杨洄，又嫁崔嵩。薨兴元时。

宜春公主，蚤薨。

广宁公主，董芳仪所生。下嫁程昌胤，又嫁苏克贞。薨大历时。

万春公主，杜美人所生。下嫁杨朏，又嫁杨锜。薨大历时。

太华公主，贞顺皇后所生。下嫁杨锜。薨天宝时。

寿光公主，下嫁郭液。

乐城公主，下嫁薛履谦，坐嗣岐王珍事诛。

新平公主，常才人所生。幼智敏，习知图训，帝贤之。下嫁裴玪，又嫁姜庆初。 庆初得罪，主幽禁中。薨大历时。

寿安公主，曹野那姬所生。孕九月而育，帝恶之，诏衣羽人服。代宗以广平王 入谒，帝字呼主曰：“虫娘，汝后可与名王在灵州请封。”下嫁苏发。

肃宗七女。

宿国公主，始封长乐。下嫁豆卢湛。

萧国公主，始封宁国。下嫁郑巽，又嫁薛康衡。乾元元年，降回纥英武威远可 汗，乃置府。二年，还朝。贞元中，让府属，更置邑司。

和政公主，章敬太后所生。生三岁，后崩，养于韦妃。性敏惠，事妃有孝称。 下嫁柳潭。安禄山陷京师，宁国公主方嫠居，主弃三子，夺潭马以载宁国，身与潭 步，日百里，潭躬水薪，主射爨，以奉宁国。初，潭兄澄之妻，杨贵妃姊也，势幸 倾朝，公主未尝干以私；及死，抚其子如所生。从玄宗至蜀，始封，迁潭驸马都尉。 郭千仞反，玄宗御玄英楼谕降之，不听。潭率折冲张义童等殊死斗，主彀弓授潭， 潭手斩贼五十级，平之。肃宗有疾，主侍左右勤劳，诏赐田，以女弟宝章主未有赐， 固让不敢当。阿布思之妻隶掖廷，帝宴，使衣绿衣为倡。主谏曰：“布思诚逆人， 妻不容近至尊；无罪，不可与群倡处。”帝为免出之。自兵兴，财用耗，主以贸易 取奇赢千万澹军。及帝山陵，又进邑入千万。代宗初立，屡陈人间利病、国家盛衰 事，天子乡纳。吐蕃犯京师，主避地南奔，次商于，遇群盗，主谕以祸福，皆稽颡 愿为奴。代宗以主贫，诏诸节度饷亿，主一不取。亲纫绽裳衣，诸子不服纨絺。广 德时，吐蕃再入寇，主方妊，入语备边计，潭固止，主曰：“君独无兄乎？”入见 内殿。翌日，免乳而薨。

郯国公主，始封大宁。下嫁张清。薨贞元时。

纪国公主，始封宜宁。下嫁郑沛。薨元和时。

永和公主，韦妃所生。始封宝章。下嫁王诠。薨大历时。

郜国公主，始封延光。下嫁裴徽，又嫁萧升。升卒，主与彭州司马李万乱，而 蜀州别驾萧鼎、澧阳令韦恽、太子詹事李皆私侍主家。久之，奸闻。德宗怒，幽主 它第，杖杀万，斥鼎、恽、弁岭表。贞元四年，又以厌蛊废。六年薨。子位，坐为 蛊祝，囚端州，佩、儒、偲囚房州，前生子驸马都尉裴液囚锦州。主女为皇太子妃， 帝畏妃怨望，将杀之，未发，会主薨，太子属疾，乃杀妃以厌灾，谥曰惠。

代宗十八女。

灵仙公主，蚤薨，追封。

真定公主，蚤薨，追封。

永清公主，下嫁裴仿。

齐国昭懿公主，崔贵妃所生。始封升平。下嫁郭暧。大历末，寰内民诉泾水为 硙壅不得溉田，京兆尹黎干以请，诏撤硙以水与民。时主及暧家皆有硙，丐留，帝 曰：“吾为苍生，若可为诸戚唱！”即日毁，由是废者八十所。宪宗即位，献女伎， 帝曰：“太上皇不受献，朕何敢违？”还之。薨元和时，赠号国，赐谥。穆宗立， 复赠封。

华阳公主，贞懿皇后所生。韶悟过人，帝爱之。视帝所喜，必善遇；所恶，曲 全之。大历七年，以病丐为道士，号琼华真人。病甚，啮帝指伤。薨，追封。

玉清公主，蚤薨，追封。

嘉丰公主，下嫁高怡。与普宁公主同降，有司具册礼光顺门，以雨不克，罢。 薨建中时。

长林公主，下嫁卫尉少卿沈明。贞元二年具册礼，德宗不御正殿，不设乐，遂 为故事。薨元和时。

太和公主，蚤薨，追封。

赵国庄懿公主，始封武清。贞元元年，徙封嘉诚。下嫁魏博节度使田绪，德宗 幸望春亭临饯。厌翟敝不可乘，以金根代之。公主出降，乘金根车，自主始。薨元 和时，赠封及谥。

玉虚公主，蚤薨。

普宁公主，下嫁吴士广。

晋阳公主，下嫁太常少卿裴液。薨大和时。

义清公主，下嫁秘书少监柳杲。

寿昌公主，下嫁光禄少卿窦克良。薨贞元时。

新都公主，贞元十二年下嫁田华，具礼光顺门，五礼由是废。

西平公主，蚤薨。

章宁公主，蚤薨。

德宗十一女。

韩国贞穆公主，昭德皇后所生。幼谨孝，帝爱之。始封唐安。将下嫁秘书少监 韦宥，未克而硃泚乱，从至城固薨，加封谥。

魏国宪穆公主，始封义阳。下嫁王士平。主恣横不法，帝幽之禁中；锢士平于 第，久之，拜安州刺史，坐交中人贬贺州司户参军。门下客蔡南史、独孤申叔为主 作《团雪散雪辞》状离旷意。帝闻，怒，捕南史等逐之，几废时士科。薨，追封及 谥。

郑国庄穆公主，始封义章。下嫁张孝忠子茂宗。薨，加赠及谥。

临真公主，下嫁秘书少监薛钊。薨元和时。

永阳公主，下嫁殿中少监崔諲。

普宁公主，蚤薨。

文安公主，丐为道士。薨大和时。

燕国襄穆公主，始封咸安。下降回纥武义成功可汗，置府。薨元和时，追封及 谥。

义川公主，蚤薨。

宜都公主，下嫁殿中少监柳昱。薨贞元时。

晋平公主，蚤薨。

顺宗十一女。

汉阳公主名畅，庄宪皇后所生。始封德阳郡主。下嫁郭鏦。辞归第，涕泣不自 胜，德宗曰：“儿有不足邪？”对曰：“思相离，无他恨也。”帝亦泣，顾太子曰： “真而子也。”

永贞元年，与诸公主皆进封。时戚近争为奢诩事，主独以俭，常用铁簪画壁， 记田租所入。文宗尤恶世流侈，因主入，问曰：“姑所服，何年法也？今之弊，何 代而然？”对曰：“妾自贞元时辞宫，所服皆当时赐，未尝改变。元和后，数用兵， 悉出禁藏纤丽物赏战士，由是散于人间，内外相矜，忸以成风。若陛下示所好于下， 谁敢不变？”帝悦，诏宫人视主衣制广狭，遍谕诸主，且敕京兆尹禁切浮靡。主尝 诲诸女曰：“先姑有言，吾与若皆帝子，骄盈贵侈，可戒不可恃。”开成五年薨。

梁国恭靖公主，与汉阳同生。始封咸宁郡主，徙普安。下嫁郑何。薨，追封及 谥。

东阳公主，始封信安郡主。下嫁崔杞。

西河公主，始封武陵郡主。下嫁沈翚。薨咸通时。

云安公主，亦汉阳同生。下嫁刘士泾。

襄阳公主，始封晋康县主。下嫁张孝忠子克礼。主纵恣，常微行市里。有薛枢、 薛浑、李元本皆得私侍，而浑尤爱，至谒浑母如姑。有司欲致诘，多与金，使不得 发。克礼以闻，穆宗幽主禁中。元本乃功臣惟简子，故贷死，流象州，枢、浑崖州。

浔阳公主，崔昭仪所生。大和三年，与平恩、邵阳二公主并为道士，岁赐封物 七百匹。

临汝公主，崔昭训所生。蚤薨。

虢国公主，始封清源郡主，徙阳安。下嫁王承系。薨，追封。

平恩公主，蚤薨。

邵阳公主，蚤薨。

宪宗十八女。

梁国惠康公主，始封普宁。帝特爱之。下嫁于季友。元和中，徙永昌。薨，诏 追封及谥。将葬，度支奏义阳、义章公主葬用钱四千万，有诏减千万。

永嘉公主，为道士。

衡阳公主，蚤薨。

宣城公主，下嫁沈。

郑国温仪公主，始封汾阳。下嫁韦让。薨，追封及谥。

岐阳庄淑公主，懿安皇后所生。下嫁杜悰，帝为御正殿临遣，繇西朝堂出，复 御延喜门，止主车，大赐宾从金钱。开第昌化里，疏龙首池为沼。后家上尚父大通 里亭为主别馆。贵震当世。然主事舅姑以礼闻，所赐奴婢偃蹇，皆上还，丐直自市。 悰为澧州刺史，主与偕，从者不二十婢，乘驴，不肉食，州县供具，拒不受。姑寝 疾，主不解衣，药糜不尝不进。开成中，悰自忠武入朝，主疾侵，曰：“愿朝兴庆 宫，虽死于道，不恨。”道薨。

陈留公主，下嫁裴损。损为太子谕德。

真宁公主，下嫁薛翃。

南康公主，下嫁沈汾。薨咸通时。

临真公主，始封襄城。下嫁卫洙。薨咸通时。

普康公主，蚤薨。

真源公主，始封安陵。下嫁杜中立。

永顺公主，下嫁刘弘景。

安平公主，下嫁刘异。宣宗即位，宰相以异为平卢节度使，帝曰：“朕唯一妹， 欲时见之。”乃止。后随异居外，岁时辄乘驲入朝。薨乾符时。

永安公主，长庆初，许下嫁回鹘保义可汗，会可汗死，止不行。太和中，丐为 道士，诏赐邑印，如寻阳公主故事，且归婚赀。

义宁公主，未及下嫁薨。

定安公主，始封太和。下嫁回鹘崇德可汗。会昌三年来归，诏宗正卿李仍叔、 秘书监李践方等告景陵。主次太原，诏使劳问系涂，以黠戛斯所献白貂皮、玉指环 往赐。至京师，诏百官迎谒再拜。故事：邑司官承命答拜，有司议：“邑司官卑， 不可当。”群臣请以主左右上媵戴鬓帛承拜，两裆持命。又诏神策军四百具卤簿， 群臣班迓。主乘辂谒宪、穆二室，欷歔流涕，退诣光顺门易服、褫冠钅奠待罪，自 言和亲无状。帝使中人劳慰，复冠钅奠乃入，群臣贺天子。又诣兴庆宫。明日，主 谒太皇太后。进封长公主，遂废太和府。主始至，宣城以下七主不出迎，武宗怒。 差夺封绢赎罪。宰相建言：“礼始中壶，行天下，王化之美也，请载于史，示后世。” 诏可。

贵乡公主，蚤薨。

穆宗八女。

义丰公主，武贵妃所生。下嫁韦处仁。薨咸通时。

淮阳公主，张昭仪所生。下嫁柳正元。

延安公主，下嫁窦浣。

金堂公主，始封晋陵。下嫁郭仲恭。薨乾符时。

清源公主，薨太和时。

饶阳公主，下嫁郭仲词。

义昌公主，为道士。薨咸通时。

安康公主，为道士。乾符四年，以主在外颇扰人，诏与永兴、天长、宁国、兴 唐四主还南内。

敬宗三女。

永兴公主。

天长公主。

宁国公主，薨广明时。

文宗四女。

兴唐公主。

西平公主。

郎宁公主，薨咸通时。

光化公主，薨广明时。

武宗七女。

昌乐公主。

寿春公主。

长宁公主，薨大中时。

延庆公主。

静乐公主，薨咸通时。

乐温公主。

永清公主，薨咸通时。

宣宗十一女。

万寿公主，下嫁郑颢。主，帝所爱，前此下诏：“先王制礼，贵贱共之。万寿 公主奉舅姑，宜从士人法。”旧制：车舆以镣金釦饰。帝曰：“我以俭率天下，宜 自近始，易以铜。”主每进见，帝必谆勉笃诲，曰：“无鄙夫家，无干时事。”又 曰：“太平、安乐之祸，不可不戒！”故诸主祗畏，争为可喜事。帝遂诏：“夫妇， 教化之端。其公主、县主有子而寡，不得复嫁。”

永福公主。

齐国恭怀公主，始封西华。下嫁严祁。祁为刑部侍郎。主薨大中时，追赠及谥。

广德公主，下嫁于琮。初，琮尚永福公主，主与帝食，怒折匕箸，帝曰：“此 可为士人妻乎？”更许琮尚主。琮为黄巢所害，主泣曰：“今日谊不独存，贼宜杀 我！”巢不许，乃缢室中。主治家有礼法，尝从琮贬韶州，侍者才数人，却州县馈 遗。凡内外冠、婚、丧、祭，主皆身答劳，疏戚咸得其心，为世闻妇。

义和公主。

饶安公主。

盛唐公主。

平原公主，薨咸通时，已而追封。

唐阳公主。

许昌庄肃公主，下嫁柳陟。薨中和时。

丰阳公主。

懿宗八女。

卫国文懿公主，郭淑妃所生。始封同昌。下嫁韦保衡。咸通十年薨。帝既素所 爱，自制挽歌，群臣毕和。又许百官祭以金贝、寓车、廞服，火之，民争取煨以汰 宝。及葬，帝与妃坐延兴门，哭以过柩，仗卫弥数十里，冶金为俑，怪宝千计实墓 中，与乳保同葬。追封及谥。

安化公主。

普康公主。

昌元公主，薨咸通时。

昌宁公主。

金华公主。

仁寿公主。

永寿公主。

僖宗二女。

唐兴公主。

永平公主。

昭宗十一女。

新安公主。

平原公主，积善皇后所生。帝在凤翔，以主下嫁李茂贞子继

偘，后谓不可。帝曰：“不尔，我无安所！”是日，宴内殿，茂贞坐帝东南， 主拜殿上。继偘族兄弟皆西向立，主遍拜之。及帝还，硃全忠移茂贞书，取主还京 师。

信都公主。

益昌公主。

唐兴公主。

德清公主。

太康公主。

永明公主，蚤薨。

新兴公主。

普安公主。

乐平公主。

赞曰：妇人内夫家，虽天姬之贵，史官犹外而不详。又僖、昭之乱，典策埃灭， 故诸帝公主降日、薨年，粗得其概，亡者阙而不书。

太平公主，为则天皇后所生，则天皇后喜爱她超过了别的公主。荣国夫人死后，武后将太平公主舍为女道士，以求冥福。仪凤年间，吐蕃请求将公主下嫁给其赞普，武后不欲将她弃于夷狄，便真的修筑宫观，如同方士薰沐斋戒，以拒绝和亲之事。过后不久，公主穿紫袍系玉带，折叠上巾，披挂打扮，歌舞于帝、后面前。

高宗与武后大笑道：“女儿又不当武官，为何这样打扮？”公主说“：赐给驸马不行吗？”高宗明白她的意思，选择薛绍作为驸马。借万年县衙门作为婚馆，因门狭窄不能容纳翟车，有关官员拆毁院墙让车进入，从兴安门设置燎烛相连，路旁大树为此枯焦。薛绍被杀之后，改嫁给武承嗣，恰逢承嗣生病，便取消婚约。武后便杀掉武攸暨之妻，将公主改嫁给攸暨。

太平公主额头方，脸颊宽，足智多谋，武后常说与自己相似。而公主内虽善谋，外则检点畏惧，在整个武后当政的时代未出差错。

永淳年间以前，亲王享受实封八百户，增至一千就停止了；公主封邑不超三百户，而太平公主额外再加五十。到圣历年间时，增至三千户。因参预诛除二张立功，进号为镇国太平公主，与相王一样增封至五千户，而公主所生的薛、武两家之女全都享受实封户邑。太平公主与相王、卫王、成王、长宁公主、安乐公主并给卫士，环宅每十步设一哨所，持兵器巡逻警卫，僭拟宫禁之制。神龙年间，太平与长宁、安乐、宜城、新都、定安、金城总共七位公主，全都开建府署设置官属，视同亲王。安乐公主封户达到三千，长宁公主封户二千五百，其府不设长史。宜城、定安二公主非韦后所生，只封二千户。太平公主的三个儿子崇简、崇敏、崇行，全都授予三品官衔。

当时韦后与上官昭容擅权于禁中，都认为自己的智谋比太平公主差得太远，很畏惧她。公主也自认为可以倾轧而取胜，因此日益豪横。于是推举进用天下之士。她认为儒生文人往往贫寒困窘，便厚送金帛以资助，由此以取美名，远近士人交口称颂。

玄宗准备诛除韦氏时，太平公主参与密谋，还派其子崇简随从玄宗。事定之后，准备拥立相王为帝，但不好下手。

太平公主认为温王不过是个小孩子，可以劫持他建立大功，便入见温王说：“天下事权已归相王，此位非儿所坐。”便抱温王下座，取乘舆服用之物进奉睿宗。

睿宗即位，太平公主的权势由此而震动天下，增加实封达到万户，三个儿子封为异姓王，其余尽为祭酒、九卿。太平公主每次入朝奏事，计时漏壶数换方才退下，所说之话尽都听从。所荐举之人，有的从寒冗之位骤升至侍从清职，不久接连拜将为相。朝廷政事，非她参预不可，有时不入朝，那么宰相就上门商议政事可否，天子只须画押而已。太平公主侍奉武后很长时间，由此善于观察君主微意，先事逢迎，无不中意。其家田园遍布近郊，全是上等好田。往吴、蜀、岭表地区买造器物，州县派人护送，道路相望不绝。天下奇珍异宝充斥于家。供应之物、歌舞之乐与天子相等。侍儿披服绸缎者数百人，奴伯监妪上千人，陇右牧马上万匹。

长安僧人慧范资财上千万，善于结交权贵。本与张易之友善，易之被诛杀之后，有人上言说慧范参与过谋议，由此被封为上庸郡公，每月给俸禄供应。公主的奶妈与他相通，便上奏提升为三品官衔的御史大夫。御史魏传弓弹劾慧范奸赃四十万，奏请处以死刑。中宗想赦免他，魏传弓上前说：“刑赏是国家大事，陛下之赏已妄加其人身上，又想为他废刑，天下人将会说什么呢？”中宗不得已，只好下令削夺其银青光禄大夫的官爵。

大夫薛谦光劾奏慧范行为不轨，不可宽贷。太平公主为他申辩，以故谦光等人反倒获罪。

后来玄宗以太子身份监国治政，派宋王、岐王总率禁兵。太平公主愤恨其权被夺，乘车至光范门，召集宰相商议废黜太子。由此宋瞡、姚元之不高兴，奏请让太平公主出居东都，睿宗不答应，下诏公主出居蒲州。公主大为不满，太子恐惧，上奏斥退宋瞡、姚元之以消除怨嫌。

监察御史慕容繤再次劾奏慧范之事，睿宗怀疑慕容繤离间皇室骨肉，将他贬为密州司马。公主居外四个月后，太子上表追请公主返回京师。

当时共有宰相七人，其中五人出自公主门下。另外，左羽林大将军常元楷、知羽林军李慈全都私自拜见公主。太平公主内忌太子英明，外见宰相多是其党徒，便着手策划叛逆阴谋。先天二年(713)，与尚书左仆射窦怀贞、侍中岑羲、中书令萧至忠、崔..、太子少保薛稷、雍州长史李晋、右散骑常侍昭文馆学士贾膺福、鸿胪卿唐..以及常元楷、李慈、慧范等人谋议废黜太子，派常元楷、李慈率领羽林兵进入武德殿杀害太子，窦怀贞、岑羲、萧至忠起兵于南衙作为接应。既已定下日期，而太子已先掌握其奸谋，便召集歧王、薛王、兵部尚书郭元振、将军王毛仲、殿中少监姜皎、中书侍郎王琚、吏部侍郎崔日用商议决策。在太平公主准备动手的前一天，派毛仲取出内苑马匹三百，率领太仆少卿李令问、王守一、内侍高力士、果毅李守德往叩虔化门，枭示常元楷、李慈之首于北阙之下，绑缚贾膺福于内客省，抓获岑羲、萧至忠至朝堂之上，将他们斩杀，随后大赦天下。太平公主闻知事变，逃入终南山中，三天之后才出来，命她自尽于家。诸子以及党徒被处死者有数十人。没其田产资财，珍宝堆积如山，督其借贷，历时三年还不能征收完毕。崇简素知太平公主的逆谋，尽力苦谏，太平公主大怒，棍棒责打极为楚毒。到这时仍旧恢复他的官职，赐姓为李氏。

起初，太平公主建造观池于乐游原上，作为盛大集会之用。既败之后，赐予宁、申、歧、薛四王，京都人士每年拔除不祥于其地。

安乐公主是韦后所生的最小的女儿。中宗谪迁房陵时出生于路上，解下衣服用作襁褓，由此取名为裹儿。相貌秀美，聪明善辩，韦后特别喜爱她。下嫁给武崇训。中宗恢复帝位之后，安乐公主恃其宠爱权倾天下，侯王权臣多出其门。曾自做诏书，蒙住前面的内容，请中宗画押，中宗笑着答应其请。还奏请立为皇太女，左仆射魏元忠劝谏不可如此行事，安乐公主说：“元忠是山东愚顽倔强之人，怎能与他商议国事？阿武尚且当上皇帝，我本是皇帝的女儿，有何不可呢？”与太平等七公主全都开置府署，而安乐公主府属官员尤为浮滥，尽都出自屠贩之家，因是捐纳资财买得官职，批降墨敕斜封授职，以故被称之为“斜封官”。

安乐公主营建居室及安乐佛庐，全都模拟宫禁，而工巧还要超出一头。她曾奏请将昆明池赐给她作为私家池沼，中宗说“：先帝从未将它给过别人。”安乐公主不高兴，便自己动手开凿定昆池，绵延数里之地。“定”的意思是可与之相抗衡的意思。司农卿赵履石为她家缮治，累砌石头以模仿华山，石阶石桥，纵横交错，溪水九折回旋，并造石泉喷水。还铸造宝炉，镂刻怪兽神鸟于其上，其间镶嵌王车王渠珊瑚不计其数。

驸马武崇训死后，安乐公主因素与武延秀私通，便随即嫁给他。出嫁这天，借用皇后车驾，自宫中送至其家，中宗与韦后为之出临安福门观览，并下诏雍州长史窦怀贞为礼会使、弘文馆学士作为傧相，相王为之障车，捐赐金帛不计其数。第二天，大会群臣于太极殿，安乐公主披服翠衣以出，向天子叩头两次，又南面拜见公卿，公卿大夫全都伏地叩头。

武攸暨与太平公主双舞于前为帝拜寿。

赐予群臣绢帛数十万。中宗临御承天门，大赦天下，赏赐民众宴饮三天，内外官员普赐勋爵，缘礼官属兼赐官阶与爵号。夺取临川长公主的旧宅作为府第，广拆民房，怨声载道。宅第建成之后，禁中财物为之一空，还借用万骑仪仗、内府音乐护送公主还家，天子亲出临幸，宴飨近臣。崇训之子年仅数岁，就授职太常卿，封为镐国公，享受实封五百户。安乐公主生子满月，中宗与韦后再临其家，并大赦天下。

当时安乐公主与长宁公主、定安公主三家家丁掠取平民子女作为奴婢，左台侍御史袁从一缚送下狱，公主入朝申诉，中宗为她下手诏，命令从一释放。从一说“：陛下接受公主的申诉，纵容奴仆掠取平民，凭什么治理天下？臣知道释放其奴就可免祸，劾治其奴就会得罪公主，但不忍亏屈陛下之法，以苟且偷生。”

中宗对他的奏请不予接受。

临淄王诛除韦庶人时，安乐公主正在揽镜画眉，闻知乱起，逃至右延明门，追兵赶到，斩其首级，追贬为“悖逆庶人”。睿宗即位之后，下诏按二品官的礼节予以安葬。

赵履温谄事安乐公主，曾脱去朝服，以项颈亲挽其车。韦庶人死后，他在承天门前手舞足蹈高呼万岁，临淄王下令斩其首级，父子同被处死。百姓恨他兴起徭役害民，争割其肉而去。

