---
---
---
title: 房杜
---

房玄龄，字乔，齐州临淄人。父彦谦，仕隋，历司隶刺史。玄龄幼警敏，贯综 坟籍，善属文，书兼草隶。开皇中，天下混壹，皆谓隋祚方永，玄龄密白父曰： “上无功德，徒以周近亲，妄诛杀，攘神器有之，不为子孙立长久计，淆置嫡庶， 竞侈僭，相倾阋，终当内相诛夷。视今虽平，其亡，跬可须也。”彦谦惊曰：无妄 言！”年十八，举进士。授羽骑尉，校仇秘书省。吏部侍郎高孝基名知人，谓裴矩 曰：“仆观人多矣，未有如此郎者，当为国器，但恨不见其耸壑昂霄云。”补隰城 尉。汉王谅反，坐累，徙上郡。顾中原方乱，慨然有忧天下志。会父疾，绵十旬， 不解衣；及丧，勺饮不入口五日。

太宗以燉煌公徇渭北，杖策上谒军门，一见如旧，署渭北道行军记室参军。公 为秦王，即授府记室，封临淄侯。征伐未尝不从，众争取怪珍，玄龄独收人物致幕 府，与诸将密相申结，人人愿尽死力。王尝曰：“汉光武得邓禹，门人益亲。今我 有玄龄，犹禹也。”居府出入十年，军符府檄，或驻马即办，文约理尽，初不著稿。 高祖曰：“若人机识，是宜委任。每为吾儿陈事，千里外犹对面语。”

隐太子与王有隙，王召玄龄与计，对曰：“国难世有，惟圣人克之。大王功盖 天下，非特人谋，神且相之。”乃引杜如晦协判大计。累进陕东道大行台考功郎中、 文学馆学士。故太子忌二人者，奇谮于帝，皆斥逐还第。太子将有变，王召二人以 方士服入，夜计事。事平，王为皇太子，擢右庶子。太子即位，为中书令。第功班 赏，与如晦、长孙无忌、尉迟敬德、侯君集功第一，进爵邗国公，食邑千三百户， 余皆次叙封拜。帝顾群臣曰：“朕论公等功，定封邑，恐不能尽，当无有讳，各为 朕言之。”淮安王神通曰：“义师起，臣兵最先至，今玄龄等以刀笔吏居第一，臣 所未喻。”帝曰：“叔父兵诚先至，然未尝躬行阵劳，故建德之南，军败不振，讨 黑闼反动，望风辄奔。今玄龄等有决胜帷幄、定社稷功，此萧何所以先诸将也。叔 父以亲，宜无爱者，顾不可缘私与功臣竞先后尔。”初，将军丘师利等皆怙跋攘袂， 或指画自陈说，见神通愧屈，乃曰：“陛下至不私其亲，吾属可妄诉邪！”

进尚书左仆射，监修国史，更封魏。帝曰：“公为仆射，当助朕广耳目，访贤 材。此闻阅牒讼日数百，岂暇求人哉？”乃敕细务属左右丞，大事关仆射。

帝尝问：“创业、守文孰难？”玄龄曰：“方时草昧，群雄竞逐，攻破乃降， 战胜乃克，创业则难。”魏徵曰：“王者之兴，必乘衰乱，覆昏暴，殆天授人与者。 既得天下，则安于骄逸。人欲静，徭役毒之；世方敝，裒刻穷之。国繇此衰，则守 文为难。”帝曰：“玄龄从我定天下，冒百死，遇一生，见创业之难。徵与我安天 下，畏富贵则骄，骄则怠，怠则亡，见守文之不为易。然创业之不易，既往矣；守 文之难，方与公等慎之。”

会诏大臣世袭，授宋州刺史，徙国梁，而群臣让世袭事，故罢刺史，遂为梁国 公。未几，加太子少师。始诣东宫，皇太子欲拜之，玄龄让不敢谒，乃止。居宰相 积十五年，女为王妃，男尚主，自以权宠隆极，累表辞位，诏不听。顷之，进司空， 仍总朝政。玄龄固辞，帝遣使谓曰：“让，诚美德也。然国家相眷赖久，一日去良 弼，如亡左右手。顾公筋力未衰，毋多让！”晋王为皇太子，改太子太傅，知门下 省事。以母丧，赐茔昭陵园。起复其官。会伐辽，留守京师。诏曰：“公当萧何之 任，朕无西顾忧矣。”凡粮械飞输，军伍行留，悉裁总之。玄龄数上书劝帝，愿毋 轻敌，久事外夷。固辞太子太傅，见听。

晚节多病，时帝幸玉华宫，诏玄龄居守，听卧治事。稍棘，召许肩舆入殿，帝 视流涕，玄龄亦感咽不自胜。命尚医临候，尚食供膳，日奏起居状。少损，即喜见 于色。玄龄顾诸子曰：“今天下事无不得，惟讨高丽未止，上含怒意决，群臣莫敢 谏，吾而不言，抱愧没地矣！”遂上疏曰：

上古所不臣者，陛下皆臣之；所不制者，陛下皆制之矣，为中国患，无如突厥， 而大小可汗相次束手，弛辫握刀，分典禁卫。延陀、铁勒，披置州县；高昌、吐浑， 偏师扫除。惟高丽历代逋命，莫克穷讨。陛下责其弑逆，身自将六军，径荒裔，不 旬日拔辽东，虏获数十万，残众、孽君缩气不敢息，可谓功倍前世矣。

《易》曰：“知进退存亡不失其正者，其惟圣人乎！”盖进有退之义，存有亡 之机，得有丧之理，为陛下惜者此也。傅曰：“知足不辱，知止不殆。”陛下威名 功烈既云足矣，拓地开疆亦可止矣。边夷丑种，不足待以仁义，责以常礼，古者以 禽鱼畜之。必绝其类，恐兽穷则搏，苟救其死。且陛下每决死罪，必三覆五奏，进 疏食，停音乐，以人命之重为感动也。今士无一罪，驱之行阵之间，委之锋镝之下， 使肝脑涂地，老父孤子、寡妻慈母望槥车，抱枯骨，摧心掩泣，其所以变动阴阳， 伤害和气，实天下之痛也。使高丽违失臣节，诛之可也；侵扰百姓，灭之可也；能 为后世患，夷之可也。今无是三者，而坐敝中国，为旧王雪耻，新罗报仇，非所存 小、所损大乎？臣愿下沛然之诏，许高丽自新，焚陵波之船，罢应募之众，即臣死 骨不朽。

帝得疏，谓高阳公主曰：“是已危慑，尚能忧吾国事乎！”

疾甚，帝命凿苑垣以便候问，亲握手与决。诏皇太子就省。擢子遗爱右卫中郎 将，遗则朝散大夫，令及见之。薨，年七十一，赠太尉、并州都督，谥曰文昭，给 班剑、羽葆、鼓吹、绢布二千段、粟二千斛，陪葬昭陵。高宗诏配享太宗庙廷。

玄龄当国，夙夜勤强，任公竭节，不欲一物失所。无媢忌，闻人善，若己有之。 明达吏治，而缘饰以文雅，议法处令，务为宽平。不以己长望人，取人不求备，虽 卑贱皆得尽所能。或以事被让，必稽颡请罪，畏惕，视若无所容。

贞观末年，以谴还第，黄门侍郎褚遂良言于帝曰：“玄龄事君自无所负，不可 以一眚便示斥外，非天子任大臣意。”帝悟，遽召于家。后避位不出。久之，会帝 幸芙蓉园观风俗，玄龄敕子弟汛扫廷堂，曰：“乘舆且临幸。”有顷，帝果幸其第， 因载玄龄还宫。帝在翠微宫，以司农卿李纬为民部尚书，会有自京师来者，帝曰： “玄龄闻纬为尚书谓何？”曰：“惟称纬好须，无它语。”帝遽改太子詹事。帝讨 辽，玄龄守京师，有男子上急变，玄龄诘状，曰：“我乃告公。”玄龄驿遣追帝， 帝视奏已，斩男子。下诏责曰：“公何不自信！”其委任类如此。

治家有法度，常恐诸子骄侈，席势凌人，乃集古今家诫，书为屏风，令各取一 具，曰：“留意于此，足以保躬矣！汉袁氏累叶忠节，吾心所尚，尔宜师之。”子 遗直嗣。

次子遗爱，诞率无学，有武力。尚高阳公主，为右卫将军。公主，帝所爱，故 礼与它婿绝。主骄蹇，疾遗直任嫡，遗直惧，让爵，帝不许。主稍失爱，意怏怏。 与浮屠辩机乱，帝怒，斩浮屠，杀奴婢数十人，主怨望，帝崩，哭不哀。高宗时， 出遗直汴州刺史，遗爱房州刺史。主又诬遗直罪，帝敕长孙无忌鞫治，乃得主与遗 爱反状，遗爱伏诛，主赐死。遗直以先勋免，贬铜陵尉。诏停配享。

杜如晦，字克明，京兆杜陵人。祖果，有名周、隋间。如晦少英爽，喜书，以 风流自命，内负大节，临机辄断。隋大业中，预吏部选，侍郎高孝基异之，曰： “君当为栋梁用，愿保令德。”因补滏阳尉，弃官去。

高祖平京师，秦王引为府兵曹参军，徙陕州总管府长史。时府属多外迁，王患 之。房玄龄曰：“去者虽多，不足吝，如晦王佐才也。大王若终守籓，无所事；必 欲经营四方，舍如晦无共功者。”王惊曰：“非公言，我几失之！”因表留幕府。 从征伐，常参帷幄机秘。方多事，裁处无留，僚属共才之，莫见所涯。进陕东道大 行台司勋郎中，封建平县男，兼文学馆学士。天策府建，为中郎。王为皇太子，授 左庶子，迁兵部尚书，进封蔡国公，食三千户，别食益州千三百户。俄检校侍中， 摄吏部尚书，总监东宫兵，进位尚书右仆射，仍领选。

与玄龄共筦朝政，引士贤者，下不肖，咸得职，当时浩然归重。监察御史陈师 合上《拔士论》，谓一人不可总数职，阴剀讽如晦等。帝曰：“玄龄、如晦不以勋 旧进，特其才可与治天下者，师合欲以此离间吾君臣邪？”斥岭表。

久之，以疾辞职，诏给常俸就第，医候之使道相属。会病力，诏皇太子就问， 帝亲至其家，抚之梗塞。及未乱，擢其子左千牛构兼尚舍奉御。薨，年四十六，帝 哭为恸，赠开府仪同三司。及葬，加司空，谥曰成。手诏虞世南勒文于碑，使言君 臣痛悼意。

它日，食瓜美，辍其半奠焉。尝赐玄龄黄银带，曰：“如晦与公同辅朕，今独 见公。”泫然流泪曰：“世傅黄银鬼神畏之。”更取金带，遣玄龄送其家。后忽梦 如晦若平生，明日为玄龄言之，敕所御馔往祭。明年之祥，遣尚宫劳问妻子，国府 官佐亦不之罢，恩礼无少衰。后诏功臣世袭，追赠密州刺史，徙国莱。

方为相时，天下新定，台阁制度，宪物容典，率二人讨裁。每议事帝所，玄龄 必曰：“非如晦莫筹之。”及如晦至，卒用玄龄策也。盖如晦长于断，而玄龄善谋， 两人深相知，故能同心济谋，以佐佑帝，当世语良相，必曰房、杜云。

构位慈州刺史。次子荷，性暴诡不循法，尚城阳公主，官至尚乘奉御，封襄阳 郡公。承乾谋反，荷曰：“琅邪颜利仁善星数，言天有变，宜建大事，陛下当为太 上皇。请称疾，上必临问，可以得志。”及败，坐诛。临刑，意象轩骜。构以累贬 死岭表。

如晦弟楚客，少尚奇节，与叔父淹皆没于王世充。淹与如晦有隙，谮其兄杀之， 并囚楚客濒死。世充平，淹当诛。楚客请于如晦，不许。楚客曰：“叔残兄，今兄 又弃叔，门内几尽，岂不痛哉！”如晦感悟，请之高祖，得释。方建成难作，楚客 遁舍嵩山。贞观四年，召为给事中。太宗曰：“君居山似之矣，谓非宰相不起，渠 然邪？夫走远者自近，人不恤无官，患才不副。而兄与我异支一心者，尔当如兄事 吾而辅我。”楚客顿首谢，因擢为中郎将。每入直，尽夕不释杖，帝知而劳之，进 蒲州刺史，政有能名，徙瀛州。后为魏王府长史，迁工部尚书，摄府事，以威肃闻。 揣帝意薄承乾，乃为王谐媚用事臣，数言王聪睿可为嗣，人或以闻，帝隐恚。及王 贬爵，暴其罪，以如晦功免死，废于家，终虔化令。

淹，字执礼，材辩多闻，有美名。隋开皇中，与其友韦福嗣谋曰：“上好用隐 民，苏威以隐者召，得美官。”乃共入太白山，为不仕者。文帝恶之，谪戍江表。 赦还，高孝基为雍州司马，荐授承奉郎，擢累御史中丞。王世充僭号，署少吏部， 颇亲近用事。洛阳平，不得调，欲往事隐太子。时封伦领选，以谂房玄龄，玄龄恐 失之，白秦王，引为天策府兵曹参军、文学馆学士。尝侍宴，赋诗尤工，赐银钟。 庆州总管杨文干反，辞连太子，归罪淹及王珪、韦挺，并流越巂，王知其诬，饷黄 金三百两。及践阼，召为御史大夫，封安吉郡公，食四百户。淹建言诸司文桉稽期， 请以御史检促。太宗以问仆射封伦，伦曰：“设官各以其事治，御史劾不法，而索 桉求疵，是太苛，且侵官。”淹嘿然。帝曰：“何不申执？”对曰：“伦所引国大 体，臣伏其议，又何言？”帝悦，以资博练，帝敕东宫仪典簿最悉听淹裁订。俄检 校吏部尚书，参豫朝政。所荐赢四十人，后皆知名。尝白郅怀道可用，帝问状。淹 曰：“怀道及隋时位吏部主事，方炀帝幸江都，群臣迎阿，独怀道执不可。”帝曰： “卿时何云？”曰：“臣与众。”帝折曰：“事君有犯无隐，卿直怀道者，何不谠 言？”谢曰：“臣位下，又顾谏不从，徒死无益。”帝曰：“内以君不足谏，尚何 仕？食隋粟忘隋事，忠乎？”因顾群臣：“公等谓何？”王珪曰：“比干谏而死， 孔子称仁，泄冶谏亦死，则曰：‘民之多僻，无自立辟。’禄重责深，从古则然。” 帝笑曰：“卿在隋不谏，宜置。世充亲任，胡不言？”对曰：“固尝言，不见用。” 帝曰：“世充愎谏饰非，卿若何而免？”淹辞穷不得对。帝勉曰：“今任卿已，可 有谏未？”答曰：“顾死无隐。”贞观二年疾，帝为临问。卒，赠尚书右仆射，谥 曰襄。始，淹典二职，贵重于朝矣，而亡清白名，获讥当世。子敬同袭爵，官至鸿 胪卿。

如晦五世孙元颖，贞元末及进士第，又擢宏词。数从使府辟署，稍以右补阙为 翰林学士，敏文辞，宪宗特所赏欢。吴元济平，论书诏勤，迁司勋员外郎，知制诰。 穆宗以元颖多识朝章，尤被宠，拜中书舍人、户部侍郎，为学士承旨，以本官同中 书门下平章事，建安县男。自帝即位，不阅岁至宰相，晋绅骇异。甫再期，出为剑 南西川节度使、同平章事，帝为御安福门临饯。

敬宗骄僻不君，元颖每欲中帝意以固幸，乃巧索珍异献之，踵相蹑于道，百工 造作无程，敛取苛重，至削军食以助裒畜。又给与不时，戎人寒饥，乃仰足蛮徼。 于是人人咨苦，反为蛮内觇，戎备不修。大和三年，南诏乘虚袭戎、巂等州，诸屯 闻贼至，辄溃，戍者为乡导，遂入成都。已傅城，元颖尚不知，乃率左右婴牙城以 守。贼大掠，焚郛郭，残之，留数日去，蜀之宝货、工巧、子女尽矣。初，元颖计 迫，将挺身走，会救至乃止。文宗遣使者临抚南诏，南诏上言：“蜀人祈我诛虐帅， 不能克，请陛下诛之，以谢蜀人。”由是贬邵州刺史。议者不厌，斥为循州司马。 官属崔璜、纥干巘、卢并悉夺秩，分逐之。元颖死于贬所，年六十四。将终，表丐 赠官，乞归葬。诏赠湖州刺史。元颖与李德裕善，会昌初，德裕当国，因赦令复其 官。弟元绛，终太子宾客。元绛子审权。

审权，字殷衡，第进士，辟浙西幕府。举拔萃中，为右拾遗。宣宗时，入翰林 为学士，累迁兵部侍郎、学士承旨。懿宗立，进同中书门下平章事，再迁门下侍郎， 出为镇海军节度使、同平章事。庞勋乱徐州，审权与令狐綯、崔铉连师掎角，馈粟 相衔，王师赖济。勋破，进检校司空，入为尚书左仆射、襄阳郡公。继领河中、忠 武节度使。卒，赠太子太师，谥曰德。审权清重寡言，性长厚，居翰林最久，终不 漏禁近语。在方镇，视事有常处，要非日入未始就内寝。坐必敛衽，常若对大宾客。 或昼日少息，则顾直将解帘；即旁无人，自起彻钩，手拥帘徐下，乃退。与杜悰俱 位将相，悰先进，故世谓审权为“小杜公”。

子让能，字群懿，擢进士第，从宣武王鐸府为推官，以长安尉为集贤校理。丧 母，以孝闻。又辟刘鄴、牛蔚二府，稍进兵部员外郎。萧遘领度支，引判度支按。 僖宗狩蜀，奔谒行在，三迁中书舍人，召为翰林学士。方关东兵兴，调发绥徠，书 诏丛浩，让能思精敏，凡号令行下，处事值机，无所遗算，帝倚重之。从还京师， 再迁兵部尚书，封建平县子。

李克用兵至，帝夜出凤翔，苍黄无知者。让能方直，徒步从十余里，得遗马， 褫绅为靮乘之。硃玫兵逼乘舆，帝走宝鸡，独让能从。翌日，孔纬等乃至。俄而进 狩梁。是时栈道为山南石君涉所毁，天子间关嶮涩，让能未尝暂去侧。帝劳曰： “朕失道，再遗宗庙。方艰难时，卿不少舍朕，盖古所谓忠于所事邪！”让能顿首 曰：“臣世蒙国厚恩，陛下不以臣不肖，使扞牧圉，临难苟免，臣之耻也。”帝次 褒中，擢兵部侍郎、同中书门下平章事。

于时，嗣襄王煴即伪位，强籓大镇附者已十八，贡赋不输行在，无以备赏劳， 卫兵往往乏食，君臣搏手无它策。让能建遣大使入河中，以谕王重荣，重荣果奉诏。 已而京师平，进中书侍郎，徙封襄阳郡公。官吏多污伪署，有司皆欲论死，让能以 胁从不足深治，固争之，多所全贷。昭宗立，进尚书左仆射、晋国公，赐铁券，累 进太尉。

李茂贞守凤翔，自大顺后兵浸强，恃有功，不奉法，朝廷弱，弗能制。会杨复 恭走山南，茂贞欲兼有梁、汉，请以师问罪，未报而兵出，帝忿其专，然不得已从 之。山南平，诏茂贞领兴元、武定，而以徐彦若为凤翔节度使，分果、阆州隶武定 军。茂贞怨，不赴镇，上章语悖慢。又诒书让能诋责，以为助守亮为乱，抑忠臣， 夺己功，其言丑肆。京师匈惧，日数千人守阙下，候中尉西门重遂出，请与茂贞凤 翔地，为百姓计。答曰：“事出宰相，我无预。”茂贞益怨。帝怒，诏让能计议， 且趣调发，经月不就第。

时宰相崔昭纬阴结茂贞及王行瑜，让能所言悉漏之，茂贞乃以健儿数百杂市人， 候昭纬与郑延昌归第，拥肩舆噪曰：“凤翔无罪，幸公不加讨以震惊都辇！”昭纬 曰：“上委杜太尉，吾等何知？”市人不识孰为太尉，即投瓦石妄击，昭纬等走而 免，遂丧其印。帝愈怒，捕首恶诛之。京师争避乱，逃山谷间。让能谏帝曰：“茂 贞固宜诛，然大盗适去，凤翔国西门，又陛下新即位，愿少宽假，以贞元故事姑息 之，不可使怨望。”帝曰：“今诏令不出城门，国制桡弱，贾生恸哭时也。朕顾奄 奄度日，坐观此邪！卿为我图之，朕自以兵属诸王。”让能曰：“陛下欲削涤僭嫚， 刚主威，隆王室，此中外大臣所宜共成之，不宜专任臣。”帝曰：“卿，元辅，休 戚与我均，何所避？”泣曰：“臣位宰相，所以未乞骸骨者，思有以报陛下，敢计 身乎！且陛下之心，宪祖心也，但时有所未便。它日臣蒙晁错之诛，顾不足弭七国 患，然敢不奉诏！”

景福二年，以嗣覃王为招讨使，神策将李钅岁副之，率师三万送彦若赵镇。昭 纬内畏有功，密语茂贞曰：“上不喜兵，一出太尉。”茂贞乃悉兵迎战盩厔，覃王 败，乘胜至三桥。让能曰：“臣固豫言之，臣请归死以纾难。”帝涕下不能已，曰： “与卿决矣！”再贬雷州司户参军。茂贞尚驻兵请必杀之，乃赐死，年五十三。

弟彦林，官御史中丞；弘徽，户部侍郎，皆及诛。帝痛之，后赠太师。

子光乂，次子晓，不复仕。晓入梁，贵显于世。

赞曰：太宗以上圣之才，取孤隋，攘群盗，天下已平，用玄龄、如晦辅政。兴 大乱之余，纪纲雕弛，而能兴仆植僵，使号令典刑粲然罔不完，虽数百年犹蒙其功， 可谓名宰相。然求所以致之之迹，逮不可见，何哉？唐柳芳有言：“帝定祸乱，而 房、杜不言功；王、魏善谏，而房、杜让其直；英、卫善兵，而房、杜济以文。持 众美效之君。是后，新进更用事，玄龄身处要地，不吝权，善始以终，此其成令名 者。”谅其然乎！如晦虽任事日浅，观玄龄许与及帝所亲款，则谟谋果有大过人者。 方君臣明良，志叶议从，相资以成，固千载之遇，萧、曹之勋，不足进焉。虽然， 宰相所以代天者也，辅赞弥缝而藏诸用，使斯人由而不知，非明哲曷臻是哉？彼扬 己取名，了然使户晓者，盖房、杜之细邪！

房玄龄字乔，齐州临淄县人。父亲房彦谦，出仕隋朝，历任司隶刺史。玄龄幼时机警敏捷，贯通经籍，善于写作文章，书法兼通草隶。开皇年间，天下统一，人人都认为隋朝将会长治久安，玄龄暗自告知其父说：“皇上本无功德，仅以周室近亲，妄自诛杀大臣，攘夺神器而据有，又不为子孙建立长久之计，混淆嫡庶之位，竞崇奢侈之俗，相互倾陷，最终必会内部自相诛灭。如今天下虽然太平，但其灭亡可翘足而待啊！”彦谦大惊说：“不要胡说！”十八岁时，应举于进士科。

授职羽骑尉，校雠秘书省。吏部侍郎高孝基号为知人，谓裴矩说：“我观察过的人可谓多矣，没见过如此郎的，今后必成国之伟器，只恨不能早见其耸立云霄啊！”后来补任隰城县尉。汉王杨谅造反，玄龄受牵连坐罪，被谪徙于上郡。见中原将乱，慨然而有忧天下之志向。其后父亲卧病，历时十旬，玄龄衣不解带尽心服侍；去世后，酌饮不入口达五天之久。

太宗以敦煌公身份率兵巡行渭北，玄龄杖策拜见于军门，太宗一见如故，署任为渭北道行军记室参军。敦煌公封为秦王后，随即授玄龄职为王府记室，封为临淄侯。每逢征伐不曾不随行同往，众人争先收取珍怪之物，玄龄却先收罗人物致之幕府，并与诸将暗相深结，人人都尽死效力。秦王曾说“：汉光武帝自得邓禹之后，门人更加相亲相近，自从我有了玄龄，就像光武有了邓禹一样。”居于王府出入十年，下达军符府檄，有时驻马立成，文字简约道理详尽，并不需要先打草稿。高祖说：“这人深识机宜，应当委以重任。每次为我儿陈述事情，千里之外如同对面讲话一样。”

隐太子与秦王嫌隙既成，秦王召玄龄商议。玄龄回答说：“国家患难，何世不有，惟有圣人能平祸乱。大王功盖天下，非仅凭借人谋，神明也将相助。”便引荐杜如晦同谋大计。历任陕东道大行台考功郎中、文学馆学士。由此隐太子忌恨房、杜二人，进谮言于高祖面前，将他们二人斥逐还家。太子将起事图变，秦王征召二人穿上方士服装潜入王府，深夜议事。事平之后，秦王成为皇太子，玄龄升任太子右庶子。太子即位后，任职中书令。序功封赏，与杜如晦、长孙无忌、尉迟敬德、侯君集功居第一，晋爵为干阝国公，赐予食邑一千三百户，其余人员全都依次封赏官爵。太宗对群臣说“：我根据各位功绩，量定封爵食邑，恐不尽能妥当，不必忌讳，各位都可说给我听。”淮安王李神通说：“义军初起时，臣领兵最先到达，如今玄龄等人以刀笔之吏功居第一，臣不明何故？”太宗说：“叔父兵马确实先到，但未曾亲历行阵。以致建德南侵，全军大败不振，讨伐黑闼反叛之贼，竟然望风崩溃。如今房玄龄等人有决胜于帷幄及安定国家之功，如同汉代萧何论功行赏要先于诸将一样。叔父于国至亲，应当无所偏私，而不能缘私情以与功臣竞争先后次序了。”起初，将军丘师利等人全都自居其功，有的人还指天画地，自陈其劳，见神通羞愧理屈，便说：“陛下以至公之心论功行赏，不偏心照顾其亲属，我们怎能妄诉功劳呢？”

后来晋升为尚书左仆射，监修国史，改封为魏国公。太宗说：“你为仆射，应当辅助我增广耳目，搜访贤才。近来闻知你审阅牒讼每天达数百件，哪有闲暇访求人才呢？”便命玄龄将细务交给左右丞处理，大事才由仆射过目。

太宗曾问群臣说“：创业与守成哪一样难些？”玄龄回答说：“起兵时天下大乱，群雄竞逐，攻破之后方才归降，战胜之后才能夺取，因此创业为难。”魏征回答说“：王者兴起，必乘衰乱之世，推翻昏暴之君，实为顺天应人之事。既取天下之后，则安习于骄奢淫逸，人心想静，兴起徭役加以动摇；世道出现流弊，更为搜括加以逼迫。国家因此缘故而衰败，所以说守成为难。”太宗说“：玄龄跟随我平定天下，身经百死，而逢一生，故知创业之难。魏征与我安抚天下，害怕因富贵而生骄盈。骄盈就会怠慢政事，怠慢政事就会导致灭亡，故见守成之为不易。

不过创业之不易，已成往事；守成之难，正要与各位慎重对待。”

后逢下诏大臣世袭，授职为宋州刺史，徙封为梁国公，因群臣辞让世袭之事，便免除其世袭刺史，而受封为梁国公。不久，加衔为太子少师。初次前往东宫，皇太子想行拜礼，玄龄推让而不敢见，方才作罢。居宰相之位达十五年之久，女为韩王之妃，男娶高阳公主为妻，自认为权力恩宠到达极点，多次上表请求辞职。诏书不准。不久，进衔为司空，照旧总揽朝政。玄龄一再推辞，太宗派遣使者对他说“：让位确实是美德。但国家靠你辅治已久，一旦失去良佐，如同失去左膀右臂。你看起来筋力未衰，不要谦让了！”晋王成为皇太子后，加衔为太子太傅，仍为知门下省事。因母丧，赐予墓地于昭陵。不久就起复官职。太宗将伐辽东，命玄龄留守京师。下诏说：“有你担当萧何的责任，我就没有西顾之忧了。”但凡粮草器械的调集输送，部队的调动留止，全听玄龄总揽。玄龄多次上书劝谏太宗，希望不要轻敌深入，长久讨伐外夷。并一再辞让太子太傅之职，太宗接受其辞职要求。

晚年多病，那时太宗出巡玉华宫，下诏玄龄留守京师，听其卧床治事。病情加重后，征召他赴宫所乘轿入殿，太宗对着他流泪，玄龄也因感动咽哽而不能自禁。太宗命令尚医负责治疗，尚食供应膳食，每天上奏起居情况。稍有起色，太宗就喜形于色。玄龄便对诸子说“：当今天下之事无不得宜，惟有讨伐高丽不止，皇上含怒意决，群臣无人敢谏，我如知而不言，就会抱愧入地了！”便上疏说：“上古不能臣服者，陛下都能使之臣服；上古不能控制者，陛下都能控制他们。作为中国祸患没有谁比得过突厥，而大小可汗依次束手归降，弛辫握刀，分掌禁卫。薛延陀、铁勒之地，分别设置州县；高昌、吐谷浑，派出偏师迅即扫灭。

惟高丽历代不服朝命，莫能尽力讨伐。

陛下责其弑逆虐乱，亲自率领六军，往征荒远边地，不出旬月就攻拔辽东，俘虏数十万人，残众、孽君失气而不敢喘息，可称得上功倍前世了。

“《周易》说：‘知道进退存亡能不失其正的，大概只有圣人啊！’因为进有退之义，存有亡之机，得有失之理，我为陛下可惜的就是这啊。老子说过‘：知足就不会受侮辱，知止就不会出危险。’陛下的威名功德，已足足有余；拓地开疆，也应适可而止了。边夷贱类，不足以仁德相待，以常礼相责，古时视同禽鱼。如果定要绝其种类，恐怕兽穷则搏，以救其死难。何况陛下每逢判决死刑案件，必定三复审五重奏，处决之日，进用素食，停奏音乐，这是因人命之重，使陛下为之感动。如今战士无一死罪，而将他们驱至战阵之间，委于锋刃之下，使其肝脑涂地，令其老父孤儿、寡妻慈母望丧车而抱枯骨，摧心痛哭，以致变动阴阳、伤害和气，实为天下的冤痛啊！如果高丽违失臣节，陛下诛之是应该的；如果高丽侵扰百姓，陛下灭之也是应该的；如果高丽能成为后世的祸患，陛下除之也有理由。

如无此三条，而为此事坐耗中国，为前朝帝王雪耻，为新罗代报其仇，岂不是所存者小，所损者大吗？臣愿陛下颁布宽大之诏，允许高丽改过自新，焚毁凌波之船，罢免应募之众，则臣死且不朽。”

太宗接到表疏，对其儿媳高阳公主说“：此人生命垂危还在为我国事担忧啊！”

后来病情加剧，太宗命令凿通苑墙开门以便遣使问候。还亲临其家握手诀别。下诏皇太子前往看望，提升其子遗爱为右卫中将军，遗则为朝散大夫，让他能在生前见到其子通显。不久即逝世，时年七十一岁，赠予太尉、并州都督，谥为文昭，给予班剑、羽葆、鼓吹，赐予其家绢布二千匹、粮食二千斛，陪葬于昭陵。

高宗即位后，下诏配享于太宗庙廷。

玄龄执掌国政时，夙兴夜寐，恭勤自强，一心为公，尽心竭力，不愿使一物失所。他为人无嫉妒之心，闻人有善，如同己有。熟悉精通吏事，而以文雅加以修饰，审议规定法令，其意务为宽平。不以己之所长要求别人，任用人才不求全责备，虽卑贱之人也能尽其所能。有时因事受责，必叩头请罪，谨慎畏惧，就像无地自容一样。

贞元末年，因受谴责免职还家，黄门侍郎褚遂良上疏于太宗说“：玄龄侍奉皇上未犯大过，不应因一点小错就斥逐于外，这不是天子任用大臣应有的态度。”

太宗明白过来，马上征召玄龄于家。玄龄后来避位不出。过了一段时间，太宗出巡芙蓉园观察风俗，玄龄便命其家子弟洒扫庭院，说：“车驾将要临幸。”不一会儿，太宗果然临幸其家，于是与玄龄一道还宫。太宗在翠微宫时，任命司农卿李纬为民部尚书，恰遇有从京师来的官员，太宗问：“玄龄闻知李纬任职尚书说些什么？”回答说：“仅称李纬好胡须，没说别的话。”太宗马上将他改任为太子詹事。太宗征讨辽东时，玄龄留守京师，有一名男子上告急变，玄龄讯问其事，他说“：我要告发的就是你啊。”玄龄遣使驰驿追赶太宗，太宗阅视其奏完毕，下令斩决这名男子。下诏责备玄龄说“：你何必这么不自信呢？”其托付信任大多如此。

玄龄治家有法度，常常担心诸子骄奢淫侈，凭借势位欺凌旁人，因而汇集古今圣贤家戒，书写于屏风之上，命其子各取一具，对他们说：“留意于此，就能保其身了！汉代袁氏累世忠诚节义，为我心所崇尚，你们应当效法。”逝世后其子遗直承袭其爵位。

次子遗爱，欺诈轻率而无学问，勇武有力。娶太宗之女高阳公主为妻，任职为右卫将军。高阳公主为太宗所爱，故其礼遇与其他公主之婿绝异。公主骄横，嫉妒遗直为嫡子袭爵，遗直恐惧，上表请求让爵，太宗不同意。公主后来渐渐失去太宗的宠爱，其意怏怏不满。与僧人辩机乱，太宗大怒，斩决僧人，杀死奴婢数十人，公主心中怨恨不已，太宗逝世时，其哭声不哀。高宗时，外派遗直为汴州刺史，遗爱为房州刺史。高阳公主又诬陷遗直有罪，高宗命令长孙无忌审理此案，由此而知公主与遗爱谋反之事，结果遗爱被诛杀，公主被赐予自尽。遗直因先勋缘故免坐死罪，而被贬谪为铜陵县尉。下诏停止玄龄的配享。

杜如晦，字克明，京兆杜陵人。祖父杜果，在北周、隋朝之际有名望。杜如晦年轻时才能出众、性格豪爽，喜欢读书，以风流儒雅自诩，有临难不苟的气节，能当机立断。隋朝大业年间(605～617)，参加吏部量才授官的考核，侍郎高孝基对他的才华感到惊异，说：“你当有国家栋梁的才能，望保持美德。”委任他为滏阳尉，后弃官而去。

高祖李渊平定京城后，秦王李世民选拔杜如晦为王府兵曹参军，后改任陕州总管府长史。此时幕府的众多僚属调出迁升，秦王为此忧虑。房玄龄说：“调离的人虽多，并不足惜，如晦才是辅佐君王之才。大王若始终掌管藩镇，尚无关系；若要治理天下，舍弃如晦没有共建功业的人。”秦王警悟地说：“不是先生指明，我几乎失去他！”于是奏请朝廷将杜如晦留在幕府。杜随秦王征战，常常参与军事机密。当时政多变故，杜如晦裁决处理事情毫无滞留，同僚一致公认他的才干，无人见出他才能的限度。提升他为陕东道大行台司勋郎中，封为建平县男，兼文学馆学士。天策府建立后，他任郎中。秦王立为皇太子后，他被授职左庶子，升为兵部尚书，晋封为蔡国公，食邑三千户，另有益州食邑一千三百户。

不久，任检校郎中，代理吏部尚书，总领东宫禁军，晋位为尚书右仆射，仍兼任吏部职务。

杜如晦与房玄龄共掌朝政，举荐贤能之士，降级使用不贤者，都各得其职，当时的浩然正气令人归心甚深。监察御史陈师合呈献《拔士论》，称一个人不可统管数职，暗中讽喻杜如晦等人。太宗李世民说：“玄龄、如晦不是以有功旧臣的身份提拔的，仅因其才能参与治理天下，师合想以此离间我们君臣吗？”将陈师合贬官至岭表。

日久之后，杜如晦因病辞职，太宗诏令给他原俸禄在家养病，派来给他治病、探望的人络绎不绝。到病危时，太宗诏令皇太子前去问候，并亲自到他家。杜如晦逝世时，四十六岁。太宗哭丧时极其悲痛，追赠他为开府仪同三司衔。安葬时，加司空衔，谥号“成”。并亲笔手诏虞世南撰文刻于石碑，以便记载君主痛悼臣子之意。

某日，太宗吃瓜，瓜味甜美，便留下一半祭奠杜如晦。太宗曾赐给房玄龄黄银带，说：“如晦与你一同辅佐我，而今我只见公一人。”泫然泪下说“：相传鬼神畏惧黄银。”另取黄银带，让房玄龄送去杜家。后来太宗忽然梦见杜如晦像平素一样，次日讲给房玄龄听，派他带着皇帝的膳食前往祭奠。到杜如晦一周年的丧祭日，太宗派宫中女官慰问杜如晦的妻室子女，封地、官宅、官衔、补助亦不取消，皇帝对他家的恩惠礼遇丝毫不减。后来诏令功臣可以世袭，又追赠他密州刺史衔，封地改至莱。

在他任宰相时，天下刚刚平定，台阁制度、宪令法度，全由房、杜二人讨论决定。每次在太宗的处所商议政事，房玄龄必定说“：非如晦来不能筹划。”等杜如晦来到，又尽都采用房玄龄的计谋。因为杜如晦长于决断，而房玄龄善于谋，两人彼此十分了解，因此能够同心合谋，以辅助太宗。当时人们谈到良相，必定房、杜并称。

