---
---
---
title: 二刘殷许程柴任丘
---

刘弘基，雍州池阳人。少以廕补隋右勋侍。大业末，从征辽，赀乏，行及汾阴， 度后期且诛，遂与其属椎牛犯法，讽吏捕系。岁余，以赎论，因亡命，盗马自给。 至太原，阴事高祖。又察太宗资度非常，益自托。由是蒙亲礼，出入连骑，间至卧 内。兵将举，弘基募士，得二千人。王威等鲠大事，弘基与长孙顺德伏閤后，麾左 右执之。从攻下西河，宋老生败，弃马投堑，弘基斩其首，拜右光禄大夫。师至蒲， 引兵先济河，下冯翊。为渭北道大使，命殷开山副之。西徇扶风，众至六万，南度 渭，次长安故城，振队金光门。隋将卫文升来拒，弘基逆击，擒甲士千余，马数百。 时诸军尚未至，弘基最先胜。高祖悦，赐马二十匹。京师平，功第一，授右骁卫大 将军。

讨薛举，战浅水原，八总管军皆没，唯弘基一军战力，矢尽，为贼拘。帝以临 难不屈，优护其家。仁杲平，乃克归，官之如初。刘武周犯太原，弘基屯平阳，复 陷贼。俄自拔归，授左一总管。从秦王屯柏壁，以劲卒二千繇隰州趋西河，蹑贼归 路。贼锐甚，弘基坚壁储勇。及宋金刚遁走，率骑尾之介休，与王合击，大破之。 累封任国公。从击刘黑闼，还，除井钺将军。会突厥患边，督步骑万人备塞，自豳 北东拒子午岭，西抵临泾，筑障遮虏。

贞观初，李孝常等谋反，坐与交，除名为民。岁余，起为易州刺史，复封爵。 召授卫尉卿，改封夔国。以老乞骸，为辅国大将军，朝朔望，禄赐同职事。太宗征 辽，召为前军大总管，战驻跸山，有功，累加封户至千一百。卒，赠开府仪同三司， 并州都督，陪葬昭陵，谥曰襄。

始，弘基病，给诸子奴婢各十五人，田五顷，谓所亲曰：“使贤，固不藉多财； 即不贤，守此可以脱饥冻。”余悉散之亲党。子仁实，袭封。

殷开山，名峤，以字行，世居江南。祖不害，仕陈为司农卿。陈亡，徙京兆， 为鄠人。开山涉书，工为尺牍，为隋大谷长。高祖兵起，召补大将军掾，从攻西河。 为渭北道元帅长史。时关辅群盗骜力自张，不相君，命开山招慰，皆下。与刘弘基 屯故城，破卫文升之兵，赐爵陈郡公，迁丞相府掾。

以吏部侍郎从秦王讨薛举。会王疾甚，卧营，委军于刘文静，诫曰：“贼方炽， 邀速战利。公等毋与争，粮尽众枵，乃可图。”开山锐立事，说文静曰：“王属疾， 忧公弗克济，故不欲战。今宜逗机制敌，无专以贼遗王也。请勒兵以怖之。”遂战 折墌，为举所乘，遂大败。下吏当死，诏贷之，除名为民。顷之，从平仁杲，复爵 位，兼陕东道行台兵部尚书，迁吏部。从讨王世充，以功进爵郧国公。

征刘黑闼，道病卒，王哭之恸，诏赠陕东道大行台右仆射，谥曰节。贞观十四 年，与淮安王神通、河间王孝恭、民部尚书刘政会俱配飨高祖庙廷。永徽中，加赠 司空。

刘政会，滑州胙人。隋大业中，为太原鹰扬府司马，以兵隶高祖麾下。王威等 既贰，秦王欲先事除之，遣政会为急变书告其反。时募士已集，乃执威等囚之，然 后举兵，政会功也。

大将军府建，为户曹参军，迁丞相府掾。武德初，授卫尉少卿，留守太原，调 辑戎政，远近欢服。会刘武周寇并州，晋阳豪杰举应之，政会为武周所擒，每密表 贼形势。既平，复官爵，历光禄卿，封邢国公。贞观初，转洪州都督，卒。太宗手 诏：“政会昔预义举，有殊功，葬宜异等。”于是赠民部尚书，谥曰襄。后追徙渝 国。

子玄意袭爵，尚南平公主。高宗时为汝州刺史。次子奇，长寿中，为天官侍郎， 荐张鷟、司马锽为监察御史，二人因申屠瑒以谢，奇正色曰：“举贤本无私，何见 谢？”闻者皆竦。后为酷吏陷，被诛。

七世孙崇望，字希徒，及进士第，宣歙王凝辟转运巡官。崔安潜帅许及剑南， 崇望昆弟四人同幕府，世以为才。安潜入为吏部尚书，崇望又以员外郎主南曹，选 事清办。僖宗幸山南，王重荣怨宦竖，不肯率职，时高选使者，即河中镌谕使自新， 崇望以谏议大夫持节往。既至，陈君臣大义动之，重荣顺服，请诛硃玫自效。使还， 称旨，擢翰林学士。昭宗即位，进中书侍郎、同中书门下平章事。张浚伐太原，崇 望固执不可，浚果败。代为门下侍郎、判度支。玉山都将杨守信反，夜陈兵阙下。 帝列兵延喜门，命崇望守度支库。巉旦，含光门未开，禁卒左右植立，将大掠长安 中。俄闻传呼宰相来者，门辟，崇望驻马劳曰：“上自将在中营，公等禁军也，不 帝前杀贼取功，而苟欲剽掠成恶名乎？”士皆唯唯。至长乐门，贼望兵至，乃遁去， 军中咸呼“万岁”。是日，京师不乱，繄其力。进尚书左仆射。硃全忠谋取徐、泗， 表请以大臣代时溥，乃授崇望武宁军节度使。溥拒命，崇望还为太常卿。会王珂、 王珙争河中，诏以崔胤为节度使。珂，李克用婿也。太原邸吏薛志勤曰：“崔公镇 河中，不若光德刘公于我公最善。”光德，崇望所居坊也。后李茂贞、王行瑜入诛 执政，坐是，贬昭州司马。行瑜诛，克用直其冤，召为吏部尚书。会王抟以吏部辅 政，徙兵部。王建欲并东川，诏崇望为剑南东川节度使、同中书门下平章事。未至， 建已使王宗涤知留后，崇望乃还为兵部尚书。卒，赠司空。

兄崇龟，字子长。擢进士，仕累华要，终清海军节度使。广有大贾，约倡女夜 集，而它盗杀女，遗刀去。贾入倡家，践其血乃觉，乘め亡。吏迹贾捕劾，得约女 状而不杀也。崇龟方大飨军中，悉集宰人，至日入，乃遣。阴以遗刀易一杂置之。 诘朝，群宰即庖取刀，一人不去，日：“是非我刀。”问之，得其主名。往视，则 亡矣。崇龟取它囚杀之，声言贾也，陈诸市。亡宰归，捕诘具伏。其精明类此。姻 旧或干以财，率不答，但写《荔支图》与之。然不能防检其家，既没，有鬻珠翠羽 者，由是名损。

弟崇鲁，字郊文，亦第进士，擢士补阙、翰林学士，僖宗避难山南，为嗣襄王 煴史馆修撰，得不诛。景福中，以水部郎中知制诰。雅与崔昭纬善。帝以韦昭度、 李磎辅政，而昭纬外倚邠、岐兵为援，以久其权。于是天子厚礼磎，昭纬惧见夺， 共谋沮之。及磎墨麻出，崇鲁辄掠麻大哭。帝问焉，崇鲁曰：“今虽乏人，岂宜取 憸人为宰相。磎以杨复恭、西门重遂得近职，奈何用之？前日杜让能羞戮未刷，尚 忍蹈覆辙乎？”磎由是不得相。磎亦劾奏其奸，因自陈“为山南杨守亮诋毁，不容 与复恭交私”。又言：“崇望为宰相，使亲吏日夕谒左军，与复恭相亲厚。絁巾惨 带，不入禁门；崇鲁向殿哭，厌诅天诈，殆人之妖。且其父坐贿饮药死。崇鲁身为 硃玫史官，作劝进表。在太原府使西川，见田令孜，没阶趋，废制度自崇鲁始。” 其相詈訾，俚浅稽校，譬市人然。崇龟始闻哭麻，恚不食。曰：“吾兄弟未始以声 利败名，今不幸乃生是儿。”后王行瑜、崔昭纬相继诛，崇鲁贬崖州司户参军。终 水部员外郎。

许绍，字嗣宗，安州安陆人。父法光，在隋为楚州刺史。元皇帝为安州总管， 绍时为儿，与高祖同学，相爱也。大业末，任夷陵通守，会盗起，州境独完，流人 自占数十万，开仓赈给。炀帝崩问至，绍率人吏三日临，以所部遥属越王侗。后王 世充篡立，遂遣使以黔安、武陵、澧阳归国，授峡州刺史，封安陆郡公。高祖赐书 道平生旧，以加慰纳。

萧铣将董景珍降，命绍率兵应接。以破铣功，擢其子智仁为温州刺史。铣遣杨 道生围峡州，绍击走之。铣将陈普环具大舰溯江，与开州贼萧阇提略巴、蜀，绍遣 智仁及婿张玄靖、掾李弘节追战西陵，覆其兵，禽普环，悉获战舰。江之南有安蜀 城，地直夷陵，荆门城峙其东，皆峭险处。铣以兵戍守，绍遣智仁等攻荆门，取之。 制书褒美，许以便宜。绍境连王世充及铣，其下为贼剽者皆见杀，绍得敌人，独资 遣之，二邦感义，杀掠为止。进谯国公，赐帛千段。

赵郡王孝恭等代铣，复诏督兵图荆州。会病，卒于军，帝为流涕。贞观中，赠 荆州都督。智仁，初以勋授封孝昌县公，绍卒，继守夷陵，终凉州都督。次子圉师。

圉师有器干，研涉艺文，擢进士第。累迁给事中、黄门侍郎、同中书门下三品。 龙朔中，为左相。高宗自书诏赐辽东诸将，谓许敬宗曰：“圉师爱书，可示之。” 俄坐其子猎犯人田，有辞，怒而射之，圉师掩不奏，为人告擿。帝让曰：“宰相而 暴百姓，非作威福乎？”圉师谢，且言：“作威福者，强兵重镇，嫚天子法。臣文 吏，何敢然！”帝曰：“慊无兵邪？”敬宗因是劾抵，遂免官。久之，为虔州刺史， 稍迁相州，专以宽治，州人刻石颂美。部有受赇者，圉师不忍按，但赐《清白箴》， 其人自愧，后修饰，更为廉士。进户部尚书。卒，赠幽州都督，谥曰简，陪葬恭陵。 绍初爵谯国公，以子智仁自有封，故诏孙力士袭之，终洛州长史。

子钦寂嗣封。万岁通天元年，契丹入寇，诏为陇山军讨击副使，战崇州，败， 为虏所禽。方围安东，胁令说属城未下者。钦寂呼安东都护裴玄珪曰：“贼朝夕当 灭，幸谨守！”贼怒，害之。武后下制褒美，赠蕲州刺史，谥曰忠。子辅乾，以父 死难，授左监门卫中候，为海东慰劳使，使迎柩还葬。

钦寂弟钦明，以军功擢左玉钤卫将军、安西大都护、盐山郡公。出为凉州都督。 尝轻骑按部，会突厥默啜兵奄至，被执。贼与皆至灵州，使说之降。钦明至城下， 呼曰：“我乏食，有美酱乎？有粱米乎？并乞墨一枝！”时贼营四面阻水，惟一路 得入。钦明欲选将简兵，乘夜袭贼也，而城中无寤其瘦者，遂见害。兄弟死王事， 世名其忠。

程知节本名咬金，济州东阿人。善马槊。隋末，所在盗起，知节聚众数百保乡 里。后事李密，而密料士八千隶四骠骑，分左右以自卫，号“内军”，常曰：“此 可当百万。”知节领骠骑之一，恩遇隆特。王世充与密战，知节以内骑营北邙，单 雄信以外骑营偃师。世充袭雄信，密遣知节及裴行俨助之。行俨中流矢坠马，知节 驰救之，杀数人，军辟易，乃抱行俨重骑驰。追兵以槊撞之，知节折其槊，斩追者， 乃免。后密败，为世充所获。恶其为人，与秦叔宝来奔，授秦王府左三统军。从破 宋金刚、窦建德、王世充，并领左一马军总管，搴旗先登者不一，以功封宿国公。 七年，隐太子谮之，出为康州刺史，白秦王曰：“大王去左右手矣，身欲久全，得 乎？知节有死，不敢去！”事平，拜太子右卫率。寻迁右武卫大将军，实封七百户。 贞观中，历泸州都督、左领军大将军，改封卢国。显庆二年，授葱山道行军大总管， 以讨贺鲁。师次怛笃城，胡人数千出降，知节屠其城去，贺鲁因远遁。军还，坐免。 未几，起为岐州刺史，致仕。卒，赠骠骑大将军、益州大都督，陪葬昭陵。子处亮， 尚清河公主。

柴绍，字嗣昌，晋州临汾人。幼矫悍，有武力，以任侠闻。补隋太子千牛备身。 高祖妻以平阳公主。将起兵，绍走间道迎谒。时太子建成、齐王元吉亦自河东往， 遇诸涂。建成曰：“追书急，恐吏逮捕，请依剧贼，冀自全。”绍曰：“不可。贼 知君唐公子，必执以为功，徒死尔。不如疾走太原。”既入雀鼠谷，闻义兵起，谓 绍有谋，乃相贺。授右领军大都督府长史，领彀骑，发晋阳。先抵霍邑城下，觇形 势。还白：“宋老生一夫敌，我兵到必出战，可虏也。”大师至，老生果出，绍力 战有功。从下临汾、绛郡，隋将桑显和来战，绍引军缭其背，与史大奈合攻之。显 和败，遂平京师。进右光禄大夫，封临汾郡公。高祖即位，拜左翊卫大将军，累从 征讨，以多，进封霍国公，迁右骁卫大将军。吐谷浑、党项寇边，敕绍讨之，虏据 高射绍军，雨矢，士失色。绍安坐，遣人弹胡琵琶，使二女子舞。虏疑之，休射观。 绍伺其懈，以精骑从后掩击，虏大溃，斩首五百级。贞观二年，平梁师都，转左卫 大将军。出为华州刺史，加镇军大将军，徙谯国。既病，太宗亲问之。卒，赠荆州 都督，谥曰襄。二子：哲威、令武。哲威为右屯卫将军，袭封。坐弟谋反，免死， 流邵州。起为交州都督，卒。令武尚巴陵公主，迁太仆少卿、卫州刺史、襄阳郡公。 与房遗爱谋反，贬岚州刺史，自杀。公主亦赐死。

任瑰，字玮，庐州合淝人。父七宝，陈将忠之弟，为陈定远太守。瑰早孤，忠 抚爱甚，每曰：“吾子虽多，庸保耳。所以寄门户者，瑰也！”年十九，试守灵溪 令。迁衡州司马，都督王勇尽以州务属瑰。陈亡，瑰劝勇据岭外，立陈后辅之。勇 不从，以地降隋，瑰弃官去。仁寿中，调韩城尉，未几，罢。高祖讨捕于汾、晋， 瑰上谒辕门，承制署河东县户曹。高祖之晋阳，留隐太子托之。义师起，瑰至龙门 请见。高祖曰：“隋失其政，四海群沸，吾以外戚据重任，不忍坐观其亡。晋阳， 天下用武处，兵精马强，今率之，将厌国难。公，将家子，智算练达，论吾此举其 济乎？”瑰曰：“今主政残酷，兵役不止，天下之人，思见拯乱，与之息肩。公天 付神武，杖顺而起，军令严明，所下城邑，无秋豪之犯。关中起兵者跂踵而待。拥 义师，迎众欲，何不济哉！瑰在冯翊久，悉其人情，愿为一介使，入关宣布威灵， 以收左辅。繇梁山济河，直趣韩城，逼郃阳，徇朝邑。萧造文吏，势当自下。次招 诸贼，然后鼓行而前，据永丰积粟，虽未得京师，关中固已定矣。”高祖曰：“是 吾心也！”乃授银青光禄大夫。遣陈演寿、史大奈步骑六千趣梁山，以瑰及薛献为 招慰大使。高祖谓演寿曰：“阃外事与任瑰筹之。”既而贼孙华、白玄度等果降， 且具舟于河以济师。瑰行说下韩城，与诸将进击饮马泉，破之。拜左光禄大夫，留 戍永丰仓。高祖即位，授谷州刺史。王世充数攻新安，瑰拒破之。以功封管国公。 秦王东讨，瑰从至邙山，主水运饷军。关东平，为河南安抚大使。王世辩以徐州降 瑰，瑰至宋州，会徐圆朗反，副使柳浚劝退保汴，瑰笑曰：“公何怯？老将居边久， 自当有计。”俄而贼陷楚丘，将围虞城，瑰遣崔枢、张公谨自鄢陵领诸州豪质子百 余守之。浚曰：“枢等故世充将，且诸州质子父兄皆反，奈何令保城？”瑰不答。 枢至，则分质子与土人合队，贼近，质子稍叛，枢即斩其队帅。城中人惧曰：“是 皆贼子弟，安可与守乎？”枢因听诸队杀质子，枭首门外。瑰阳怒曰：“去者遣招 慰，何乃杀之？”退谓浚曰：“固知崔枢办之。县杀贼子，为怨已大，人今自为战 矣。”圆朗攻虞城，不能拔。贼平，迁徐州总管，仍为大使。辅公祏反，诏以兵自 扬子津济江讨之。公祏平，拜邗州都督，迁陕州。瑰弟璨，为隐太子典膳监。太子 废，璨得罪，瑰亦左授通州都督。贞观四年卒。瑰历职有功，然补吏多为亲故人私， 至负势赇请，瑰知，不甚禁遏，世以此讥之。瑰卒，时有司以在外对仗白奏，太宗 怒曰：“昔杜如晦亡，朕不能事者数日。今瑰丧，所司不以状言，岂朕意乎？有如 朕子弟不幸死，当此奏邪！”自是大臣丧，遂不对仗奏云。

丘和，河南洛阳人，后徙家郿。少重气侠，闲弓马，长乃折节自将。仕周开府 仪同三司。入隋为右武卫将军，封平城郡公，历资、梁、蒲三州刺史，以宽惠著名。 汉王谅反，使卒衣妇人衣，袭取蒲州，和挺身免，坐废为民。宇文述有宠，和倾心 附纳。俄以发武陵公元胄罪，复拜代州刺史。炀帝北巡，和馈献精腆，至朔州，而 刺史杨廓无所进，帝不悦。述盛称和美，帝用为博陵太守，诏廓就视和为式。后帝 过博陵，和上食加丰，愈喜。由是所过竞为珍侈献，自和发也。然和善抚吏士，得 其心。迁天水郡守，入为左御卫将军。大业末，海南苦吏侵，数怨畔。帝以和所莅 称淳良，而黄门侍郎裴矩亦荐之，遂拜交址太过，抚接尽情，荒憬安之。炀帝崩， 而和未知。于是鸿胪卿宁长真举郁林附萧铣，冯盎举珠崖、番禺附林士弘，各遣使 招和，不从。林邑西诸国，数遗和明珠、文犀、金宝，故和富埒王者。铣闻，利之， 命长真以南粤蛮、俚攻交址，和遣长史高士廉率兵击走之，郡为树石勒其功。会隋 骁果自江都来，乃审隋亡，和即陈款归国，而岭峤闭岨，乃权附铣。铣平，遂得归。 诏李道裕即授和交州大总管，爵谭国公。和遣士廉奉表请入朝，诏其子师利迎之。 及谒见，高祖为兴，引入卧内，语平生，欢甚，奏九部乐飨之，除左武候大将军。 和时已老，以稷州其故乡也，令为刺史以自养。寻除特进。贞观十一年卒，年八十 六，赠荆州总管，谥曰襄，陪葬献陵。有子十五人，多至大官，而行恭为知名。

行恭有勇，善骑射。大业末，与兄师利聚兵万人保郿城，人多依之，群盗不敢 窥境。后原州奴贼围扶风，太守窦璡坚守。贼食尽无所掠，众稍散归行恭。行恭遣 其酋说贼共迎高祖，乃自率五百人负粮持牛酒诣贼营。奴帅长揖，行恭手斩之，谓 众曰：“若皆豪桀也，何为事奴乎？使天下号曰奴贼。”众皆伏，曰：“愿改事公。” 行恭乃率其众，与师利迎谒秦王于渭北，拜光禄大夫。累从战伐，功多，迁左一府 骠骑，锡劳甚厚。隐太子诛，以功擢左卫将军。贞观中，坐与兄争葬所生母，废为 民。从侯君集平高昌，封天水郡公，进右武候将军。高宗立，迁大将军、冀陕二州 刺史，致仕。卒，年八十，赠荆州刺史，谥曰襄，陪葬昭陵。行恭所守严烈，僚吏 畏之。数坐事免，太宗思其功，不逾时辄复官。初，从讨王世充，战邙山。太宗欲 尝贼虚实，与数十骑冲出阵后，多所杀伤，而限长堤，与诸骑相失，唯行恭从。贼 骑追及，流矢著太宗马，行恭回射之，发无虚镞，贼不敢前。遂下拔箭，以己马进 太宗，步执长刀，大呼导之，斩数人，突阵而还。贞观中，诏斫石为人马，象拔箭 状，立昭陵阙前，以旌武功云。子神勣，见《酷吏传》。

赞曰：帝王之将兴，其威灵气焰有以动物悟人者，故士有一概，皆填然跃而附 之，若榱椽梁柱以成大室，又负偃植，各安所施而无遗材，诸将之谓邪。然皆能礼 法自完，贤矣哉！

刘弘基是雍州池阳县人。少时因父荫补任隋右勋侍。大业末年，从征辽东，因家资贫乏，行至汾阴县时，自料误期依法当斩，便与其部属屠牛犯法，暗示县吏逮己入狱。一年之后，按赎刑论处。随后亡命在外，盗马以自供给。后来到达太原，暗自依附高祖。又见太宗才干度量非同寻常，更加委心自托。由此大受礼遇信任，出入连骑，有时同入卧内。将起兵时，弘基招募士卒，得到二千人。王威等人梗阻大事，弘基与长孙顺德埋伏阁后，指挥左右卫士逮执王威等人。随同攻下西河，宋老生战败，抛弃战马投入堑中，弘基斩其首级，晋爵为右光禄大夫。义兵到达蒲州后，弘基引兵率先渡过黄河，攻下冯翊。授职为渭北道大使，以殷开山为副手。西进略地于扶风，拥众达到六万，南渡渭河，屯驻于长安故城，振军示威于金光门。隋将卫文升前来迎战，弘基迎头痛击，擒获甲士千余人，战马数百匹。当时诸军尚未到达，弘基先到，而且一战即胜。高祖大喜，赏赐良马二千匹。京师平定后，论功为第一，授职右骁卫大将军。

讨伐薛举时，大战于浅水原，八总管军全都陷没，惟独弘基一军尽力苦战，矢尽援绝，被贼抓获。高祖认为他临难不屈，厚赐其家。薛仁杲平定后，方才返归京师，恢复其官爵如初。刘武周进犯太原，弘基屯驻于平阳，再次陷没于贼。不久，自拔归来，授职为左一总管。随同秦王屯驻于柏壁，率精兵二千人从隰州直趋西河，截断贼寇退路。当时贼寇兵锋甚锐，弘基坚守营垒以蓄其勇。到宋金刚逃跑时，率领骑兵追至介休，与秦王合兵进击，大破其众。累功封为任国公。

不久随同进击刘黑闼，返回后，授职为井钺将军。后遇突厥进犯边郡，弘基督率步骑兵一万人守备边塞，从..州北界东至子午岭，西达临泾，修筑障塞，拦截虏寇。

贞观初年，李孝常等人谋反，弘基坐与他们交游之罪，被除职为民。一年后，起用为易州刺史，恢复原有的封爵。后招授为卫尉卿，改封为夔国公。随后因年老请求离休，朝廷授予他辅国大将军之衔，命他每月逢朔望入朝，俸禄赏赐与职事官相同。太宗征讨辽东，征召弘基为前军大总管，力战于驻跸山，立有战功，累增封邑至一千一百户。去世之后，赠予开府仪同三司、并州都督，陪葬于昭陵，谥为襄。

当初，弘基生病时，就分给诸子奴婢，每人各为十五人，田地各为五顷，并对所亲近之人说：“如子孙有贤才，本来就不需凭借财富之多；如无贤才，守此产业就可免于饥寒了。”其余财产全都分给亲戚乡邻。其子仁实，承袭了他的封爵。

程知节原名程咬金，济州东阿县人。

善使马槊。隋朝末年，所居地区盗贼蜂起，程咬金聚众数百人共保乡里。后来归附李密，当时李密挑选勇士八千人隶属于四骠骑，分为左右两班以自卫，号称“内军”。李密常对人说“：这八千人抵得上百万大军。”程知节管领四骠骑之一，所受恩遇特别隆厚。王世充与李密决战，程知节率领内骑扎营于北邙山上，单雄信率领外骑扎营于偃师。王世充袭击单雄信营垒，李密派遣程知节与裴行俨前去救援，裴行俨被流箭中，坠落马下。

程知节驰马救援，连杀数人，趁敌军后退之机，抱起裴行俨驰马回奔。追兵用槊刺击，程知节折断其槊，斩杀追兵，方才免于此难。后来李密失败，为王世充所得。程知节厌恶王世充的为人，与秦叔宝一道前来奔投。授职为秦王府左三统军。随从秦王攻破宋金刚、窦建德、王世充，并领左一马军总管，每逢出征，常常举旗先登，因屡建战功被封为宿国公。

武德七年(624)，隐太子建成上谗言于高祖，派他出任康州刺史。程知节告知秦王说：“大王被去掉左膀右臂，要想使自己得到长久的保全，能做得到吗？

知节有死而已，不敢离开大王身边！”乱事平定之后，授职为太子右卫率。不久迁任右武卫大将军，享受实封七百户。

贞观年间，历任泸州都督、左领军大将军。改封为卢国公。

显庆二年(657)，授职为葱山道行军大总管以征讨贺鲁。军队进驻怛笃城时，有胡人数千家开门出降，程知节屠杀其城军民后离去，贺鲁因此而远逃他方。

军队返回后，坐罪免官。不久，又被起用为岐州刺史，随后离休。去世后，赠予骠骑大将军、益州大都督、陪葬于昭陵。

其子程处亮，娶清河公主为妻。

丘和是河南府洛阳县人，后来徙家于郿县。少时重义任侠，娴熟弓马，年长后才折节自修。出仕北周为开府仪同三司。入隋后任职右武卫将军，封为平城郡公，历任资、梁、蒲三州刺史，治政以宽大慈惠闻名。汉王杨谅造反，派其兵士穿妇人之衣，袭取蒲州，丘和脱身免难，坐此过失被罢职为民。当时宇文述正受宠信，丘和倾心结纳依附于他。不久因告发武陵公元胄之罪，复职就任为代州刺史。炀帝北巡经过代州，丘和献食很是精细丰盛。到达朔州时，刺史杨廓无所进献，炀帝很不高兴。宇文述又盛赞丘和的好处，炀帝便派丘和任职为博陵太守，下诏杨廓前往博陵向丘和学习。

后来炀帝经过博陵，丘和献食更为丰盛，炀帝更加高兴。由此所过之处尽献奇珍异品，大肆奢侈，此风自丘和而起。但丘和善于抚慰吏士，得其欢心。不久迁任天水郡太守，入朝为左御卫将军。大业末年，海南地区苦于官吏侵渔贪婪，百姓多次叛乱。炀帝认为丘和治政淳良宽厚，而黄门侍郎裴矩也推荐他出任其职，便派丘和任职为交趾太守，他抚慰吏民，尽通其情，由此荒地之区得以安定。

炀帝去世，而丘和不知。当时鸿胪卿宁长真举郁林郡依附萧铣，冯盎举珠崖、番禺之地依附林士弘，各自遣使招抚丘和，丘和概不依从。林邑之西各国，多次赠送丘和明珠、文犀、金宝，以故丘和富比王者。萧铣闻之，欲图其利，便命宁长真率领南粤蛮俚进攻交趾。丘和派遣长史高士廉率兵将其击退，该郡为此树碑纪功。后遇旧时骁勇士卒从江都返回，才知道隋朝已亡，丘和随即奉表归国，但由于岭表闭阻，便暂且依附萧铣。

萧铣平定后，方才得以归朝。下诏李道裕随即授予丘和交州大总管之职，封为谭国公。丘和派高士廉奉表奏请入朝，下诏由其子师利前往迎接。到朝见之时，高祖为他起身，引入卧内，话说平生，极为高兴，演奏九部乐曲以佐宴飨，授职左武侯大将军。丘和时已年老，因稷州是其故乡，命他就任刺史以自怡养。不久，加衔为特进。贞观十一年(637)去世，时年八十六岁。赠予荆州总管，谥为襄，陪葬于献陵。

丘和有十五个儿子，多数任职为大官，其中丘行恭最为知名。

丘和之子丘行恭，富有勇力，善于骑射。大业末年，与丘师利集聚兵马万人守卫..城，人们多来依附，群盗不敢窥视其境。其后原州奴贼包围扶风，太守窦..坚守其城。贼寇食尽，野无所掠，其众渐渐散归于行恭。行恭派遣其小头目细说贼首共同迎附高祖，随后亲率五百人背粮携带牛酒前往贼营。奴帅长揖不拜，行恭挥手斩杀其人，对众人说“：你们都是英雄豪杰，为何侍奉奴才呢？使得天下之人称你们为奴贼。”众人全都俯伏，说：“情愿改奉你为首领。”行恭便率领其众，与师利一道迎见秦王于渭北，授职为光禄大夫。多次随同征战，因功多，迁任左一府骠骑，所受赏赐甚厚。隐太子被诛后，因功升任左卫将军。贞观年间，坐与其兄争葬所生之母，被法司劾奏，免职为民。后随侯君集平定高昌，被封为天水郡公，升任右武侯将军。高宗即位后，迁任大将军，冀、陕二州刺史，不久离休。去世时年龄为八十岁，赠予荆州刺史，谥为襄，陪葬于昭陵。

行恭性情严酷，僚属都很害怕，但多次坐事免职。太宗思念其功，往往不超过一季就恢复官职。起初，随从征讨王世充，会战于邙山之上。太宗想要试探贼军虚实，亲率数十名骑兵冲出阵后，多所杀伤。但随即因长堤限阻，与诸骑相失，惟有行恭跟随其后。贼骑追至，流矢射中太宗所乘之马，行恭回射敌骑，箭无虚发，贼骑不敢近前。然后下马拔箭，将自己所乘之马进奉太宗，手执长刀步行，大呼引导，连斩数人，方才冲出敌阵返回大军。贞观年间，下诏凿石为人马，以模仿行恭拔箭之状，立于昭陵阙前，以旌表其武功。其子神责力，事迹见《酷吏传》。

