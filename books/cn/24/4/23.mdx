---
---
---
title: 王薛马韦
---

王珪，字叔玠。祖僧辩，梁太尉、尚书令。父顗，北齐乐陵郡太守。世居郿。 性沉澹，志量隐正，恬于所遇，交不苟合。隋开皇十三年，召入秘书内省，雠定群 书，为太常治礼郎。季父颇，通儒有鉴裁，尤所器许。颇坐汉王谅反，诛，珪亡命 南山十余年。高祖入关，李纲荐署世子府谘议参军事。建成为皇太子，授中舍人， 迁中允，礼遇良厚。太子与秦王有隙，帝责珪不能辅导，流巂州。太子已诛，太宗 召为谏议大夫。帝尝曰：“正主御邪臣，不可以致治；正臣事邪主，亦不可以致治。 唯君臣同德，则海内安。朕虽不明，幸诸公数相谏正，庶致天下于平。”珪进曰： “古者，天子有争臣七人，谏不用，则相继以死。今陛下开圣德，收采刍言，臣愿 竭狂瞽，佐万分一。”帝可，乃诏谏官随中书、门下及三品官入阁。珪推诚纳善， 每存规益，帝益任之。封永宁县男、黄门侍郎，迁侍中。

它日进见，有美人侍帝侧，本庐江王瑗姬也。帝指之曰：“庐江不道，贼其夫 而纳其室，何有不亡乎？”珪避席曰：“陛下以庐江为是邪？非邪？”帝曰：“杀 人而取妻，乃问朕是非，何也？”对曰：“臣闻齐桓公之郭，问父老曰：‘郭何故 亡？’曰：‘以其善善而恶恶也。’公曰：‘若子之言，乃贤君也，何至于亡？’ 父老曰：‘不然，郭君善善不能用，恶恶不能去，所以亡。’今陛下知庐江之亡， 其姬尚在，窃谓陛下以为是。审知其非，所谓知恶而不去也。”帝嗟美其言。

帝使太常少卿祖孝孙以乐律授宫中音家，伎不进，数被让。珪与温彦博同进曰： “孝孙，修谨士，陛下使教女乐，又责谯之，天下其以士为轻乎！”帝怒曰：“卿 皆我腹心，乃附下罔上，为人游说邪？”彦博惧，谢罪，珪不谢，曰：“臣本事前 宫，罪当死，陛下矜其性命，引置枢密，责以忠效。今疑臣以私，是陛下负臣，臣 不负陛下。”帝默然惭，遂罢。明日，语房玄龄曰：“昔武王不用夷、齐，宣王杀 杜伯，自古帝王纳谏固难矣。朕夙夜庶几于前圣，昨责珪等，痛自悔，公等勿惩是 不进谏也！”

时珪与玄龄、李靖、温彦博、戴胄、魏征同辅政。帝以珪善人物，且知言，因 谓曰：“卿标鉴通晤，为朕言玄龄等材，且自谓孰与诸子贤？”对曰：“孜孜奉国， 知无不为，臣不如玄龄；兼资文武，出将入相，臣不如靖；敷奏详明，出纳惟允， 臣不如彦博；济繁治剧，众务必举，臣不如胄；以谏诤为心，耻君不及尧、舜，臣 不如征。至激浊扬清，疾恶好善，臣于数子有一日之长。”帝称善。而玄龄等亦以 为尽己所长，谓之确论。

进封郡公。坐漏禁近语，左除同州刺史。帝念名臣，俄召拜礼部尚书兼魏王泰 师。王见之，为先拜，珪亦以师自居。王问珪何以为忠孝，珪〗曰：“陛下，王之 君，事思尽忠；陛下，王之父，事思尽孝。忠孝可以立身，可以成名。”王曰： “忠孝既闻命矣，愿闻所习。”珪曰：“汉东平王苍称‘为善最乐’，愿王志之。” 帝闻，喜曰：“儿可以无过矣！”

子敬直，尚南平公主。是时，诸主下嫁，以帝女贵，未尝行见舅姑礼。珪曰： “主上循法度，吾当受公主谒见。岂为身荣，将以成国家之美。”于是，与夫人坐 堂上，主执盥馈乃退。其后公主降，有舅姑者，备妇礼，本于珪。

十三年，病。帝遣公主就第省视，复遣民部尚书唐俭增损药膳。卒，年六十九。 帝素服哭别次，诏魏王率百官临哭。赠吏部尚书，谥曰懿。

珪少孤且贫，人或馈遗，初无让。及贵，厚报之，虽已亡，必酬赡其家。性不 苛察，临官务举纲维，去甚不可者，至仆妾亦不见喜愠。奉寡嫂，家事咨而后行。 教抚孤侄，虽其子不过也。宗族匮乏，周恤之，薄于自奉。独不作家庙，四时祭于 寝，为有司所劾，帝为立庙愧之，不罪也。世以珪俭不中礼，少之。始，隐居时， 与房玄龄、杜如晦善，母李尝曰：“而必贵，然未知所与游者何如人，而试与偕来。” 会玄龄等过其家，李窥大惊，敕具酒食，欢尽日，喜曰：“二客公辅才，汝贵不疑。” 敬直封南城县男，后坐交皇太子承乾，徙岭外。

珪孙焘、旭。焘，性至孝，为徐州司马。母有疾，弥年不废带，视絮汤剂。数 从高医游，遂穷其术，因以所学作书，号《外台秘要》，讨绎精明，世宝焉。历给 事中、鄴郡太守，治闻于时。旭，见《酷吏传》。

薛收，字伯褒。蒲州汾阴人。隋内史侍郎道衡子也，出继从父孺。年十二，能 属文。以父不得死于隋，不肯仕。郡举秀才，不应。闻高祖兴，遁入首阳山，将应 义举。通守尧君素觉之，迎置其母城中，收不得去。及君素东连王世充，遂挺身归 国。房玄龄亟言之秦王，王召见，问方略。所对合旨，授府主簿，判陕东大行台金 部郎中。是时方讨世充，军事繁综，收为书檄露布，或马上占辞，该敏如素构，初 不窜定。窦建德来援，诸将争言敛军以观贼形势，收独曰：“不然。世充据东都， 府库盈衍，其兵皆江淮选卒，正苦乏食尔，是以求战不得，为我所持。今建德身总 众以来，必飞毂转粮，更相资哺。两贼连固，则伊、洛间胜负未可岁月定也。不若 勒诸将严兵缔垒，浚其沟防，戒毋出兵。大王亲督精锐据成皋，厉兵按甲，邀建德 路。彼以疲老，当吾堂堂之锋，一战必举。不旬日，二贼可缚致麾下矣。”王曰： “善。”遂禽建德，降世充。

王入观隋宫室，且叹炀帝无道，殚人力以事夸侈。收进曰：“峻宇雕墙，殷辛 以亡；土阶茅茨，唐尧以昌。始皇兴阿房而秦祸速，文帝罢露台而汉祚永。后主曾 不是察，奢虐是矜，死一夫之手，为后世笑，何此之能保哉？”王重其言。俄授天 策府记室参军。从平刘黑闼，封汾阴县男。尝上书谏王止畋猎，王答曰：“览所陈， 知成我者，卿也。明珠兼乘，未若一言，今赐黄金四十铤。”

武德七年，寝疾。王遣使临问，相望于道。命舆疾至府，亲举袂抚之，论叙生 平，感激涕泗。卒，年三十三。王哭之恸，与其从兄子元敬书曰：“吾与伯褒共军 旅间，何尝不驱驰经略，款曲襟抱，岂期一朝成千古也。且家素贫而子幼，善抚安 之，以慰吾怀。”因遣使吊祭，赠帛三百段。其后图学士像，叹其早死不得与。既 即位，语房玄龄曰：“收若在，朕当以中书令处之。”又尝梦收如平生，赐其家粟、 帛。贞观七年，赠定州刺史。永徽中，又赠太常卿，陪葬昭陵。

子元超，九岁袭爵。及长，好学，善属文。尚巢王女和静县主，累授太子舍人。 高宗即位，迁给事中，数上书陈当世得失，帝嘉纳。转中书舍人、弘文馆学士。省 中有盘石，道衡为侍郎时，常据以草制，元超每见，辄泫然流涕。以母丧解，夺服 授黄门侍郎、检校太子左庶子。所荐豪俊士，若任希古、高智周、郭正一、王义方、 孟利贞、郑祖玄、邓玄挺、崔融等，皆以才自名于时。累拜东台侍郎。李义府流巂 州，旧制，流人不得乘马，元超为请，坐贬简州刺史。岁余，又坐与上官仪文章款 密，流巂州。上元初，赦还，拜正谏大夫。三年，迁中书侍郎、同中书门下三品。

帝校猎温泉，诸蕃酋长得持弓矢从。元超奏：“夷狄野心，而使挟兵在围中， 非所宜。”帝纳可。尝宴诸王，召元超与，从容谓曰：“任卿中书，宁藉多人哉！” 俄拜中书令兼左庶子。帝幸东都，留辅太子监国，手敕曰：“朕留卿，若失一臂。 顾太子未习庶务，关中事，卿悉专之。”时太子射猎，诏得入禁御，故太子稍怠政 事。元超谏曰：“内苑之地，缭丛薄，冒翳荟，绝磴险途。殿下截轻禽，逐狡兔， 衔橛之变，讵无可虞？又户奴多反逆余族，或夷狄遗丑，使凶谋窃发，将何以御哉？ 夫为人子者，不登高，不临深，谓其近危辱也。天皇所赐书戒丁宁，惟殿下罢驰射 之劳，留情坟典，岂不美欤！”帝知之，遣使厚赐慰其意，召太子还东都。帝疾剧， 政出武后。因阳喑，乞骸骨。加金紫光禄大夫。卒，年六十二，赠光禄大夫、秦州 都督，陪葬乾陵。子曜，圣历中，附会张易之，官正谏大夫。

元敬，隋选部郎迈之子，与收及收族兄德音齐名，世称“河东三凤”。收为长 离雏，德音为鸑鷟，元敬年最少，为鹓雏。武德中，为秘书郎、天策府参军，直记 室、文学馆学士。是时，收与房、杜处心腹之寄，更相结附。元敬谨畏，未尝申款 曲。如晦叹曰：“小记室不可得而亲，不可得而疏！”秦王为皇太子，除舍人。于 是军国之务总于东宫，而元敬掌文翰，号称职。卒于官。

稷，字嗣通，道衡曾孙。擢进士第。累迁礼部郎中、中书舍人。与从祖兄曜更 践两省，俱以辞章自名。景龙末，为谏议大夫、昭文馆学士。初，贞观、永徽间， 虞世南、褚遂良以书颛家，后莫能继。稷外祖魏征家多藏虞、褚书，故锐精临仿， 结体遒丽，遂以书名天下。画又绝品。睿宗在籓，喜之，以其子伯阳尚仙源公主。 及践阼，迁太常少卿，封晋国公，实封三百户。会钟绍京为中书令，稷讽使让，因 入言于帝曰：“绍京本胥史，无素才望，今特以勋进，师长百僚，恐非朝廷具瞻之 美。”帝然之，遂许绍京让，改户部尚书。翌日，迁稷黄门侍郎，参知机务。与崔 日用数争事帝前，罢为左散骑常侍。历太子少保、礼部尚书。帝以翊赞功，每召入 宫中与决事，恩绝群臣。窦怀贞诛，稷以知本谋，赐死万年狱，年六十五。

伯阳为驸马都尉、安邑郡公，别食实封四百户。稷死，坐贬晋州员外别驾，又 流岭表，自杀。伯阳子谈，尚玄宗恒山公主，拜驸马都尉、光禄员外卿。

马周，字宾王，博州茌平人。少孤，家窭狭。嗜学，善《诗》、《春秋》。资 旷迈，乡人以无细谨，薄之。武德中，补州助教，不治事。刺史达奚恕数咎让，周 乃去，客密州。赵仁本高其才，厚以装，使入关。留客汴，为浚仪令崔贤所辱，遂 感激而西，舍新丰，逆旅主人不之顾，周命酒一斗八升，悠然独酌，众异之。至长 安，舍中郎将常何家。

贞观五年，诏百官言得失。何武人，不涉学，周为条二十余事，皆当世所切。 太宗怪问何，何曰：“此非臣所能，家客马周教臣言之。客，忠孝人也。”帝即召 之，间未至，遣使者四辈敦趣。及谒见，与语，帝大悦，诏直门下省。明年，拜监 察御史，奉使称职。帝以何得人，赐帛三百段。周上疏曰：

臣每读前史，见贤者忠孝事，未尝不废卷长想，思履其迹。臣不幸早失父母， 犬马之养，已无所施；顾来事可为者，惟忠义而已。是以徒步二千里，归于陛下。 陛下不以臣愚，擢臣不次。窃自惟念无以论报，辄竭区区，惟陛下所择。

臣伏见大安宫在宫城右，墙宇门阙，方紫极为卑小。东宫，皇太子居之，而在 内；大安，至尊居之，反在外。太上皇虽志清俭，爱惜人力，陛下不敢违，而蕃夷 朝见，四方观听，有不足焉。臣愿营雉堞门观，务从高显，以称万方之望，则大孝 昭矣。

臣伏读明诏，以二月幸九成宫。窃惟太上皇春秋高，陛下宜朝夕视膳。今所幸 宫去京三百里而远，非能旦发暮至也。万有一太上皇思感，欲即见陛下，何以逮之？ 今兹本为避暑行也，太上皇留热处，而陛下走凉处，温清之道，臣所未安。然诏书 既下，业不中止，愿示还期，以开众惑。

臣伏见诏宗室功臣悉就籓国，遂贻子孙，世守其政。窃惟陛下之意，诚爱之重 之，欲其裔绪承守，与国无疆也。臣谓必如诏书者，陛下宜思所以安存之，富贵之， 何必使世官也？且尧、舜之父，有硃、均之子。若令有不肖子袭封嗣职，兆庶被殃， 国家蒙患。正欲绝之，则子文之治犹在也；正欲存之，则栾黡之恶已暴也。必曰与 其毒害于见存之人，宁割恩于已亡之臣，则向所谓爱之重之者，适所以伤之也。臣 谓宜赋以茅土，畴以户邑，必有材行，随器而授。虽干翮非强，亦可以免累。汉光 武不任功臣以吏事，所以终全其世者，良得其术也。愿陛下深思其事，使得奉大恩， 而子孙终其福禄也。

臣闻圣人之化天下，莫不以孝为本，故曰：“孝莫大于严父，严父莫大于配天”， “国之大事，在祀与戎”，孔子亦言“吾不与祭，如不祭”，是圣人之重祭祀也。 自陛下践祚，宗庙之享，未尝亲事。窃惟圣情，以乘舆一出，所费无蓺，故忍孝思， 以便百姓。而一代史官，不书皇帝入庙，将何以贻厥孙谋、示来叶邪？臣知大孝诚 不在俎豆之间，然圣人训人，必以己先之，示不忘本也。

臣闻致化之道，在求贤审官。孔子曰：“惟名与器，不可以假人。”是言慎举 之为重也。臣伏见王长通、白明达本乐工舆皁杂类；韦般提、斛斯正无他材，独解 调马。虽术逾等夷，可厚赐金帛以富其家。今超授高爵，与外廷朝会，驺竖倡子， 鸣玉曳履，臣窃耻之。若朝命不可追改，尚宜不使在列，与士大夫为伍。

帝善其言，除侍御中。又言：

臣历观夏、商、周、汉之有天下，传祚相继，多者八百余年，少者犹四五百年， 皆积德累业，恩结于人，岂无僻王，赖先哲以免。自魏、晋逮周、隋，多者五六十 年，少者三二十年而亡。良由创业之君不务仁化，当时仅能自守，后无遗德可思， 故传嗣之主，其政少衰，一夫大呼，天下土崩矣。今陛下虽以大功定天下，而积德 日浅，固当隆禹、汤、文、武之道，使恩有余地，为子孙立万世之基，岂特持当年 而已。然自古明王圣主，虽因人设教，而大要节俭于身，恩加于人，故其下爱之如 父母，仰之如日月，畏之如雷霆，卜祚遐长，而祸乱不作也。今百姓承丧乱之后， 比于隋时才十分一，而徭役相望，兄去弟还，往来远者五六千里，春秋冬夏，略无 休时。陛下虽诏减省，而有司不得废作，徒行文书，役之如故。四五年来，百姓颇 嗟怨，以为陛下不存养之。尧之茅茨土阶，禹之恶衣菲食，臣知不可复行于今。汉 文帝惜百金之费而罢露台，集上书囊以为殿帷，所幸慎夫人衣不曳地；景帝亦以锦 绣纂组妨害女功，特诏除之，所以百姓安乐。至孝武帝虽穷奢极侈，承文、景遗德， 故人心不摇。向使高祖之后即值武帝，天下必不能全。此时代差近，事迹可见。今 京师及益州诸处，营造供奉器物，并诸王妃主服饰，皆过靡丽。臣闻昧旦丕显，后 世犹怠，作法于治，其弊犹乱。陛下少处人间，知百姓辛苦，前代成败，目所亲见， 尚犹如此，而皇太子生长深宫，不更外事，即万岁后，圣虑之所当忧也。

臣窃寻自古黎庶怨叛，聚为盗贼，其国无不即灭，人主虽悔，未有重能安全者。 凡脩政教，当脩之于可脩之时。若事变一起而后悔之，无益也。故人主每见前代之 亡，则知其政教之所由丧，而不知其身之失。故纣笑桀之亡，而幽、厉笑纣之亡， 隋炀帝又笑齐、魏之失国也。今之视炀帝，犹炀帝之视齐、魏也。

往贞观初，率土荒俭，一匹绢才易斗米，而天下帖然者，百姓知陛下忧怜之， 故人人自安无谤讟也。五六年来，频岁丰稔，一匹绢易粟十余斛，而百姓咸怨，以 为陛下不忧怜之。何则？今营为者，多不急之务故也。自古以来，国之兴亡，不由 积畜多少，在百姓苦乐也。且以近事验之，隋贮洛口仓而李密因之，积布帛东都而 王世充据之，西京府库亦为国家之用。向使洛口、东都无粟帛，王世充、李密未能 必聚大众。但贮积者，固有国之常，要当人有余力而后收之，岂人劳而强敛之以资 寇邪？

夫俭以息人，贞观初，陛下己躬为之，今行之不难也。为之一日，则天下知之， 式歌且舞矣。若人既劳，而周之不息，万一中国水旱，而边方有风尘之警，狂狡窃 发，非徒旰食晏寝而已。古语云：“动人以行不以言，应天以实不以文。”以陛下 之明，诚欲厉精为政，不烦远采上古，但及贞观初，则天下幸甚。

昔贾谊谓汉文帝云“可痛哭及长叹息者”，言：当韩信王楚、彭越王梁、英布 王淮南之时，使文帝即天子位，必不能安。又言：“赖诸王年少，傅相制之，长大 之后，必生祸乱。”后世皆以谊言为是。臣窃观今诸将功臣，陛下所与定天下，无 威略振主如韩、彭者；而诸王年并幼少，纵其长大，陛下之日，必无他心，然则万 代之后，不可不虑。汉、晋以来，乱天下者，何尝不在诸王。皆由树置失宜，不豫 为节制，以至灭亡。人主岂不知其然，溺于私爱尔。故前车既覆，而后车不改辙也。 今天下百姓尚少，而诸王已多，其宠遇过厚者，臣愚虑之，非特恃恩骄矜也。昔魏 武帝宠陈思王，文帝即位，防守禁闭同狱囚焉。何则？先帝加恩太多，故嗣主疑而 畏之也。此武帝宠陈思王，适所以苦之也。且帝子身食大国，何患不富，而岁别优 赐，曾无限极。里语曰：“贫不学俭，富不学奢。”言自然也。今大圣创业，岂唯 处置见子弟而已，当制长久之法，使万代奉行。

臣闻天下者以人为本。必也使百姓安乐，在刺史、县令尔。县令既众，不可皆 贤，但州得良刺史可矣。天下刺史得人，陛下端拱岩廊之上，夫复何为？古者郡守、 县令皆选贤德，欲有所用，必先试以临人，或由二千石高第入为宰相。今独重内官， 县令、刺史颇轻其选。又刺史多武夫勋人，或京官不称职始出补外；折冲果毅身力 强者入为中郎将，其次乃补边州。而以德行才术擢者，十不能一。所以百姓未安， 殆在于此。

疏奏，帝称善。擢拜给事中，转中书舍人。

周善敷奏，机辩明锐，动中事会，裁处周密，时誉归之。帝每曰：“我暂不见 周即思之。”岑文本谓所亲曰：“马君论事，会文切理，无一言可损益，听之纚纚， 令人忘倦。苏、张、终、贾正应此耳。然鸢肩火色，腾上必速，恐不能久。”俄迁 治书侍御史，兼知谏议大夫，检校晋王府长史。王为皇太子，拜中书侍郎，兼太子 右庶子。十八年，迁中书令，犹兼庶子。时置太子司议郎，帝高其除。周叹曰： “恨吾资品妄高，不得历此官。”帝征辽，留辅太子定州。及还，摄吏部尚书，进 银青光禄大夫。帝尝以飞白书赐周曰：“鸾凤冲霄，必假羽翼；股肱之寄，要在忠 力。”

周病消渴连年，帝幸翠微宫，求胜地为构第，每诏尚书食具膳，上医使者视护， 躬为调药，太子问疾。疾甚，周取所上章奏悉焚之，曰：“管、晏暴君之过，取身 后名，吾不为也！”二十二年卒，年四十八，赠幽州都督，陪葬昭陵。

初，帝遇周厚，周颇自负。为御史时，遣人以图购宅，众以其兴书生，素无赀， 皆窃笑。它日，白有佳宅，直二百万，周遽以闻，诏有司给直，并赐奴婢什物，由 是人乃悟。周每行郡县，食必进鸡，小吏讼之。帝曰：“我禁御史食肉，恐州县广 费，食鸡尚何与？”榜吏斥之。及领选，犹废浚仪令。先是，京师晨暮传呼以警众， 后置鼓代之，俗曰“冬冬鼓”；品官旧服止黄紫，于是三品服紫，四品五品硃，六 品七品绿，八品九品青；城门入由左，出由右；飞驿以达警急；纳居人地租；宿卫 大小番直；截驿马尾；城门、卫舍、守捉士，月散配诸县，各取一，以防其过；皆 周建白。自周亡，帝思之甚，将假方士术求见其仪形。高宗即位，追赠尚书右仆射、 高唐县公。垂拱中，配享高宗庙庭。

子载，咸亨中为司列少常伯，与裴行俭分掌选事，言吏部者称裴、马焉。终雍 州长史。

赞曰：周之遇太宗，顾不异哉！由一介草茅言天下事，若素宦于朝、明习宪章 者，非王佐才，畴以及兹？其自视与筑岩、钓渭亦何以异！迹夫帝锐于立事，而周 所建皆切一时，以明佐圣，故君宰间不胶漆而固，恨相得晚，宜矣。然周才不逮傅 说、吕望，使后世未有述焉，惜乎！

韦挺，京兆万年人。父冲，仕隋为民部尚书。挺少与隐太子善，高祖平京师， 署陇西公府祭酒。累迁太子左卫骠骑，检校左卫率。太子遇之厚，宫臣无与比。武 德七年，帝避暑仁智宫。或言太子与宫臣谋逆，又庆州刺史杨文干坐大逆诛，辞连 东宫，帝专责宫臣，由是挺与杜淹、王珪等皆流越巂。未几，召拜主爵郎中。贞观 初，王珪数荐之，迁尚书右丞。历吏部、黄门侍郎，拜御史大夫、扶阳县男。太宗 谓挺曰：“卿之任大夫，独朕意，左右无为卿地者！”挺曰：“臣驽下，不足以辱 高位，且非勋非旧，而在籓邸故僚上，愿后臣以劝立功者。”不听。是时承隋大乱， 风俗薄恶，人不知教。挺上疏曰：“父母之恩，昊天罔极；创巨之痛，终身何已。 今衣冠士族，辰日不哭，谓为重丧，亲宾来吊，辄不临举。又闾里细人，每有重丧， 不即发问，先造邑社，待营办具，乃始发哀。至假车乘，雇棺郭，以荣送葬。既 葬，邻伍会集，相与酣醉，名曰出孝。夫妇之道，王化所基，故有三日不息烛、不 举乐之感。今昏嫁之初，杂奏丝竹，以穷宴欢。官司习俗，弗为条禁。望一切惩革， 申明礼宪。”俄复为黄门侍郎，兼魏王泰府事。时泰有宠，太子多过失，帝密欲废 立，语杜正伦，正伦以漏言贬。帝谓挺曰：“不忍复置卿于法。”改太常卿。

初，挺为大夫时，马周为监察御史，挺不甚礼。及周为中书令，帝欲湔拭用之， 周言挺佷于自用，非宰相器，遂止。帝将讨辽东，择主饷运者。周言挺才任粗使， 帝谓然。挺父故为营州总管，尝经略高丽，故札藏家，挺上之。帝悦曰：“自幽距 辽二千里无州县，吾军靡所仰食，卿为朕图之。苟吾军用不乏，是公之功。其自择 文武官四品十人为子使，取幽、易、平三州锐士若马各三百以从。”即诏河北列州 皆取挺节度，许以便宜。帝亲解貂裘及中厩马赐之。挺遣燕州司马王安德行渠，作 漕舻转粮，自桑乾水抵卢思台，行八百里，渠塞不可通。挺以方苦寒，未可进，遂 下米台侧，廥之，待冻泮乃运以为解。即上言：“度王师至，食且足。”帝不悦曰： “兵宁拙速，无工迟。我明年师出，挺乃度它岁运，何哉？”即诏繁畤令韦怀质驰 按。怀质还劾：“挺在幽州，日置酒，弗忧职，不前视渠长利，即造船行粟，绵八 百里，乃悟非是，欲进则不得，还且水涸。六师所须，恐不如陛下之素。”帝怒， 遣将少监李道裕代之。敕治书侍御史唐临驰传，械挺赴洛阳，废为民，使白衣从。

帝破盖牟城，诏挺将兵镇守，示复用。城与贼新城接，日夜转斗无休时。挺以 失职，内不平，作书谢所善公孙常。常，善数者也，以他事系，投缳死。索橐中得 挺书，言所屯危蹙，意怨望，贬象州刺史。岁余卒，年五十八。

子待价、万石。

待价，初为左千牛备身，永徽中，江夏王道宗得罪，待价以婿贬卢龙府果毅。 时将军辛文陵招慰高丽，次吐护真水，为虏所袭，待价与中郎将薛仁贵率所部兵杀 之，文陵亦苦战，遂免。待价重创，矢著左足，隐不言，卒以疾免。起为兰州刺史。 吐蕃盗边，高宗以沛王贤为凉州大都督，而待价为司马。俄迁肃州刺史，以功召拜 右武卫将军。仪凤三年，吐蕃复入寇，以待价检校凉州都督，兼知镇守兵马事。召 还，封扶阳侯。武后临朝，摄司空，护营乾陵，改天官尚书、同凤阁鸾台三品。待 价起武力，典选无铨总才，故朝野共蚩薄之。俄为燕然道行军大总管，御突厥。逾 年还，拜文昌右相、同凤阁鸾台三品。不自安，累表辞职，不听。且请尽力行阵， 许之，于是拜安息道行军大总管，督三十六总管以讨吐蕃，进爵公。军至寅识迦河， 与吐蕃合战，胜负略相当。会其副阎温古逗留，又天大寒，待价不善抚御，师人多 死，饷道乏，乃旋师顿高昌。后大怒，斩温古，流待价绣州，卒。

曾孙武。武少孤。年十一，廕补右千牛，累迁长安丞。德宗幸梁州，委妻子奔 行在，除殿中侍御史。户部侍郎元琇为水陆转运使，表武以仓部员外郎充判官。谋 不用，杜门数月而琇败。转刑部员外郎。是时，帝以反正告郊庙，大兵后，典章苟 完，执事者时时咨武。武酌宜约用，得礼之衷，群司奉焉。后为绛州刺史，凿汾水 灌田万三千余顷，玺书劳勉。宪宗时，入为京兆尹，护治丰陵，未成，卒，赠吏部 尚书。

万石，颇涉学，善音律。上元中，迁累太常少卿。当时郊庙燕会乐曲，皆万石 与太史令姚元辩增损之，号任职。始，万石奏“太乐博士弟子遭丧者，先无它业， 请以卒哭追集”。侍御史刘思立劾奏万石曰：“移风易俗，莫善于乐；睦亲化人， 莫善于孝。所以三年之礼，天下通丧。今遣音声人释服为乐，带绖治音，岂以小人 不能执礼，遂欲约为非法？万石官太常，首紊风化，请付吏论罪。”高宗方委任万 石，罢其奏。后知吏部选事，卒于官。

赞曰：王者用人非难，尽其才之为难。观太宗之责任也，谋斯从，言斯听，才 斯奋，洞然不疑，故人臣未始遗力，天子高拱操成功，致太平矣。始皆奋亡命布衣， 嫔然列置上衮。薛收虽早夭，帝本以中书令待之。御臣之方，顾不善哉！挺晚节流 落，盖有致而然。

王珪别名叔玠。祖父名僧辩，南梁时官至太尉、尚书令。父亲名岂页，北齐时官至乐陵郡太守。世代居住在..县。他性情稳重恬静，志向度量深邃纯正，对名利际遇看得淡薄，交朋结友绝不随便。

隋文帝开皇十三年(593)，招聘到秘书内省，校正审定各种图书资料，任太常治礼郎。他的小叔父王颇，是位博古通今的学者，很有鉴别能力，特别器重赞扬他。

王颇因汉王杨谅谋反获罪，株连被杀，王珪逃到终南山隐居了十多年。

高祖李渊进长安后，李纲推荐他任代理太子府咨议参军。李建成当皇太子时，任命他为中舍人，后改任中允，对他的待遇丰厚。李建成和秦王李世民产生了矛盾，高祖责怪王珪引导失职，把他流放到隽州。李建成被杀后，太宗李世民调他回京任谏议大夫。太宗曾经说过：“纯正的君主任用奸邪的臣子，不能使天下太平；正直的臣子侍奉昏庸的君主，也不能使天下太平。只有君臣都纯正，天下才会安宁。我虽然不算圣明，幸亏你诸位多次劝阻纠正我的失误，才差不多使得天下平安。”王珪建议说：“古代，天子有七位直言劝谏的臣子，劝谏不被采纳，就一个接一个地用死劝谏。如果陛下光大至高无上的德行，广泛听取人们的意见，我愿竭尽微薄的心力，多少为你帮点小忙。”太宗同意，于是诏令谏官随同中书、门下二省以及三品以上朝臣进入内衙紫宸殿。王珪诚恳地收集好的批评意见，往往提出有益的规劝，太宗更加信任他。封赐他永宁县男爵号、黄门侍郎官职，后升任侍中。

有一天进宫拜见太宗，见一个容貌美丽的女子在太宗身边伺候，她本来是庐江王李瑗的妾。太宗指着她说“：庐江王残暴，杀死了她的丈夫把她收为妻妾，怎能不灭亡呢？”王珪离开座位说：“陛下认为庐江王杀人夺妻对不对呢？”太宗说“：他杀了别人还夺了他的妻子，还问我他对不对，是什么意思？”王珪回答说：“我听说齐桓公到了虢国，问有声望的老人‘：虢国为什么灭亡？’老人回答‘：因为虢君喜爱善良讨厌邪恶。’齐桓公说‘：照你讲的，他是个圣明国君，怎么亡国了？’老人说‘：不是这样，虢君喜爱善良却不任用，讨厌邪恶却不清除，所以亡国。’现在陛下知道庐江王灭亡的原因，而把他的妾留在身边，我暗想陛下实质上认为庐江王的做法是对的。明知他不对，这就是虢国老人所说的知道是邪恶却不消除。”太宗赞美王珪的话。

太宗叫太常少卿祖孝孙向宫中女乐手们传授音乐十二律吕知识，技艺没有长进，多次受到太宗斥责。王珪和温彦博一起进言说“：祖孝孙是位纯洁严谨的文人，陛下叫他去教授女乐手，还斥责他，人们大概认为文人算不了什么吧？”

太宗生气地说：“你们都是我的亲信，却要顺从下属欺骗君主，替他当说客吗？”

温彦博害怕了，检讨错误，王珪不认错，说“：我原来侍奉隐太子，按罪应当处死，陛下怜悯不杀，安排在谏议大夫这个重要位置上，让我尽忠竭力进行规谏，现在却怀疑我有私心，这是陛下亏待我，不是我辜负陛下。”太宗默默无言感到惭愧，于是作罢。第二天，告诉房玄龄说：“古时周武王不听伯夷叔齐的劝阻，周宣王杀掉了无辜的大夫杜伯，自古以来国君听取劝谏确实困难。我日夜努力学习前代圣明的国君，昨天指责王珪等人，自己很后悔，你诸位千万不要因此害怕而不愿进言劝谏呀！”

当时王珪和房玄龄、李靖、温彦博、戴胄、魏征共同辅佐朝政。太宗认为王珪熟悉朝臣们的人品，又善于评价，所以对他说“：你有透彻的鉴别能力，替我评品一下房玄龄等人的才干，并说说自己同他们比较谁更贤能？”王珪回答说：“孜孜不倦地报效国家，知道该做的就努力地做，我不如房玄龄；文武双全，出征可以当将，回朝可以当相，我不如李靖；陈事进言详尽明白，上传下达忠实公正，我不如温彦博；解决繁重的困难，妥善处理各种问题，我不如戴胄；全心全意地劝谏皇上，巴望皇上跟尧舜一样圣明，我不如魏征。说到澄清污浊倡导廉洁，痛恨邪恶珍惜善良，我和以上诸位都有这个优点。”太宗赞扬说好。房玄龄等人也认为说透了自己的特点，称这是精确的评论。

王珪进封为郡公。因泄露翰林院秘密获罪，贬为同州刺史。太宗考虑他是名臣，很快调回朝廷任礼部尚书兼魏王李泰的老师。魏王召见王珪，先向王珪礼拜，王珪也就以老师的身份安然接受。

魏王请教王珪怎样做才叫忠孝，王珪说：“皇上是你的国君，侍奉他就要竭尽忠诚；皇上又是你的父亲，侍奉他就要竭尽孝心。尽忠尽孝可以树立自己，可以成就美名。”魏王说：“忠孝的道理我已懂了，希望知道从何做起。”王珪说：“汉朝东平王刘苍说是‘为善最乐’，希望你记住这话。”太宗知道这事，喜悦地说：“泰儿可以不犯过失了！”

他的儿子王敬直，娶南平公主为妻。

当时，各位公主出嫁，因为是皇帝的女儿身份尊贵，还不曾举行拜见公公婆母的礼仪。王珪说：“皇上是遵循礼仪制度的，我应当受到公主的拜见，正因为她身份尊贵，就用这来显示朝廷的美德。”于是，他和夫人坐在正厅上，南平公主端来竹舦脸盆进献给公公婆母之后才离开。

从此以后公主出嫁，凡是有公公婆母的都要举行全部礼仪，效法王珪。

贞观十三年(639)，王珪病重，太宗派南平公主回家探望，又派民部尚书唐俭调理药剂饮食。去世时，享年六十九岁。太宗穿上丧服在便殿哭泣悼念。诏令魏王带领众朝臣到王家吊唁，追认他为吏部尚书，谥号为“懿”。

王珪年幼父母双亡，家境贫寒，有人赠送财物，一点也不推辞。他显贵后，给予丰厚的酬谢，即使他本人不在了，也一定要酬报赡养他的家属。他秉性不爱追究小节，当官致力于抓好大政方针，杜绝太不应该的事情，直到奴仆妻妾也没看见他嬉笑和生气。他敬重守寡的嫂子，家里的事情取得她的同意才办理。教育抚养已成孤儿的侄子，那种精心的程度即使是对自己的儿子也没有超过。家境贫寒的亲族，都给予接济，自己的生活却很清淡。只是没有修建家族祠庙，逢年过节到坟墓上祭祀，被主管官吏弹劾，太宗替他修建了一幢祠庙来羞辱他，但是没有处罚他。人们认为他节俭到不合礼仪的程度，轻视他。

当初，隐居终南山时，同房玄龄、杜如晦结为朋友，母亲李氏有一次说：“你要显贵，但不知跟你交往的是什么样的人，你把他们约来看看。”恰好房玄龄等人路过他家，母亲暗中观察后大吃一惊，命令备办酒席，让他们高高兴兴玩了一天，她欣喜地说：“这两位客人是公卿宰相一类人才，你将来显贵没有问题。”

儿子王敬直封南城县男爵号，后来因与皇太子李承乾交往牵连获罪，流放到岭南。

王珪有两个孙子王焘、王旭。

王焘，秉性最守孝道，任徐州司马。

母亲生病，整整一年没有解衣安眠，看护调理汤药。多次跟高明的医生交往，于是研究透了医术，就把研究成果撰写成书，书名《外台秘要》，研究阐发得精细透彻，人们很珍视它。他历任给事中、邺郡太守，政绩在当时很有影响。王旭，事见本书《酷吏传》。

