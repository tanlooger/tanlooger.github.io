---
---
---
title: 北狄
---

契丹，本东胡种，其先为匈奴所破，保鲜卑山。魏青龙中，部酋比能稍桀骜， 为幽州刺史王雄所杀，众遂微，逃潢水之南，黄龙之北。至元魏，自号曰契丹。地 直京师东北五千里而赢，东距高丽，西奚，南营州，北靺鞨、室韦，阻冷陉山以自 固。射猎居处无常。其君大贺氏，有胜兵四万，析八部，臣于突厥，以为俟斤。凡 调发攻战，则诸部毕会；猎则部得自行。与奚不平，每斗不利，辄遁保鲜卑山。风 俗与突厥大抵略侔。死不墓，以马车载尸入山，置于树颠。子孙死，父母旦夕哭； 父母死则否，亦无丧期。

武德中，其大酋孙敖曹与靺鞨长突地稽俱遣人来朝，而君长或小入寇边。后二 年，君长乃遣使者上名马、丰貂。贞观二年，摩会来降。突厥颉利可汗不欲外夷与 唐合，乃请以梁师都易契丹。太宗曰：“契丹、突厥不同类，今已降我，尚可索邪？ 师都，唐编户，盗我州部，突厥辄为助，我将禽之，谊不可易降者。”明年，摩会 复入朝，赐鼓纛，由是有常贡。帝伐高丽，悉发酋长与奚首领从军。帝还，过营州， 尽召其长窟哥及老人，差赐缯采，以窟哥为左武卫将军。

大酋辱纥主曲据又率众归，即其部为玄州，拜曲据刺史，隶营州都督府。未几， 窟哥举部内属，乃置松漠都督府，以窟哥为使持节十州诸军事、松漠都督，封无极 男，赐氏李。以达稽部为峭落州，纥便部为弹汗州，独活部为无逢州，芬问部为羽 陵州，突便部为日连州，芮奚部为徒河州，坠斤部为万丹州，伏部为匹黎、赤山二 州，俱隶松漠府，即以辱纥主为之刺史。

窟哥死，与奚连叛，行军总管阿史德枢宾等执松漠都督阿卜固献东都。窟哥有 二孙：曰枯莫离，为左卫将军、弹汗州刺史，封归顺郡王；曰尽忠，为武卫大将军、 松漠都督。而敖曹有孙曰万荣，为归诚州刺史。于是营州都督赵文翙骄沓，数侵侮 其下，尽忠等皆怨望。万荣本以侍子入朝，知中国险易，挟乱不疑，即共举兵，杀 文翙，盗营州反。尽忠自号无上可汗，以万荣为将，纵兵四略，所向辄下，不重浃， 众数万，妄言十万，攻崇州，执讨击副使许钦寂。武后怒，诏鹰扬将军曹仁师、金 吾大将军张玄遇、右武威大将军李多祚、司农少卿麻仁节等二十八将击之；以梁王 武三思为榆关道安抚大使，纳言姚为之副。更号万荣曰万斩，尽忠曰尽灭。诸将 战西硖石黄麞谷，王师败绩，玄遇、仁节皆为虏禽。进攻平州，不克。败书闻，后 乃以右武卫大将军建安王武攸宜为清边道大总管，击契丹；募天下人奴有勇者，官 畀主直，悉发以击虏。万荣衔枚夜袭檀州，清边道副总管张九节募死士数百薄战， 万荣败而走山。俄而尽忠死，突厥默啜袭破其部。万荣收散兵复振，使别将骆务整、 何阿小入冀州，杀刺史陆宝积，掠数千人。

武后闻尽忠死，更诏夏官尚书王孝杰、羽林卫将军苏宏晖率兵十七万讨契丹， 战东硖石，师败，孝杰死之。万荣席已胜，遂屠幽州。攸宜遣将讨捕，不能克。乃 命右金吾卫大将军河内郡王武懿宗为神兵道大总管，右肃政台御史大夫娄师德为清 边道大总管，右武威卫大将军沙吒忠义为清边中道前军总管，兵凡二十万击贼。万 荣锐甚，鼓而南，残瀛州属县，恣肆无所惮。于是神兵道总管杨玄基率奚军掩其尾， 契丹大败，获何阿小，降别将李楷固、骆务整，收仗械如积。万荣委军走，残队复 合，与奚搏。奚四面攻，乃大溃，万荣左驰。张九节为三伏伺之，万荣穷，与家奴 轻骑走潞河东，惫甚，卧林下，奴斩其首，九节传之东都，馀众溃。攸宜凯而还， 后喜，为赦天下，改元为神功。

契丹不能立，遂附突厥。久视元年，诏左玉钤卫大将军李楷固、右武威卫将军 骆务整讨契丹，破之。此两人皆虏善将，尝犯边，数窘官军者也，及是有功。

开元二年，尽忠从父弟都督失活以默啜政衰，率部落与颉利发伊健啜来归，玄 宗赐丹书铁券。后二年，与奚长李大酺皆来，诏复置松漠府，以失活为都督，封松 漠郡王，授左金吾卫大将军。仍其府置静析军，以失活为经略大使，所统八部皆擢 其酋为刺史。诏将军薛泰为押蕃落使，督军镇抚。帝以东平王外孙杨元嗣女为永乐 公主，妻失活。明年，失活死，赠特进，帝遣使吊祠，以其弟中郎将娑固袭封及所 领。明年，娑固与公主来朝，宴赍有加。

有可突于者，为静析军副使，悍勇得众，娑固欲去之，未决。可突于反攻娑固， 娑固奔营州。都督许钦澹以州甲五百，合奚君长李大酺兵共攻可突于。不胜，娑固、 大酺皆死。钦澹惧，徙军入榆关。可突于奉娑固从父弟郁于为君，遣使者谢罪。有 诏即拜郁于松漠郡王，而赦可突于。郁于来朝，授率更令，以宗室所出女慕容为燕 郡公主妻之。可突于亦来朝，擢左羽林卫将军。郁于死，弟吐于嗣，与可突于有隙， 不能定其下，携公主来奔，封辽阳郡王，留宿卫。可突于奉尽忠弟邵固统众，诏许 袭王。天子封禅，邵固与诸蕃长皆从行在。明年，拜左羽林卫大将军，徙王广化郡， 以宗室出女陈为东华公主，妻邵固，诏官其部酋长百馀人，邵固以子入侍。

可突于复来，不为宰相李元纮所礼，鞅鞅去。张说曰：“彼兽心者，唯利是向。 且方持国，下所附也，不假以礼，不来矣。”后三年，可突于杀邵固，立屈烈为王， 胁奚众共降突厥。公主走平庐军。诏幽州长史、知范阳节度事赵含章击之。遣中书 舍人裴宽、给事中薛偘大募壮士，拜忠王浚河北道行军元帅，以御史大夫李朝隐、 京兆尹裴伷先副之，帅程伯献、张文俨、宋之悌、李东蒙、赵万功、郭英杰等八总 管兵击契丹。既又以忠王兼河东道诸军元帅，王不行。以礼部尚书信安郡王祎持节 河北道行军副元帅，与含章出塞捕虏，大破之。可突于走，奚众降，王以二蕃俘级 告诸庙。

明年，可突于盗边，幽州长史薛楚玉、副总管郭英杰、吴克勤、乌知义、罗守 忠率万骑及奚击之，战都山下。可突于以突厥兵来，奚惧，持两端，众走险；知义、 守忠败，英杰、克勤死之，杀唐兵万人。帝擢张守珪为幽州长史经略之。守珪既善 将，可突于恐，阳请臣而稍趋西北倚突厥。其衙官李过折与可突于内不平，守珪使 客王悔阴邀之，以兵围可突于，过折即夜斩可突于、屈烈及支党数十人，自归。守 珪使过折统其部，函可突于等首传东都。拜过折北平郡王，为松漠都督。可突于残 党击杀过折，屠其家。一子剌乾走安东，拜左骁卫将军。二十五年，守珪讨契丹， 再破之，有诏自今战有功必告庙。

天宝四载，契丹大酋李怀秀降，拜松漠都督，封崇顺王，以宗室出女独孤为静 乐公主妻之。是岁，杀公主叛去，范阳节度使安禄山讨破之。更封其酋楷落为恭仁 王，代松漠都督。禄山方幸，表讨契丹以向帝意。发幽州、云中、平庐、河东兵十 余万，以奚为乡导，大战潢水南。禄山败，死者数千。自是禄山与相侵掠未尝解， 至其反乃已。

契丹在开元、天宝间，使朝献者无虑二十。故事，以范阳节度为押奚、契丹使， 自至德后，籓镇擅地务自安，鄣戍斥候益谨，不生事于边；奚、契丹亦鲜入寇，岁 选酋豪数十入长安朝会，每引见，赐与有秩，其下率数百皆驻馆幽州。至德、宝应 时再朝献，大历中十三，贞元间三，元和中七，大和、开成间凡四。然天子恶其外 附回鹘，不复官爵渠长。会昌二年，回鹘破，契丹酋屈戍始复内附，拜云麾将军、 守右武卫将军。于是幽州节度使张仲武为易回鹘所与旧印，赐唐新印，曰“奉国契 丹之印”。

咸通中，其王习尔之再遣使者入朝，部落浸强。习尔之死，族人钦德嗣。光启 时，方天下盗兴，北疆多故，乃钞奚、室韦，小小部种皆役服之，因入寇幽、蓟。 刘仁恭穷师逾摘星山讨之，岁燎塞下草，使不得留牧，马多死。契丹乃乞盟，献良 马求牧地，仁恭许之。复败约入寇，刘守光戍平州，契丹以万骑入，守光伪与和， 帐饮具于野，伏发，禽其大将。群胡恸，愿纳马五千以赎，不许。钦德输重赂求之， 乃与盟，十年不敢近边。

钦德晚节政不竞，其八部大人法常三岁代，时耶律阿保机建鼓旗为一部，不肯 代，自号为王而有国，大贺氏遂亡。

奚，亦东胡种，为匈奴所破，保乌丸山。汉曹操斩其帅蹋顿，盖其后也。元魏 时自号库真奚，居鲜卑故地，直京师东北四千里。其地东北接契丹，西突厥，南白 狼河，北。与突厥同俗，逐水草畜牧，居氈庐，环车为营。其君长常以五百人持 兵卫牙中，馀部散山谷间，无赋入，以射猎为赀。稼多穄，已获，窖山下。断木为 臼，瓦鼎为飦，杂寒水而食。喜战斗，兵有五部，部一俟斤主之。其国西抵大洛泊， 距回纥牙三千里，多依土护真水。其马善登，其羊黑。盛夏必徙保冷陉山，山直妫 州西北。至隋始去“库真”，但曰奚。

武德中，高开道借其兵再寇幽州，长史王诜击破之。太宗贞观三年始来朝，阅 十七岁，凡四朝贡。帝伐高丽，大酋苏支从战有功。不数年，其长可度者内附，帝 为置饶乐都督府，拜可度者使持节六州诸军事、饶乐都督，封楼烦县公，赐李氏。 以阿会部为弱水州，处和部为祁黎州，奥失部为洛瑰州，度稽部为太鲁州，元俟折 部为渴野州，各以酋领辱纥主为刺史，隶饶乐府。复置东夷都护府于营州，兼统松 漠、饶乐地，置东夷校尉。

显庆间可度者死，奚遂叛。五年，以定襄都督阿史德枢宾、左武候将军延陀梯 真、居延州都督李含珠为冷陉道行军总管。明年，诏尚书右丞崔馀庆持节总护定襄 等三都督讨之，奚惧乞降，斩其王匹帝。万岁通天中，契丹反，奚亦叛，与突厥相 表里，号“两蕃”。延和元年，以左羽林卫大将军幽州都督孙佺、左骁卫将军李楷 洛、左威卫将军周以悌帅兵十二万，为三军，袭击其部。次冷陉，前军楷洛与奚酋 李大酺战不利。佺惧，敛军，诈大酺曰：“我奉诏来慰抚若等，而楷洛违节度辄战， 非天子意，方戮以徇。”大酺曰：“诚慰抚我，有所赐乎？”佺出军中缯帛、袍带 与之。大酺谢，请佺还师，举军得脱，争先无部伍，大酺兵蹑之，遂大败，杀伤数 万。佺、以悌皆为虏禽，送默啜害之。朝廷方多故，不暇讨。

玄宗开元二年，使奥苏悔落丐降，封饶乐郡王，左金吾卫大将军、饶乐都督。 诏宗室出女辛为固安公主，妻大酺。明年，身入朝成昏。始复营州都督府，遣右领 军将军李济持节护送。大酺后与契丹可突于斗，死。弟鲁苏领其部，袭王。诏兼保 塞军经略大使。牙官塞默羯谋叛，公主置酒诱杀之，帝嘉其功，赐主累万。会与其 母相告讦得罪，更以盛安公主女韦为东光公主妻之。后三年，封鲁苏奉诚郡王，右 羽林卫将军，擢其首领无虑二百人，皆位郎将。

久之，契丹可突于反，胁奚众并附突厥。鲁苏不能制，奔榆关，公主奔平庐。 幽州长史赵含章发清夷军讨破之，众稍自归。明年，信安王祎降其酋李诗锁高等部 落五千帐，以其地为归义州，因以王诗，拜左羽林军大将军、本州都督，赐帛十万， 置其部幽州之偏。

李诗死，子延宠嗣，与契丹又叛，为幽州张守珪所困。延宠降，复拜饶乐都督、 怀信王，以宗室出女杨为宜芳公主妻之。延宠杀公主复叛，诏立它酋婆固为昭信王、 饶乐都督，以定其部。安禄山节度范阳，诡边功，数与鏖斗，饰俘以献，诛其君李 日越，料所俘骁壮戍云南。终帝世，凡八朝献，至德、大历间十二。

贞元四年，与室韦攻振武。后七年，幽州残其众六万。德宗时，两朝献。元和 元年，君梅落身入朝，拜检校司空、归诚郡王。以部酋索氏为左威卫将军、檀蓟州 游弈兵马使，没辱孤平州游弈兵马使，皆赐李氏。然阴结回鹘、室韦兵犯西城、振 武。大抵宪宗世四朝献。

大和四年，复盗边，庐龙李载义破之，执大将二百余人，缚其帅茹羯来献，文 宗赐冠带，授右骁卫将军。后五年，大首领匿舍朗来朝。大中元年，北部诸山奚悉 叛，庐龙张仲武禽酋渠，烧帐落二十万，取其刺史以下面耳三百，羊牛七万，辎贮 五百乘，献京师。咸通九年，其王突董苏使大都督萨葛入朝。

是后契丹方强，奚不敢亢，而举部役属。虏政苛，奚怨之，其酋去诸引别部内 附，保妫州北山，遂为东、西奚。

室韦，契丹别种，东胡之北边，盖丁零苗裔也。地据黄龙北，傍越河，直京 师东北七千里，东黑水靺鞨，西突厥，南契丹，北濒海。其国无君长，惟大酋，皆 号“莫贺咄”，摄筦其部而附于突厥。小或千户，大数千户，滨散川谷，逐水草而 处，不税敛。每弋猎即相啸聚，事毕去，不相臣制，故虽猛悍喜战，而卒不能为强 国。剡木为犁，人挽以耕，田获甚褊。其气候多寒，夏雾雨，冬霜霰。其俗，富人 以五色珠垂领，婚嫁则男先佣女家三岁，而后分以产，与妇共载，鼓舞而还。夫死， 不再嫁。每部共构大棚，死者置尸其上，丧期三年。土少金铁，率资于高丽。器有 角弓、楛矢，人尤善射。每溽夏，西保貣勃、次对二山。山多草木鸟兽，然苦飞蚊， 则巢居以避。酋帅死，以子弟继，无则推豪桀立之。率乘牛车，蘧蒢为室，度水则 束薪为桴，或以皮为舟。马皆草鞯、绳羁靮。所居或皮蒙室，或屈木以蘧蒢覆，徙 则载而行。其畜无羊少马，有牛不用，有巨豕食之，韦其皮为服若席。其语言，靺 鞨也。

分部凡二十馀：曰岭西部、山北部、黄头部，强部也；大如者部、小如者部、 婆莴部、讷北部、骆丹部，悉处柳城东北，近者三千，远六千里而赢；最西有乌素 固部，与回纥接，当俱伦泊之西南；自泊而东有移塞没部；稍东有塞曷支部，最强 部也，居啜河之阴，亦曰燕支河；益东有和解部、乌罗护部、那礼部、岭西部；直 北曰讷比支部，北有大山，山外曰大室韦，濒于室建河，河出俱伦，{辶也}而东； 河南有蒙瓦部，其北落坦部；水东合那河、忽汗河，又东贯黑水靺鞨，故靺鞨跨水 有南北部，而东注于海。越河东南亦与那河合，其北有东室韦，盖乌丸东南鄙馀 人也。

贞观五年，始来贡丰貂，后再入朝。长寿二年叛，将军李多祚击定之。景龙初， 复朝献，请助讨突厥。开元、天宝间，凡十朝献，大历中十一。贞元四年，与奚共 寇振武，节度使唐朝臣方郊劳天子使者，惊而走军，室韦执诏使，大杀掠而去。明 年，使者来谢。大和中三朝献。大中中一来。咸通时，大酋怛烈与奚皆遣使至京师， 然非显夷后，史官失传。

黑水靺鞨居肃慎地，亦曰挹娄，元魏时曰勿吉。直京师东北六千里，东濒海， 西属突厥，南高丽，北室韦。离为数十部，酋各自治。其著者曰粟末部，居最南， 抵太白山，亦曰徒太山，与高丽接，依粟末水以居，水源于山西，北注它漏河；稍 东北曰汨咄部；又次曰安居骨部；益东曰拂涅部；居骨之西北曰黑水部；粟末之东 曰白山部。部间远者三四百里，近二百里。

白山本臣高丽，王师取平壤，其众多入唐，汨咄、安居骨等皆奔散，浸微无闻 焉，遗人迸入渤海。唯黑水完强，分十六落，以南北称，盖其居最北方者也。人劲 健，善步战，常能患它部。俗编发，缀野豕牙，插雉尾为冠饰，自别于诸部。性忍 悍，善射猎，无忧戚，贵壮贱老。居无室庐，负山水坎地，梁木其上，覆以土，如 丘冢然。夏出随水草，冬入处。以溺盥面，于夷狄最浊秽。死者埋之，无棺椁，杀 所乘马以祭。其酋曰大莫拂瞒咄，世相承为长。无书契。其矢石镞，长二寸，盖楛 砮遗法。畜多豕，无牛羊。有车马，田耦以耕，车则步推。有粟麦。土多貂鼠、白 兔、白鹰。有盐泉，气蒸薄，盐凝树颠。

武德五年，渠长阿固郎始来。太宗贞观二年，乃臣附，所献有常，以其地为燕 州。帝伐高丽，其北部反，与高丽合。高惠真等率众援安市，每战，靺鞨常居前。 帝破安市，执惠真，收靺鞨兵三千余，悉坑之。

开元十年，其酋倪属利稽来朝，玄宗即拜勃利州刺史。于是安东都护薛泰请置 黑水府，以部长为都督、刺史，朝廷为置长史监之，赐府都督姓李氏，名曰献诚， 以云麾将军领黑水经略使，隶幽州都督。讫帝世，朝献者十五。大历世凡七，贞元 一来，元和中再。

初，黑水西北又有思慕部，益北行十日得郡利部，东北行十日得窟说部，亦号 屈设，稍东南行十日得莫曳皆部，又有拂涅、虞娄、越喜、铁利等部。其地南距渤 海，北、东际于海，西抵室韦，南北袤二千里，东西千里。拂涅、铁利、虞娄、越 喜时时通中国，而郡利，屈设、莫曳皆不能自通。今存其朝京师者附左方。

拂涅，亦称大拂涅，开元、天宝间八来，献鲸睛、貂鼠、白兔皮；铁利，开元 中六来；越喜，七来，贞元中一来；虞娄，贞观间再来，贞元一来。后渤海盛，靺 鞨皆役属之，不复与王会矣。

渤海，本粟末靺鞨附高丽者，姓大氏。高丽灭，率众保挹娄之东牟山，地直营 州东二千里，南比新罗，以泥河为境，东穷海，西契丹。筑城郭以居，高丽逋残稍 归之。

万岁通天中，契丹尽忠杀营州都督赵翙反，有舍利乞乞仲象者，与靺鞨酋乞四 比羽及高丽馀种东走，度辽水，保太白山之东北，阻奥娄河，树壁自固。武后封乞 四比羽为许国公，乞乞仲象为震国公，赦其罪。比羽不受命，后诏玉钤卫大将军李 楷固、中郎将索仇击斩之。是时仲象已死，其子祚荣引残痍遁去，楷固穷蹑，度天 门岭。祚荣因高丽、靺鞨兵拒楷固，楷固败还。于是契丹附突厥，王师道绝，不克 讨。祚荣即并比羽之众，恃荒远，乃建国，自号震国王，遣使交突厥，地方五千里， 户十余万，胜兵数万。颇知书契，尽得扶馀、沃沮、弁韩、朝鲜海北诸国。中宗时， 使侍御史张行岌招慰，祚荣遣子入侍。睿宗先天中，遣使拜祚荣为左骁卫大将军、 渤海郡王，以所统为忽汗州，领忽汗州都督。自是始去靺鞨号，专称渤海。

玄宗开元七年，祚荣死，其国私谥为高王。子武艺立，斥大土宇，东北诸夷畏 臣之，私改年曰仁安。帝赐典册袭王并所领。未几，墨水靺鞨使者入朝，帝以其地 建黑水州，置长史临总。武艺召其下谋曰：“黑水始假道于我与唐通，异时请吐屯 于突厥，皆先告我，今请唐官不吾告，是必与唐腹背攻我也。”乃遣弟门艺及舅任 雅相发兵击黑水。门艺尝质京师，知利害，谓武艺曰：“黑水请吏而我击之，是背 唐也。唐，大国，兵万倍我，与之产怨，我且亡。昔高丽盛时，士三十万，抗唐为 敌，可谓雄强，唐兵一临，扫地尽矣。今我众比高丽三之一，王将违之，不可。” 武艺不从。兵至境，又以书固谏。武艺怒，遣从兄壹夏代将，召门艺，将杀之。门 艺惧，儳路自归，诏拜左骁卫将军。武艺使使暴门艺罪恶，请诛之。有诏处之安西， 好报曰：“门艺穷来归我，谊不可杀，已投之恶地。”并留使者不遣，别诏鸿胪少 卿李道邃、源复谕旨。武艺知之，上书斥言：“陛下不当以妄示天下”，意必杀门 艺。帝怒道邃、复漏言国事，皆左除，而阳斥门艺以报。

后十年，武艺遣大将张文休率海贼攻登州，帝驰遣门艺发幽州兵击之。使太仆 卿金思兰使新罗，督兵攻其南。会大寒，雪袤丈，士冻死过半，无功而还。武艺望 其弟不已，募客入东都狙刺于道。门艺格之，得不死。河南捕刺客，悉杀之。

武艺死，其国私谥武王。子钦茂立，改年大兴，有诏嗣王及所领，钦茂因是赦 境内。天宝末，钦茂徙上京，直旧国三百里忽汗河之东。讫帝世，朝献者二十九。 宝应元年，诏以渤海为国，钦茂王之，进检校太尉。大历中，二十五来，以日本舞 女十一献诸朝。贞元时，东南徙东京。钦茂死，私谥文王。子宏临早死，族弟元义 立一岁，猜虐，国人杀之。推宏临子华玙为王，复还上京，改年中兴。死，谥曰成 王。

钦茂少子嵩邻立，改年正历，有诏授右骁卫大将军，嗣王。建中、贞元间凡四 来。死，谥康王。子元瑜立，改年永德。死，谥定王。弟言义立，改年硃雀，并袭 王如故事。死，谥僖王。弟明忠立，改年太始，立一岁死，谥简王。从父仁秀立， 改年建兴，其四世祖野勃，祚荣弟也。仁秀颇能讨伐海北诸部，开大境宇，有功， 诏检校司空、袭王。元和中，凡十六朝献，长庆四，宝历凡再。大和四年，仁秀死， 谥宣王。子新德蚤死，孙彝震立，改年咸和。明年，诏袭爵。终文宗世来朝十二， 会昌凡四。彝震死，弟虔晃立。死，玄锡立。咸通时，三朝献。

初，其王数遣诸生诣京师太学，习识古今制度，至是遂为海东盛国，地有五京、 十五府、六十二州。以肃慎故地为上京，曰龙泉府，领龙、湖、渤三州。其南为中 京，曰显德府，领庐、显、铁、汤、荣、兴六州。貃故地为东京，曰龙原府，亦曰 栅城府，领庆、盐、穆、贺四州。沃沮故地为南京，曰南海府，领沃、睛、椒三州。 高丽故地为西京，曰鸭渌府，领神、桓、丰、正四州；曰长岭府，领瑕、河二州。 扶馀故地为扶馀府，常屯劲兵扞契丹，领扶、仙二州；鄚颉府领鄚、高二州。挹娄 故地为定理府，领定、潘二州；安边府领安、琼二州。率宾故地为率宾府，领华、 益、建三州。拂涅故地为东平府，领伊、蒙、沱、黑、比五州。铁利故地为铁利府， 领广、汾、蒲、海、义、归六州。越喜故地为怀远府，领达、越、怀、纪、富、美、 福、邪、芝九州；安远府领宁、郿、慕、常四州。又郢、铜、涑三州为独奏州。涑 州以其近涑沫江，盖所谓粟末水也。龙原东南濒海，日本道也。南海，新罗道也。 鸭渌，朝贡道也。长岭，营州道也。扶馀，契丹道也。

俗谓王曰“可毒夫”，曰“圣王”，曰“基下”。其命为“教”。王之父曰 “老王”，母“太妃”，妻“贵妃”，长子曰“副王”，诸子曰“王子”。官有宣 诏省，左相、左平章事、侍中、左常侍、谏议居之。中台省，右相、右平章事、内 史、诏诰舍人居之。政堂省，大内相一人，居左右相上；左、右司政各一，居左右 平章事之下，以比仆射；左、右允比二丞。左六司，忠、仁、义部各一卿，居司政 下，支司爵、仓、膳部，部有郎中、员外；右六司，智、礼、信部，支司戎、计、 水部，卿、郎准左：以比六官。中正台，大中正一，比御史大夫，居司政下；少正 一。又有殿中寺、宗属寺，有大令。文籍院有监。令、监皆有少。太常、司宾、大 农寺，寺有卿。司藏、司膳寺，寺有令、丞。胄子监有监长。巷伯局有常侍等官。 其武员有左右猛贲、熊卫、罴卫，南左右卫，北左右卫，各大将军一、将军一。大 抵宪象中国制度如此。以品为秩，三秩以上服紫，牙笏、金鱼。五秩以上服绯，牙 笏、银鱼。六秩、七秩浅绯衣，八秩绿衣，皆木笏。

俗所贵者，曰太白山之菟，南海之昆布，栅城之豉，扶馀之鹿，鄚颉之豕，率 宾之马，显州之布，沃州之绵，龙州之，位城之铁，庐城之稻，湄沱湖之鲫。果 有九都之李，乐游之梨。馀俗与高丽、契丹略等。幽州节度府与相聘问，自营、平 距京师盖八千里而远。后朝贡至否，史家失传，故叛附无考焉。

赞曰：唐之德大矣！际天所覆，悉臣而属之；薄海内外，无不州县，遂尊天子 曰“天可汗”。三王以来，未有以过之。至荒区君长，待唐玺纛乃能国；一为不宾， 随辄夷缚。故蛮琛夷宝，踵相逮于廷。极炽而衰，厥祸内移，天宝之后，区夏痍破， 王官之戍，北不逾河，西止秦、邠，凌夷百年，逮于亡，顾不痛哉！故曰：治己治 人，惟圣人能之。

契丹，本是东胡族人，其祖先被匈奴所破，退保鲜卑山。魏时青龙年间，部落酋长比能稍有不驯，被幽州刺史王雄所杀，部落衰微，逃至潢水之南，黄龙之北。

至后魏时，自称契丹。地处离京师东北五千多里。东接高丽，西连奚，南挨营州，北靠....、室韦，以冷陉山为屏障自卫。逐猎往来，居无定处。其君长为大贺氏，有精兵四万，分为八部，臣事突厥，任职俟斤。凡有调发争战，各部会合；若是猎射，则各部分散行动。与奚不和，争战若不利就退守鲜卑山。风俗与突厥大体相同。人死不埋，用马车送入大山，将尸体放在树巅。子孙死，父母早晚都哭悼；父母死，子孙不哭，也没有服丧期。

武德年间，大酋长孙敖曹与....君长突地稽都派人入朝，而君长们时有骚扰边境之事。两年后，君长咄罗派使者来贡名马、丰貂。贞观二年(628)，君长摩会来降。突厥的颉利可汗不愿意外夷与唐和好，请求拿梁师都与契丹交换。

太宗说“：契丹、突厥不同类。现在契丹已经降我了，怎么还可以索要？师都，原是唐的编户，抢夺我的州部，突厥竟然容纳助他，我正准备擒拿他，决不可用他换降者。”第二年，摩会又入朝，皇帝赐他鼓纛，从此有例贡。皇帝讨伐高丽，调发所有酋长与奚的首领从军。班师时，皇帝过营州，召集君长窟哥及老人等，分级赐给缯绸等物，委任窟哥为左武卫将军。

大酋辱纥主曲据又率众归降。即列其部为玄州，委任曲据为刺史，隶属营州都督府。不久，窟哥全部都来归附，于是设置松漠都督府，委派窟哥为使掌管十州诸军事、松漠都督，封爵无极男，赐姓李氏。列达稽部为峭落州，纥便部为弹汗州，独活部为无逢州，芬问部为羽陵州，突便部为日连州，芮奚部为徒河州，坠斤部为万丹州，伏部为匹黎，赤山二州，都隶属松漠府，即任辱纥主为刺史。

窟哥死，契丹与奚联手叛乱。行军总管阿史德枢宾等抓住松漠都督阿卜固献到东都。窟哥有两个孙子：一叫枯莫离，任左卫将军、弹汗州刺史，封爵归顺郡王；一叫尽忠，任武卫大将军、松漠都督。契丹别部酋帅孙敖曹有个孙子叫万荣，任归诚州刺史。那时，营州都督赵文岁羽骄且贪，多次侵侮下属，尽忠等人心中怨恨。孙万荣本是以侍子身份入朝的，了解中国的虚实，于是共同举兵杀了赵文岁羽，窃据营州谋反。尽忠自称是无上可汗，任万荣为将，纵兵四处侵略，所到之处即被攻下，不到二十天，聚众几万人，妄称有十万，攻打崇州，擒拿讨击副使许钦寂。武后怒，诏令鹰扬将军曹仁师、金吾大将军张玄遇、右武威大将军李多祚、司农少卿麻仁节等二十八员大将率兵讨伐；派梁王武三思为榆关道安抚大使，纳言姚王寿为副使。改称万荣为万斩，尽忠为尽灭。诸将与万荣战于西硖石黄獐谷，王师败，张玄遇、麻仁节被俘。

进攻平州，也不胜。败书报入朝廷，武后派右武卫大将军建安王武攸宜为清边道大总管，进攻契丹；召募天下勇敢的奴隶，官府付给主人该奴的身价，开拔去击契丹。万荣夜里悄悄地偷袭檀州，清边道副总管张九节召募敢死勇士数百人迎战，万荣败逃入山。不久尽忠死，突厥默啜击破其部。万荣收聚散兵重整旗鼓，派别将骆务整、何阿小入冀州，杀刺史陆宝积，掳掠数千人。

武后听说尽忠死，再诏令夏官尚书王孝杰、羽林卫将军苏宏晖率兵十七万去讨契丹，在东硖石一仗，王师败，王孝杰战死。万荣乘胜屠掠幽州。武攸宜派将讨伐捉拿，不能取胜。于是诏命右金吾卫大将军、河内郡王武懿宗为神兵道大总管，右肃政台御史大夫娄师德为清边道大总管，右武威卫大将军沙吒忠义为清边中道前军总管，带兵二十万讨贼。

万荣勇猛异常，浩荡南行，践踏瀛州属县，恣肆无所忌惮。神兵道总管杨玄基率奚兵掩击其尾部，契丹大败。擒获何阿小，令别将李楷固、骆务整投降，收缴兵器堆积如山。万荣弃军逃走，残兵再次集聚，与奚兵搏战，奚兵四面出击，契丹大败，万荣东逃。张九节设了三道埋伏线等他，万荣窘困，与家奴轻骑避至潞河东，疲惫极了，卧林下休息，家奴斩其首。张九节将其首传运至东都，余众溃败。武攸宜凯旋。武后很高兴，大赦天下，改元为神功。

契丹不能立国，于是依附突厥。久视元年(700)，诏令左玉钤卫大将军李楷固、右武威卫将军骆务整讨伐契丹，取胜。这两人原是契丹的良将，曾侵犯边境，多次让官军吃败仗。至此为唐立功。

开元二年(713)，尽忠的表弟都督李失活因默啜政衰，率部落与颉利发伊健啜来归附，玄宗赐给丹书铁券。两年后，与奚君长李大酉甫同入朝。诏令再置松漠府，任李失活为都督，封爵松漠郡王，授职左金吾卫大将军；就在其府设置静析军，派失活为经略大使，他所统辖八部都提拔其酋长为刺史。诏命将军薛泰为押蕃落使，督军镇抚。皇帝封东平王外孙杨元嗣的女儿为永乐公主，嫁给失活。

第二年，失活死，追赠特进，皇帝派使者吊祭。让失活弟中郎将娑固袭封及所领官职。明年，娑固与公主来朝，宴饮招待，赏赐甚多。

静析军副使可突于骁勇且得众心，娑固想除掉他，决心未下，可突于反过来攻娑固，娑固逃奔营州。都督许钦澹派州中甲兵五百会同奚君长李大酉甫兵共攻可突于，不胜，娑固、大酉甫均战死，钦澹害怕，将军队迁入榆关。可突于拥娑固的堂叔郁于为君长，派使者入朝谢罪。皇帝下诏，就封郁于为松漠郡王，而赦免可突于。郁于来朝，授职率更令，将宗室所生女慕容氏封为燕郡公主许配给他。可突于也来朝，提升为左羽林卫将军。郁于死，弟吐于即位，与可突于相互猜忌，不能安定其属下，于是带了公主来朝投奔，皇帝改封他为辽阳郡王，留任宿卫。

可突于拥尽忠之弟邵固为君主。有诏同意他继袭王位。天子封禅，邵固与各蕃长都随从到行宫。第二年，委任邵固为左羽林卫大将军，改封广化郡王，将宗室所生女陈氏封为东华公主，许配邵固。

有诏封其部酋长百余人为官。邵固派儿子入侍。

可突于又来朝，宰相李元..未以礼接待，怏怏而归。张说说：“可突于人面兽心，惟利是视。现正掌国政，人心归附。不用礼羁縻他，以后不来了。”三年后，可突于杀了邵固，立屈烈为王，胁迫奚人共降突厥，东华公主投奔平卢军。

诏令幽州长史、掌管范阳节度事赵含章去讨伐，派中书舍人裴宽、给事中薛亻品广募壮士，授职忠王浚为河北道行军元帅，派御史大夫李朝隐、京兆尹裴亻由先为副元帅，率领程伯献、张文俨、宋之悌、李东蒙、赵万功、郭英杰等八总管的兵讨伐契丹。后来又要忠王兼任河东道诸军元帅。忠王没有启程。于是诏令礼部尚书、信安郡王..为河北道行军副元帅，与赵含章一道出塞捕获贼人，将契丹打得大败，可突于逃走，奚人降。信安郡王将契丹及奚被杀被俘的人祭告宗庙。

第二年，可突于侵扰边境，幽州长史薛楚玉、副总管郭英杰、吴克勤、乌知义、罗守忠率领一万骑兵以及奚兵来反击，战于都山下。可突于率了突厥兵来，奚人害怕了，犹豫不定，后来分散逃走，据守险地。乌知义、罗守忠败，郭英杰、吴克勤战死，唐兵被杀的有万人。皇帝提拔张守王圭为幽州长史去指挥、治理。守王圭善于指挥战役，可突于害怕了，表面请降，而实际上渐往西北去倚靠突厥。其时，契丹衙官李过折与可突于有些矛盾，守王圭让客座管记王悔私下里邀约李过折，用兵包围可突于。过折当晚斩杀可突于、屈烈及其支党几十人后归附。守王圭派过折统帅可突于部，将可突于等人的头装盒传送东都。诏封李过折北平郡王，任松漠都督。后来，可突于的残党击杀了李过折并其家属，只有一个儿子剌乾逃奔安东免难，任职左骁卫将军。开元二十五年(737)，张守王圭讨伐契丹，两次击破其军。有诏令自这次战争开始，作战有功一定要祭告宗庙。

天宝四年(745)，契丹大酋李怀秀降。委任他为松漠都督，封崇顺王，将宗室所生女独孤氏封为静乐公主许配给李怀秀。这一年，怀秀杀了公主叛离而去。

范阳节度使安禄山将他击破。改封其酋长楷落为恭仁王，代理松漠都督。其时安禄山正得宠，上表请求去讨伐契丹以称皇帝心意。调发幽州、云中、平卢、河东的兵共十多万，用奚人为向导，大战于潢水之南。禄山败，死者几千人。从此禄山与契丹相互侵掠不停，直到安禄山反叛才罢。

契丹在开元天宝年间，派使入朝贡献不下二十次。以前，派范阳节度使为押奚、契丹使，自肃宗至德年后，藩镇专有其地，致力于自安。险处的防守及侦察格外严谨，不使边界有事，奚、契丹也很少来侵扰，每年还选酋豪们几十人入长安朝会。每次引见，都赐与有秩，其下几百人都馆宿幽州。至德、宝应年间两次入朝贡献，大历中入朝十三次，贞元年间三次，元和年间七次，大和、开成年间四次。但是天子不喜欢契丹外附回鹘，所以不再封爵任官给他们的首领。会昌二年(842)，回鹘被攻破，契丹酋长屈戍再次归附。授他云麾将军，任守右武卫将军。此时，幽州节度使张仲武为了换回回鹘所给的旧印，赐契丹唐制新印，印文是“奉国契丹之印”。

懿宗咸通年间，契丹王习尔之两次派使者入朝，部落渐强。习尔之死，族人钦德即位。光启时，天下盗贼蜂起，北疆多事。契丹乘机攻取奚、室韦，小小部种都听其指挥。于是侵扰幽州、蓟州。刘仁恭发所有的兵力越过摘星山去讨伐，烧毁塞下牧草，使契丹不能放牧，马很多饿死。契丹只好求盟，献良马求牧地，刘仁恭同意。后来又毁约来侵扰，刘守光戍守平州，契丹将一万骑兵入州，守光假装与他们言和，在野外设帐宴饮，伏兵擒其大将。契丹众人悲痛，愿用五千匹马赎人。刘守光不同意。钦德用重金来请求，这才与他们盟誓。以后十年契丹不敢来侵犯。

钦德晚年政令权威不强，契丹八部的大人法中有三年一换的条款，那时耶律阿保机建鼓旗为一部，不肯换，自称为契丹王而统领了国家，大贺氏就亡了。 
 
　　奚，也是东胡种，被匈奴打败后退守乌丸山，汉时曹操曾斩杀手下帅将蹋顿，就是奚的后代。后魏时他们自称库真奚，居于鲜卑的旧地，在京师东北四千多里。其地东北接契丹，西连突厥，南为白浪河，北连靅国。与突厥同俗，逐水草而放牧，以毡庐为房舍，用车环绕周围为营。君长日常有五百人持兵器在牙廷守卫，其余的部落都散居在山谷间。国内无赋税，以射猎为资产。庄稼多糜子，收获后窖藏于山下。凿木为臼，用瓦罐煮饭，掺寒水而食。其马长于登高，羊黑色。盛夏时迁徙到冷陉山，山在妫州西北。到隋时去掉“库真”，单称奚。

武德年中，高开道两次借他们的兵入侵幽州，长史王诜将他们击破。太宗贞观三年(629)才派人来朝，以后十七年中共来朝贡四次。皇帝亲征高丽，奚大酋苏支随战有功。几年后，其君长可度者来归附，皇帝设置饶乐都督府，授可度者长使持节六州诸军事、饶乐都督，封爵楼烦县公，赐姓李。将阿会部列为弱水州，处和部列为祁黎州，奥失部列为洛瑰州，度稽部列为太鲁州，元俟折部列为渴野州，各州均以原酋领辱纥主为刺史，隶属饶乐府。再置东夷都护府于营州，兼统松漠、饶乐等地，设东夷校尉。

显庆年间，可度者死，奚人叛。显庆五年(660)派定襄都督阿史德枢宾、左武侯将军延陀梯真、居延州都督李含珠等人为冷陉道行军总管。第二年，诏令尚书右丞崔余庆持节总护定襄等三都督前往讨伐。奚害怕了，乞降，斩杀其王匹帝。万岁通天元年(696)，契丹反叛，奚也反，与突厥互为表里，号称“两蕃”。延和元年(712)，派左羽林卫大将军、幽州都督孙亻全，左骁卫将军李楷洛，左威卫将军周以悌率兵十二万，分为三军袭击其部落。驻军冷陉。前军李楷洛与奚酋长李大酉甫交战，不利。孙亻全害怕，按军不敢救，骗李大酉甫说：“我是奉诏来慰抚你们的。而李楷洛不听指挥与你们交战。这不是天子的意旨，我正要斩他示众呢。”大酉甫说：“如果确实是来慰抚的，带来什么东西赐给我们呢？”孙亻全拿出军中的绸缎、锦袍、玉带等给他，李大酉甫称谢，请孙亻全班师。全军才得脱身，但返回时大家争先恐后，无队伍行列可言。

大酉甫的兵随后追击，王师大败。杀伤好几万，孙亻全、周以悌都被俘，送交默啜，遭到杀害。当时朝廷正多事，无暇去讨伐。

玄宗开元二年(714)，奚派奥苏悔落来请降，封奚酋为饶乐郡王，委任为左金吾卫大将军、饶乐都督。又诏令宗室所生女辛封为固安公主，嫁给李大酉甫。第二年，李大酉甫亲自入朝成婚。恢复营州都督府，派右领军将军李济持节护送回国。李大酉甫后来与契丹可突于交战，战死。弟鲁苏继承其位，继袭王爵。诏令鲁苏兼保塞军经略大使。牙官塞默羯谋叛，固安公主设宴将他诱杀。皇帝嘉奖其功劳，赐公主财物上万。其时固安公主与其母不和，互相控告。于是另以盛安公主的女儿韦封为东光公主嫁鲁苏为妻。三年后，封鲁苏为奉诚郡王，任右羽林卫将军，提拔其首领二百人为郎将。

后来，契丹可突于反叛，胁迫奚一同依附突厥。鲁苏不能控制，于是逃奔榆关，东光公主奔归平卢。幽州长史赵含章发清夷军击败了叛众，奚众才渐渐回归。第二年，信安王..讨叛，奚酋李诗锁高等部落五千帐归降，列其地为归义州，封李诗为归义王，任他为左羽林军大将军、本州都督，赐帛十万段，移其部落于幽州侧。

李诗死，子延宠即位，又与契丹伙同反叛，被幽州长史张守王圭所困。延宠降，仍任他为饶乐都督，封怀信王，以宗室所生女杨氏封为宜芳公主嫁延宠为妻。延宠杀了公主又叛，诏令立另一酋长婆固为昭信王、饶乐都督，平定其部落。安禄山节度范阳时，邀边功，多次与之鏖战，擒人献俘。诛杀其君王李日越，挑选俘虏中的骁壮者派去戍守云南。终玄宗之世，八次来朝贡献，至德大历年间共入朝十二次。

贞元四年(788)，与室韦攻打振武。

七年后，幽州兵击破奚兵六万。德宗时，两次朝献。元和元年，奚君梅落亲自入朝，诏令任他为检校司空，封为归诚郡王。任其部酋索氏为左威卫将军，檀、蓟两州游弈兵马使。任没辱孤为平州游弈兵马使，均赐姓李氏。然而他们暗中勾结回鹘、室韦侵犯西城、振武。终宪宗之世，四次朝献。

大和四年(830)，再次侵扰边界，卢龙的李载义将他打败，俘获大将二百余人，缚其帅茹羯来献。文宗赦其罪，赐给冠带，任他为右骁卫将军。五年后，大首领匿舍朗来朝。大中元年(847)，北部众山奚都反叛，卢龙的张仲武抓获大酋领，焚烧帐落二十万，收取其刺史以下的面耳三百人，牛羊七万，辎贮五百车入献京师。咸通九年(868)，奚王突董苏派大都督萨葛入朝。

此后，契丹日强，奚不敢也不能与之抗衡，就举部依附。契丹政苛严，奚又有怨恨。其酋长去诸，引支部来归附，据守妫州北山，从此就有了东奚与西奚两部。

