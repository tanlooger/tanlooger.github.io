---
---
---
title: 诸夷蕃将
---

史大柰，本西突厥特勒也，与处罗可汗入隋，事炀帝。从伐辽，积劳为金紫光 禄大夫。后分其部于楼烦。

高祖兴太原，大柰提其众隶麾下。桑显和战饮马泉，诸军却，大柰以劲骑数百 背击显和，破之，军遂振。授光禄大夫。从平长安，以多，赏帛五千匹，赐姓史。 从秦王平薛举、王世充、窦建德、刘黑闼，功殊等，积前后赐侍女三、杂彩万段。 贞观初，擢累右武卫大将军，检校丰州都督，封窦国公，食封户三百。卒，赠辅国 大将军。

冯盎，字明达，高州良德人，本北燕冯弘裔孙。弘不能以国下魏，亡奔高丽， 遣子业以三百人浮海归晋。弘已灭，业留番禺，至孙融，事梁为罗州刺史。子宝， 聘越大姓洗氏女为妻，遂为首领，授本郡太守，至盎三世矣。

隋仁寿初，盎为宋康令，潮、成等五州獠叛，盎驰至京师，请讨之。文帝诏左 仆射杨素与论贼形势，素奇之，曰：“不意蛮夷中乃生是人！”即诏盎发江、岭兵 击贼，平之，拜汉阳太守。从炀帝伐辽东，迁左武卫大将军。隋亡，奔还岭表，啸 署酋领，有众五万。番禺、新兴名贼高法澄、洗宝彻等受林士弘节度，杀官吏，盎 率兵破之。宝彻兄子曰智臣，复聚兵拒战，盎进讨，兵始合，辄释胄大呼曰：“若 等识我耶？”众委戈，袒而拜，贼遂溃，擒宝彻、智臣等，遂有番禺、苍梧、硃崖 地，自号总管。或说盎曰：“隋季崩荡，海内震骚，唐虽应运，而风教未孚，岭越 无所系属。公克平二十州，地数千里，名位未正，请南越王号。”盎曰：吾居越五 世矣，牧伯惟我一姓，子女玉帛吾有也，人生富贵，如我希矣。常恐忝先业，尚自 王哉？”

武德五年，始以地降，高祖析为高、罗、春、白、崖、儋、林、振八州，授盎 上柱国、高州总管，封越国公。拜其子智戴为春州刺史，智彧为东合州刺史。盎徙 封耿。贞观初，或告盎叛，盎举兵拒境。太宗诏右武卫将军蔺暮发江淮甲卒将讨之， 魏征谏曰：“天下初定，创夷未复，大兵之余，疫疠方作，且王者兵不宜为蛮夷动， 胜之不武，不胜为辱。且盎不及未定时略州县，摇远夷，今四海已平，尚何事？反 未状，当怀之以德，盎惧，必自来。”帝乃遣散骑常侍韦叔谐喻盎，盎遣智戴入侍。 帝曰：“征一言，贤于十万众。”时暮兵已出，欲遂有功，遣副将上盎可击状，帝 不许，罢之。

五年，盎来朝，宴赐甚厚。俄而罗、窦诸洞獠叛，诏盎率众二万为诸军先锋。 贼据险不可攻，盎持弩语左右曰：“矢尽，胜负可知矣。”发七矢毙七人，贼退走， 盎纵兵乘之，斩首千余级。帝诏智戴还慰省，赏予不可计，奴婢至万人。盎善为治， 阅簿最，擿奸伏，得民欢心。卒，赠左骁卫大将军、荆州都督。

子三十人，智戴知名，勇而有谋，能抚众，得士死力，酋师皆乐属之。尝随父 至洛阳，统本部锐兵宿卫。炀帝弑，引其下逃归。时盗贼多，岭峤路绝，智戴转战 而前。至高源，俚帅胁为谋主，会盎至，智戴得与盎俱去。后入朝，帝劳赐加等， 授卫尉少卿。闻其善兵，指云问曰：“下有贼，今可击乎？”对曰：“云状如树， 方辰在金，金利木柔，击之胜。”帝奇其对。累迁左武卫将军。卒，赠洪州都督。

盎族人子猷，以豪侠闻。贞观中，入朝，载金一舸自随。高宗时，遣御史许瓘 视其赀。瓘至洞，子猷不出迎，后率子弟数十人，击铜鼓、蒙排，执瓘而奏其罪。 帝驰遣御史杨璟验讯。璟至，卑辞以结之，委罪于瓘。子猷喜，遗金二百两、银五 百两。璟不受。子猷曰：“君不取此，且留不得归。”璟受之，还奏其状，帝命纳 焉。

阿史那社尔，突厥处罗可汗之次子。年十一，以智勇闻。拜拓设，建牙碛北， 与颉利子欲谷设分统铁勒、回纥、仆骨、同罗诸部。处罗卒，哀毁如礼。治众十年， 无课敛。或劝厚赋以自奉，答曰：“部落丰余，于我足矣。”故首领咸爱之。颉利 数用兵，社尔谏，弗纳。

贞观元年，铁勒、回纥、薛延陀等叛，败欲谷设于马猎山，社尔助击之，弗胜。 明年，将余众西保可汗浮图城。会颉利灭，西突厥统叶护又死，奚利必咄陆可汗与 泥孰争国，社尔引兵袭之，得其半国，有众十余万，乃自号都布可汗。谓诸部曰： “始为乱破吾国者，延陀也，今我据西方，而不平延陀，是忘先可汗，非孝也。事 脱不胜，死无恨。”酋长皆曰：“我新得西方，须留抚定。今直弃之，远击延陀， 延陀未擒，叶护子孙将复吾国。”社尔不从，选骑五万，讨延陀碛北，连兵十旬， 士苦其久，稍溃去。延陀纵击，大败之，乃走保高昌，众才万人，又与西突厥不平， 由是率众内属。

十年入朝，授左骁卫大将军，处其部于灵州。诏尚衡阳长公主，为驸马都尉， 典卫屯兵。十四年，以交河道行军总管平高昌，诸将咸受赏，社尔以未奉诏，秋毫 不敢取，见别诏，然后受，又所取皆老弱陈弊。太宗美其廉，赐高昌宝钿刀、杂彩 千段，诏检校北门左屯营，封毕国公。从征辽东，中流矢，揠去复战，所部奋厉， 皆有功。还，擢兼鸿胪卿。

二十一年，以昆丘道行军大总管与契尔何力、郭孝恪、杨弘礼、李海岸等五将 军发铁勒十三部及突厥骑十万讨龟兹。师次西突厥，击处蜜、处月，败之。入自焉 耆西，兵出不意，龟兹震恐。进屯碛石，伊州刺史韩威以千骑先进，右骁卫将军曹 继叔次之。至多褐城，其王率众五万拒战。威阳却，王悉兵逐北，威与继叔合，殊 死战，大破之。社尔因拔都城，王轻骑遁。社尔留孝恪守，自率精骑追蹑，行六百 里。王据大拨换城，婴险自固。社尔攻凡四十日，入之，擒其王，并下五大城。遣 左卫郎将权祗甫徇诸酋长，示祸福，降者七十余城，宣谕威信，莫不欢服。刻石纪 功而还。因说于阗王入朝，王献马畜三百饷军，西突厥、焉耆、安国皆争犒师。孝 恪之在军，床帷器用多饰金玉，以遗社尔，社尔不受。帝闻，曰：“二将优劣，不 复问人矣。”帝崩，请以身殉，卫陵寝，高宗不许。迁右卫大将军。永徽六年卒， 赠辅国大将军、并州都督，陪葬昭陵，治冢象葱山，谥曰元。

子道真，历左屯卫大将军。咸亨初，为逻娑道副大总管，与薛仁贵讨吐蕃以援 吐谷浑，为论钦陵所败，尽失其兵。诏有司问状，免死为民。

阿史那忠者，字义节，苏尼失子也。资清谨。以功擢左屯卫将军，尚宗室女定 襄县主，始诏姓独著史。居父丧，哀慕过人。会立阿史那思摩为突厥可汗，以忠为 左贤王。及出塞，不乐，见使者必泣，请入侍，许焉。封薛国公，擢右骁卫大将军。 宿卫四十八年，无纤隙，人比之金日磾卒，赠镇军大将军，谥曰贞，陪葬昭陵。

执失思力，突厥酋长也。贞观中，护送隋萧后入朝，授左领军将军。会颉利败， 太宗令思力谕降浑、斛萨部落，稍亲近。帝逐兔苑中，思力谏曰：“陛下为四海父 母，乃自轻，臣窃殆之。”帝异其言。后复逐鹿，思力脱巾带固谏，帝为止。

及讨辽东，诏思力屯金山道，领突厥扞薛延陀。延陀兵十万寇河南，思力示羸， 不与确，贼深入至夏州，乃整阵击败之，追蹑六百里。会毘伽可汗死，耀兵碛北而 归。复从江夏王道宗破延陀余众。与平吐谷浑。

诏尚九江公主，拜驸马都尉，封安国公。坐交房遗爱，高宗以其战多，赦不诛， 流巂州。主请削封邑偕往。主前卒。龙朔中，以思力为归州刺史，卒。麟德元年， 复公主封邑，赠思力胜州都督，谥曰景。

契苾何力，铁勒哥论易勿施莫贺可汗之孙。父葛，隋末为莫贺咄特勒，以地近 吐谷浑，隘翾多疠曷，徙去热海上。何力九岁而孤，号大俟利发。

贞观六年，与母率众千余诣沙州内属，太宗处其部于甘、凉二州，擢何力左领 军将军。九年，与李大亮、薛万彻、万均讨吐谷浑于赤水川。万均率骑先进，为贼 所包，兄弟皆中创堕马，步斗，士死十七八。何力驰壮骑，冒围奋击，虏披靡去。 是时吐谷浑王伏允在突沦川，何力欲袭之，万均惩前败，以为不可。何力曰：“贼 无城郭，逐荐草美水以为生，不乘其不虞，正恐鸟惊鱼骇，后无以窥其巢穴。”乃 阅精骑千余，直捣其牙，斩首数千级，获橐驼、马、牛、羊二十余万，俘其妻子， 伏允挺身免。有诏劳军于大斗拔谷。万均耻名出其下，乃排何力，引功自名。何力 不胜愤，挺刀起，将杀之，诸将劝止。

及还，帝责谓其故，何力具言万均败状。帝怒，将解其官授何力。何力顿首曰： “以臣而解万均官，恐四夷闻者，谓陛下重夷轻汉，则诬告益多。又夷狄无知，谓 汉将皆然，非示远之义。”帝重其言，乃止。有诏宿卫北门，检校屯营事，尚临洮 县主。十四年，为葱山道副大总管，与讨高昌，平之。

始，何力母姑臧夫人与弟沙门在凉州，沙门为贺兰都督。十六年，诏何力往视 母。于是薛延陀毘伽可汗方强，契苾诸酋争附之，乃胁其母、弟使从。何力惊谓其 下曰：“上于尔有大恩，且遇我厚，何遽反？”皆曰：“可敦、都督去矣，尚何顾？” 何力曰：“弟往侍足矣，我义许国，不可行。”众执之，至毘伽牙下。何力箕踞， 拔佩刀东向呼曰：“有唐烈士受辱贼延邪？天地日月，临鉴吾志。”即割左耳，誓 不屈。毘伽怒，欲杀之，其妻谏而止。何力被执也，或谗之帝曰：“何力入延陀如 涸鱼得水，其脱必遽。”帝曰：“不然。若人心如铁石，殆不背我。”会使至言状， 帝泣下。即诏兵部侍郎崔敦礼持节许延陀尚主，因求何力，乃得还。授右骁卫大将 军。公主行有日，何力陈不可。帝曰：“天子无戏言，既许之，叵奈何？”何力曰： “礼有亲迎，宣诏毘伽身到京师，或诣灵武。彼畏我，必不来，则姻不成，而忧愤 不知所出，下必携贰，不及一年，交相疑沮。毘伽素狼戾，必死，死则二子争国。 内判外携，不战而擒矣。”帝然之。毘伽果不敢迎，郁邑不得志，恚而死，少子拔 酌杀其庶兄突利失自立，国中乱，如其策云。

帝征高丽，诏何力为前军总管。次白崖城，中贼槊，创甚，帝自为傅药。城拔， 得刺何力者高突勃，驺使自杀之，辞曰：“彼为其主，冒白刃以刺臣，此义士也。 犬马犹报其养，况于人乎？”卒舍之。俄以昆丘道总管平龟兹。帝崩，欲以身殉， 高宗谕止。

永徽中，西突厥阿史那贺鲁以处月、处蜜、姑苏、歌逻禄、卑失五姓叛，寇延 州，陷金岭略蒲类，诏何力为弓月道大总管，率左武卫大将军梁建方，统秦、成、 岐、雍及燕然都护回纥兵人万讨之。处月酋硃邪孤注遂杀招慰使果毅都尉单道惠， 据牢山以守。何力等分兵数道，攀Ｆ〗脲而上，急攻之，贼大溃，孤注液遁。轻骑 穷蹑，行五百里，孤注战死。虏渠帅六十，俘斩万余，牛马杂畜七万，取处蜜时健 俟斤、合支贺等以归。迁左骁卫大将军，封郕国公。

显庆中，为沮江军行军大总管，与苏定方及右骁卫大将军刘伯英代高丽。，不 克。龙朔初，复拜辽东道行军大总管，率诸蕃三十五军进讨，帝欲自率师继之。次 鸭绿水，盖苏文遣男生以精兵数万拒险，众莫敢济。会冰合，何力引兵噪而济，贼 惊，遂溃。斩首三万级，余众降，男生脱身走。有诏斑师。

时铁勒九姓叛，诏何力为安抚大使。何力以轻骑五百驰入其部，虏大惊。何力 喻曰：“朝家知而诖误，遂及翻动，使我贳尔过，得自新。罪在凶渠，取之则已。” 九姓大喜，共擒伪叶护及特勒等二百人以归，何力数其罪，诛之，余众遂安。士卒 道死者，令所在收瘗，蠲护其家。

未几，盖苏文死，男生为弟所逐，使子诣阙请降，乃拜何力为辽东道行军大总 管、安抚大使经略之，副李勣同趋高丽勣已拔新城，留何力守。时高丽兵十五万屯 辽水，引靺鞨数万众据南苏城，何力奋击，破之，斩首万级，乘胜进拔八城。引兵 还，与勣会合，攻辱夷、大行二城，克之。进拔扶余。勣勒兵未进，何力率兵五十 万先趋平壤，勣继进，攻凡七月，拔之，虏其王以献。进镇军大将军，行左卫大将 军，徙封凉。

总章、仪凤间，吐蕃灭吐谷浑，势益张，入寇鄯、廓、河、坊等州，诏周王为 洮州道、相王为凉州道行军元帅，率何力等讨之。二王不行，亦会何力卒。赠辅国 大将军、并州大都督，陪葬昭陵，谥曰毅。

始，龙朔中，司稼少卿梁脩仁新作大明宫，植白杨于庭，示何力曰：“此木易 成，不数年可庇。”何力不答，但诵“白杨多悲风，萧萧愁杀人”之句，脩仁惊悟， 更植以桐。

子明，字若水，孺褓授上柱国，封渔阳县公。年十二，迁奉辇大夫。李敬玄征 吐蕃，明为柏海道经略使，以战多，进左威卫大将军，袭封，赐锦袍、宝带，它物 蕃夥。擢嫡子三品官。再迁鸡田道大总管，至乌德鞬山，诱附二万帐。武后时，明 妻及母临洮县主皆赐姓武。以左鹰扬卫大将军卒，年四十六，赠凉州刺史，谥曰靖。

明性淹厚，喜学，长辩论。子耸，袭爵。

黑齿常之，百济西部人。长七尺余，骁毅有谋略。为百济达率兼风达郡将，犹 唐刺史云。苏定方平百济，常之以所部降。而定方囚老王，纵兵大掠，常之惧，与 左右酋长十余人遁去，啸合逋亡，依任存山自固，不旬日，归者三万。定方勒兵攻 之，不克，常之遂复二百余城。龙朔中，高宗遣使招谕，乃诣刘仁轨降。累迁左领 军员外将军、洋州刺史。

仪凤三年，从李敬玄、刘审礼击吐蕃。审礼败，敬玄欲引还，阻泥沟，兵不得 出，贼屯高压官军。常之夜率敢死士五百人掩其营，杀掠数百人，贼酋跋地设弃军 走。帝叹其才，擢左武卫将军，检校左羽林军，赐金帛殊等。进为河源军副使。调 露中，吐蕃使赞婆等入寇，屯良非川。李敬玄之败，常之引精骑三千夜袭其军，斩 首二千级，获羊马数万，赞婆等单骑去。即拜河源道经略大使。因建言河源当贼冲， 宜增兵镇守，而运饟须广。乃斥地置烽七十所，垦田五千顷，岁收粟斛百余万。由 是食衍士精，戍逻有备。永隆二年，赞婆营青海，常之驰掩其屯，破之，悉烧粮廥， 获羊、马、甲首不赀。诏书劳赐。凡莅军七年，吐蕃檐畏，不敢盗边。封燕国公。

垂拱中，突厥复犯塞，常之率兵追击，至两井，忽与贼遇，贼骑三千方擐甲， 常之见其嚣，以二百骑突之，贼皆弃甲去。其暮，贼大至，常之潜使人伐木，列炬 营中，若烽燧然。会风起，贼疑救至，遂夜遁。久之，为燕然道大总管，与李多祚 王九言等击突厥骨咄禄、元珍于黄花堆，破之，追奔四十里，贼溃归碛北。会左监 门卫中郎将爨宝璧欲穷追要功，诏与常之共计，宝壁独进，为虏所覆，举军没，宝 璧下吏诛，常之坐无功。会周兴等诬其与右鹰扬将军赵怀节反，捕系诏狱，投缳死。

常之御下有恩，所乘马为士所蜺，或请罪之。答曰：“何遽以私马鞭官兵乎？” 前后赏赐分麾下，无留赀。及死，人皆哀其枉。

李谨行，靺鞨人。父突地稽，部酋长也。隋末，率其属千余内附，居营州，授 金紫光禄大夫、辽西太守。武德初，奉朝贡，以其部为燕州，授总管。刘黑闼叛， 突地稽身到定州，上书秦王，请节度。以战功封耆国公，徙部居昌平。高开道以突 厥兵攻幽州，突地稽邀击，败之。贞观初，进右卫将军，赐氏李，卒。

谨行伟容貌，勇盖军中，累迁营州都督，家童至数千，以财自雄，夷人畏之。 为积石道经略大使，论钦陵众十万寇湟中，候逻不知，士樵采半散。谨行闻虏至， 即植旗伐鼓，开门以伺。钦陵疑有伏，不敢进。上元三年，破吐蕃于青海，玺书劳 勉，封燕国公。卒，赠幽州都督，陪葬乾陵。

泉男生，字元德，高丽盖苏文子也。九岁，以父任为先人。迁中里小兄，犹唐 谒者也。又为中里大兄，知国政，凡辞令，皆男生主之。进中里位头大兄。久之， 为莫离支，兼三军大将军，加大莫离支，出按诸部。而弟男建、男产知国事，或曰： “男生恶君等逼己，将除之。”建、产未之信。又有谓男生：“将不纳君。”男生 遣谍往，男建捕得，即矫高藏命召，男生惧，不敢入。男建杀其子献忠。男生走保 国内城，率其众与契丹、靺鞨兵内附，遣子献诚诉诸朝。高宗拜献诚右武卫将军， 赐乘舆、马、瑞锦、宝刀，使还报。诏契苾何力率兵援之，男生乃免。授平壤道行 军大总管，兼持节安抚大使，举哥勿、南苏、旨岩等城以降。帝又命西台舍人李虔 绎就军慰劳，赐袍带、金扣七事。

明年，召入朝，诏所过州县传舍作鼓吹，右羽林将军李同以飞骑仗廷宠。迁辽 东大都督、玄菟郡公，赐第京师。因诏还军，与李勣攻平壤，使浮屠信诚内间，引 高丽锐兵潜入，擒高藏。诏遣子赍手制、金皿，即辽水劳赐。还，进右卫大将军、 卞国公，赐宝器、宫侍女二、马八十。仪凤二年，诏安抚辽东，并置州县，招流冗， 平敛赋，罢力役，民悦其宽。卒，年四十六，帝为举哀，赠并州大都督。丧至都， 诏五品以上官哭之，谥曰襄，勒碑著功。

男生纯厚有礼，奏对敏辩，善射艺。其初至，伏斧锧待罪，帝宥之，世以此称 焉。

献诚，天授中以右卫大将军兼羽林卫。武后尝出金币，命宰相、南北牙群臣举 善射五辈，中者以赐。内史张光辅举献诚，献诚让右玉钤卫大将军薛吐摩支，摩支 固辞。献成曰：“陛下择善射者，然皆非华人。臣恐唐官以射为耻，不如罢之。” 后嘉纳。来俊臣尝求货，献诚不答，乃诬其谋反，缢杀之。后后知其冤，赠右羽林 卫大将军，以礼改葬。

李多祚，其先靺鞨酋长，号“黄头都督”，后入中国，世系湮远。至多祚，骁 勇善射，以军功累迁右鹰扬大将军。讨黑水靺鞨，诱其渠长，置酒高会，因醉斩之， 击破其众。室韦及孙万荣之叛，多祚与诸将进讨，以劳改右羽林大将军，遂领北门 卫兵。

张柬之将诛二张，以多祚素感概，可动以义，乃从容谓曰：“将军居北门几何？” 曰：“三十年矣。”“将军击钟鼎食，贵重当世，非大帝恩乎？”多祚泣数行下， 曰：“死且不忘！”柬之曰：“将军知感恩，则知所以报，今在东宫乃大帝子，而 嬖竖擅朝，危逼宗社。国家废兴在将军，将军诚有意乎？舍今日尚何在？”答曰： “苟缘王室，惟公所使。乃引天地以自誓，辞气毅然，柬之遂定谋。以敬晖、李湛 为右羽林将军，命总禁兵，与多祚、王同皎请太子至玄武门，斩关入。及长生殿， 白武后曰：“诸将诛逆臣易之、昌宗，恐漏大谋，不敢豫奏，顿首请归死。”后病 卧，顾湛曰：“我于而父子不薄，亦豫是邪？”

中宗复位，封多祚辽阳郡王，食实户八百，子承训为卫尉少卿。湛迁大将军， 封赵国公，食实户五百。帝祠太庙，特诏多祚与相王登舆夹侍。监察御史王觌谓多 祚夷人，虽有功，不宜共舆辇。帝曰：“朕推以心腹，卿勿复言。”

崔玄等得罪，多祚畏祸及，故阳厚韦氏。节愍太子诛武三思，多祚与成王千 里率兵先至玄武楼下，具言所以诛三思状，按兵不战。宫闱令杨思勖方侍帝，即挺 刀斩其婿羽林中郎将野呼利，兵因沮溃，多祚为其下所杀，二子亦见害，籍没其家。 景云初，追复官爵，并宥家属。

湛者，义府最幼子，字兴宗，沉厚有度。六岁，授周王府文学，累迁右散骑常 侍，袭河间郡公。武后徙上阳宫，留湛宿卫。顷之，复为右散骑常侍，赐铁券。三 思恶之，贬果州刺史。历洺、绛二州，累迁左领军大将军。开元十年卒，赠幽州都 督。初，义府以立武后故得宰相，而湛为中兴功臣，世不以其父恶为贬云。

论弓仁，本吐蕃族也。父钦陵，世相其国。圣历二年，弓仁以所统吐浑七千帐 自归，授左玉钤卫将军，封酒泉郡公。神龙三年，为朔方军前锋游弈使。时张仁愿 筑三受降城，弓仁以兵出诺真水、草心山为逻卫。

开元初，突厥九姓乱，弓仁引军度漠，逾白柽林，收火拔部喻多真种落，降之。 趯跌思太叛，战赤柳涧，弓仁骑才五百，自新堡进，时贼四环之，众不敌，弓仁椎 牛誓士自若，再宿溃围出，人服其壮。凡阅大小战数百，未尝负。赐宝玉、甲第、 良田，等列莫与比。累迁左骁卫大将军、朔方副大使。会病，玄宗遣上医驰视。卒， 年六十六，赠拨川郡王，谥曰忠。

孙惟贞。惟贞，名瑀，以字行。志向恢大。开元末，为左武卫将军。肃宗在灵 武，以卫尉少卿募兵绥、银，阅旬，众数万。从还凤翔，迁光禄卿，为元帅前锋讨 击。战陕州，以功进殿中监。史思明攻李光弼于河阳，周挚以兵二十万阵城下，惟 贞请锐卒数千，凿数门出，自旦及午，苦战破之。光弼表为开府仪同三司。光弼讨 史朝义，以惟贞守徐州。贼将谢钦让据陈，乃假惟贞颍州刺史，斩贼将，降者万人。 封萧国公，实封百户。光弼病，表以自代。擢左领军卫大将军，为英武军使，卒。

尉迟胜，本王于阗国。天宝中，入朝，献名玉、良马。玄宗以宗室女妻之，授 右威卫将军、毘沙府都督。归国，与安西节度使高仙芝击破萨毘、播仙。累进光禄 卿。

安禄山反，胜使弟曜摄国事，身率兵五千赴难。国人固留胜，胜以少女为质而 行。肃宗嘉之，拜特进，兼殿中监。广德中，进骠骑大将军，遣还，固请留宿卫。 加开府仪同三司，封武都郡王，实封百户。胜请授国于曜，诏可。胜既留，乃穿筑 池观，厚宾客，士大夫多从之游。从德宗至兴元，为右领军将军，历睦王傅。贞元 初，曜上言：“国中以嫡承嗣，今胜让国，请立其子锐。”帝欲遣锐袭王。胜固辞， 以“曜久行国事，人安之；锐生京华，不习其俗，不可遣”。当是时，兄弟让国， 人莫不贤之。睦府除，徙原王傅。卒，赠凉州都督。

尚可孤，字可孤，东部鲜卑宇文之别种，世处松、漠间。天宝末，隶范阳节度 使安禄山，复事史思明。上元中，自贼所归，累授左、右威卫大将军，封白水县伯， 为神策大将。以功试太常卿。徙封冯翊郡王，食宝户一百五十。

鱼朝恩主卫兵，器其勇，养为子，名智德。使将兵三千，屯扶风、武功，历十 余年，队伍闲整。朝恩死，诏赐氏李，名嘉勋。李希烈叛，擢为招讨，应援荆襄， 使复本姓名，累战有功。

硃泚之难，召可孤，可孤率兵三千，道襄、邓而西，属贼兵锐，乃壁七盘。伪 将仇敬忠等来寇，可孤击却之，遂收蓝田。德宗将迁梁州，命引兵守灞上，拜神策、 京畿、渭南、商州节度招讨使。敬忠拒战，可孤急击斩之。进军与李晟收长安，为 先锋。以功加检校尚书右仆射，封冯翊郡王，食实户二百。又会诸军进讨李怀光， 次沙苑，卒于军，赠司空。

可孤性谨审沉壮，既有勋劳，未尝自论功，御众公严，晟数称之。

裴玢，五世祖纠，本王疏勒，武德中来朝，拜鹰扬大将军，封天山郡公，留不 去，遂籍京兆。

玢初事金吾将军论惟明为傔力。德宗在奉天，以功封忠义郡王。从惟明镇鄜坊， 署牙将。后节度使王栖曜卒，中军将何朝宗夜纵火作乱，玢独匿不出。迟明，擒朝 宗以待命。有诏并军司马崔辂斩之，以同州刺史刘公济领节度，擢玢为司马。逾年， 公济卒，乃授玢节度使。元和二年，徙山南西道。

玢为治严棱，畏远权势，不务贡奉。蔬食弊衣，居处取避风雨而已。仓库完实， 百姓安之，当世将帅未有及者。以疾辞位。入朝，不事驺仗。妻乘竹舆，二侍婢， 黄碧缣服。七年卒，赠尚书左仆射，谥曰节。

赞曰：夷狄性惇固，其能知义所在者，鸷挺不可迁，盖巧不足而谅常有余。观 大柰等事君，皆一其志，无有顾望，用能功绩光明，为天子倚信。至浑瑊、趯跌、 光颜辈，烈垂无穷，惟其谅有余故也。瑊、光颜自有传，今类其人著之篇。

冯盎字明达，高州良德人，原本是十六国时北燕国君冯弘的后裔。冯弘因不能忍受投降北魏，逃亡去了高丽国，派其子冯业带领三百人飘海归顺晋。冯弘灭国之后，冯业留在番禺，到了他的孙子冯融，侍奉梁朝任罗州刺史。冯融的儿子冯宝，娶了岭南高凉的越族大姓洗家的女儿为妻，因而成为高凉地区越族的首领，梁朝委任他为本郡太守，传到冯盎已是第三代了。

隋朝仁寿初年(601)，冯盎任宋康县令，潮、成等五个州的僚人反叛朝廷，冯盎快马飞驰到京都，奏请平定反叛的僚人。文帝诏令左仆射杨素与他共同讨论僚人反叛的情形势态，杨素对他感到惊奇，说：“想不到蛮荒异族中竟出现了这样的人！”文帝立即下诏命令冯盎征集长江、岭南的军队攻打反叛的僚人。平定反叛后，冯盎被委任为汉阳太守。他随从炀帝征伐辽东，迁升为左武卫大将军。

隋朝灭亡，他跑回岭南，集聚民众，自任首领，统率部众五万人。番禺、新兴的著名反叛者高法登、洗宝彻等人受林士弘的节制调度，杀戮官吏，冯盎领兵打败了他们。洗宝彻的侄子名叫洗智臣，又集聚军众与冯盎对战，冯盎率兵进讨，两军刚交锋，冯盎就脱下战袍大喊：“你们认识我吗？”敌方军众扔下武器，脱下战衣露出上身向他叩拜，反叛者的队伍因而溃散。冯盎俘虏了洗宝彻、洗智臣等人，于是占据了番禺、苍梧、朱崖的地盘，自称总管。有人鼓动冯盎说“：隋朝已是末世，分崩离析、时局动荡，国内大乱；唐王虽然应运而生，但他的影响、教化尚未使人信服，岭南、百越之地尚无所归属。明公攻克平定了二十个州，占地方圆数千里，名份还未确定，请加‘南越王’名号。”

冯盎说：“我家居留百越之地已经五代了，州郡长官所辖之地仅我一姓，子女玉帛我都有了，人世间的富贵，像我这样的就少有了。我常常忧虑有辱先辈创下的基业，我还要自立为王吗？”

唐高祖武德五年(622)，冯盎才献出他据有的地盘归顺朝廷。高祖将他原据有的地区划分为高、罗、春、白、崖、儋、林、振八个州，委任冯盎为上柱国、高州总管，封他为越国公。委任他的儿子冯智戴为春州刺史，冯智..为东合州刺史。

后冯盎改封为耿国公。贞观初年(827)，有人告发冯盎反叛，冯盎率军到本地区边境抵御。太宗诏令右武卫将军蔺谟调集江、淮的士兵准备前去征讨，魏征劝谏说“：天下刚刚平定，战乱给黎民带来的疾苦尚未平复，大规模战争之后，流行疫病正盛；况且王者的军队不应为了蛮荒异族轻易举动，战胜了它称不上威武，战胜不了它却是耻辱。而且冯盎不像天下未平定时那样攻占州县，又在边远的异族地区，如今国内已经安定，他还有何希冀？反叛尚未形成，应当以仁德去安抚他，冯盎感到忧惧，必定会自来朝见天子。”于是太宗派散骑常侍韦叔谐前往开导冯盎，冯盎便派他的儿子冯智戴入宫侍奉皇帝以示守诚不二。太宗说“：魏征一番话，胜过十万军队。”这时，蔺谟率领的军队已经出发，想以此建功，派副将回朝向皇帝禀报冯盎可以攻打的情况，太宗不准许进攻冯盎，停止了这次军事行动。

贞观五年(631)，冯盎进京朝见太宗，太宗设宴接待，赏赐给他非常丰厚的物品。不久，罗、窦各洞的僚人反叛，太宗诏令冯盎率领军众二万人担任进讨诸军的先锋。反叛的僚人占据险要关隘，无法攻破，冯盎手持弓弩对身边的人说：“我的箭射完了，胜负就清楚了。”他连发七箭射死敌军七人，反叛者的队伍溃逃，冯盎挥兵追击，斩杀敌军首级一千余级。

太宗下诏冯智戴返回岭南省亲慰问，赏给的财物无法计算，赐给的奴婢达万人。

冯盎善于为政之道，亲自查阅财务出纳簿册文书，揭露举发隐秘的行奸作恶的人和事，深得黎民欢心。死后，朝廷赠给他左骁卫大将军、荆州都督职衔。

冯盎有儿子三十人，其中冯智戴著名于时，勇敢又有谋略，能抚慰军众，拥有为他舍命效力的军士，下属的地方首领也都乐于受他统辖。他曾经随父亲冯盎到洛阳，统领本部的精锐士兵值夜守卫。隋炀帝被杀后，他率领部下逃回岭南。这时盗寇众多，五岭一线道路断绝，冯智戴沿途转战前进。到达高凉时，当地的俚族首领胁迫他充当反叛的主谋者，适逢冯盎来到，冯智戴正好和其父一道离去。后来，他入宫侍奉太宗，太宗对他加等犒劳赏赐，授予他卫尉少卿官职。

太宗听说他善长用兵，指着天上的云团问“：下面有敌军，现在可以攻打吗？”智戴回答说：“云的形状像树木，方位正在‘金’(西方)；‘金’锐利、木柔软，攻打它必胜。”太宗对他的回答感到惊异。冯智戴的官职做到了左武卫将军。死后，赠给他洪州都督的职衔。

