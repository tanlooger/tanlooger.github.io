---
---
---
title: 温皇甫二李姜崔
---

温大雅，字彦弘，并州祁人。父君攸，北齐文林馆学士，入隋为泗州司马，见 朝政不纲，谢病归。大雅性至孝，与弟彦博、大有皆知名，薛道衡见之，叹曰： “三人者，皆卿相才也。”初为东宫学士、长安尉，以父丧解，会天下乱，不复仕。

高祖镇太原，厚礼之。兵兴，引为大将军府记室参军，主文檄。帝受禅，与窦 威、陈叔达讨定仪典，迁黄门侍郎，而彦博亦为中书侍郎，对管华近。帝尝从容谓 曰：“我起晋阳，为卿一门耳。”进工部侍郎、陕东道大行台尚书。隐太子图乱， 秦王表大雅镇洛阳须变，数陈秘画，多所嘉纳。王即位，转礼部，封黎国公。改葬 其祖，卜人占其地，曰：“弟则吉，不利于君，若何？”大雅曰：“如子言，我含 笑入地矣。”岁余卒，谥曰孝。永徽五年，赠尚书右仆射。

彦博字大临，通书记，警悟而辩。开皇末，对策高策，授文林郎，直内史省。 隋乱，幽州总管罗艺引为司马。艺以州降，彦博与有谋，授总管府长史，封西河郡 公。召入为中书舍人，迁侍郎。高丽贡方物，高祖欲让而不臣，彦博执不可，曰： “辽东本周箕子国，汉玄菟郡，不使北面，则四夷何所瞻仰？”帝纳而止。

突厥入寇，彦博以并州道行军长史战太谷，王师败绩，被执。突厥知近臣，数 问唐兵多少及国虚实，彦博不肯对，囚阴山苦寒地。太宗立，突厥归款，得还。授 雍州治中，寻检校吏部侍郎。彦博欲汰择士类，寡术不能厌众，讼牒满廷，时讥其 烦碎。复为中书侍郎，迁御史大夫，检校中书侍郎事。贞观四年，迁中书令，封虞 国公。突厥降，诏议所以安边者，彦博请如汉置降匈奴五原塞，以为捍蔽，与魏徵 廷争，徵不胜其辩，天子卒从之。其后突利可汗弟结社谋反，帝始悔云。

彦博善辞令，每问四方风俗，胪布诰命，若成诵然；进止详华，人皆拭目观。 高祖尝宴近臣，遣秦王谕旨，既而顾左右曰：“何如温彦博？”十年，迁尚书右仆 射，明年卒，年六十三。

彦博性周慎，既掌机务，谢宾客不通，进见必陈政事利害。卒后，帝叹曰： “彦博以忧国故，耗思殚神，我见其不逮再期矣，恨不许少闲以究其寿。”家贫无 正寝，殡别室，帝命有司为构寝。赠特进，谥曰恭，陪葬昭陵。

子振、挺。振历太子舍人，居丧以毁卒。挺尚千金公主，官延州刺史。彦博曾 孙曦，尚凉国长公主。

大有，字彦将。隋仁寿中，李纲荐之，授羽林骑尉。高祖举兵，引为太原令。 从秦王徇西河，将行，高祖曰：“士马单少，要须经略，以君参军事，事之济否， 卜是行也。”西河下，摄大将军府记室，与兄大雅同掌机近，不自安，请徙它职。 帝曰：“我虚心待卿，何所自疑？”武德初，累迁中书侍郎，封清河郡公。卒，赠 鸿胪卿，谥曰敬。初，颜氏、温氏在隋最盛，思鲁与大雅俱事东宫，愍楚、彦博同 直内史省，游秦、大有典校秘阁，颜以学业优，而温以职位显于唐云。

大雅四世孙佶，字辅国，以字行。安禄山乱，往见平原太守颜真卿，助为守计。 李光弼厚遇之。后居鄴，薛嵩荐之朝，授太常丞，一谢嵩即去，屏处郊野，世推其 高节。

子造。造，字简舆，姿表瑰杰，性嗜书，然盛气，少所降屈。不喜为吏，隐王 屋山，人号其居曰“处士墅”。寿州刺史张建封闻其名，书币招礼，造欣然曰： “可人也！”往从之。建封虽咨谋，而不敢縻以职事。及节度徐州，造谢归下邳， 慨然有高世心。建封恐失造，因妻以兄子。

时李希烈反，攻陷城邑，天下兵镇阴相撼，逐主帅自立，德宗患之。以刘济方 纳忠于朝，密诏建封择纵横士往说济，佐其必。建封强署造节度参谋，使幽州。造 与济语未讫，济俯伏流涕曰：“僻陋不知天子神圣，大臣尽忠，愿率先诸侯效死节。” 造还，建封以闻，诏驰驲入奏。天子爱其才，问造家世及年，对曰：“臣五世祖大 雅，外五世祖李勣，臣犬马之齿三十有二。”帝奇之。将用为谏官，以语泄乃止。 复去，隐东都。乌重胤奏致幕府。

长庆初，以京兆司录为太原幽镇宣谕使，召见，辞曰：“臣，府县吏也，不宜 行，恐四方易朝廷。”穆宗曰：“朕东宫时闻刘总，比年上书请觐，使问行期，乃 不报。卿为我行喻意，毋多让。”因赐绯衣。至范阳，总橐鞬郊迎。造为开示祸福， 总惧，矍然若兵在颈，繇是籍所部九州入朝。还，迁殿中侍御史。田弘正遇害，以 起居舍人复宣慰镇州行营。

顷之，李景俭以酒得过宰相，造坐与饮，出为朗州刺史。开后乡渠百里，溉田 二千顷，民获其利，号“右史渠”。召授侍御史，知弹奏。请复硃衣豸冠示外庑， 不听。夏州节度使李祐拜大金吾，违诏进马，造正衙抨劾。祐曰：’吾夜入蔡州擒 吴元济，未尝心动，今日胆落于温御史。”迁左司郎中，知御史杂事，进中丞。

大和二年，内昭德寺火，延禁中“野狐落”，野狐落者，宫人所居也，死者数 百人。是日，宰相、两省官、京兆尹、中尉、枢密皆集日华门，督神策兵救火所及， 独御史府不至。造自劾曰：“台系贼，恐人缘以构奸，申警备，乃得入。臣请入三 十直，崔蠡、姚合二十直，自赎。”宰相劾造不待罪于朝，而自许轻比，不可听。 有诏皆夺一月俸。

造性刚急，人或忤己，虽贵势，亦以气出其上。道遇左补阙李虞，恚不避，捕 从者笞辱。左拾遗舒元褒等建言：“故事，供奉官惟宰相外无屈避。造弃蔑典礼， 无所畏，辱天子侍臣。凡事小而关分理者，不可失；失之，则乱所由生。遗、补虽 卑，侍臣也，中丞虽高，法吏也；侍臣见陵则恭不广，法吏自恣则法坏。闻元和、 长庆时，中丞呵止不半坊，今乃至两坊，谓之笼街。造擅自尊大，忽僭拟之嫌，请 得论罪。”帝乃诏台官、供奉官共道路，听先后行，相值则揖。中丞传呼不得过三 百步。造弹击无所回畏，威望隐然，发南曹伪官九十人，主史皆论死。迁尚书右丞， 封祁县子。

兴元军乱，杀李绛，众谓造可夷其乱，文宗亦以为能，乃授检校右散骑常侍、 山南西道节度使，许以便宜从事。帝虑其劳费，造曰：“臣计诸道戍蛮之兵方还， 愿得密诏受约束，用此足矣。”许之。命神策将董仲质、河中将温德彝、郃阳将刘 士和从造。而兴元将卫志忠、张丕、李少直自蜀还，造喻以意，皆曰：“不敢二。” 乃用八百人自从，五百人为前军。既入，前军呵护诸门。造至，欲大宴，视听事， 曰：“此隘狭，不足飨士。”更徙牙门。坐定，将卒罗拜，徐曰：“吾欲闻新军去 主意，可悉前，旧军无得进。”劳问毕，就坐，酒行，从兵合，卒有觉者，欲引去， 造传言叱之，乃不敢动。即问军中杀绛状，志忠、丕夹阶立，拔剑传呼曰：“悉杀 之！”围兵争奋，皆斩首，凡八百余人。亲杀绛者，醢之；号令者，殊死。取百级 祭绛，三十级祭死事官王景延等，余悉投之汉江。监军杨叔元拥造靴祈哀，造以兵 卫出之。诏流康州。叔元，始激兵乱者也，人以造不戮为恨。以功加检校礼部尚书， 赐万缣赏其兵。

入为兵部侍郎，以病自言，出东都留守。俄节度河阳。奏复怀州古秦渠枋口堰， 以溉济源、河内、温、武陟四县田五千顷。召为御史大夫。方倚以相，会疾，不能 朝，改礼部尚书。卒，年七十，赠尚书右仆射。

兄邈，弟逊。邈，长庆、大和中，累以拾遗、补阙召，不应。逊尝为邑宰，解 印绶去。

造子璋。璋以父廕累官大理丞。阴平吏盗官物，而焚其帑，璋刺得其情，擢侍 御史，赐绯衣。迁婺州刺史，以政有绩，赐金紫。徙庐、宋二州刺史。宣州逐郑薰 也，崔弦调淮南兵讨之，以璋为宣州刺史。事平，就拜观察使，擢武宁节度使。银 刀军骄横，累将姑息，而璋政严明，惧之，相率逐璋，诏徙邠宁节度，历京兆尹。 璋素强干，鉏宿弊，豪右慑服，加检校吏部尚书。同昌公主薨，懿宗诛医无状者， 系亲属三百余人。璋与刘瞻极谏，贬振州司马，叹曰：“生不逢时，死乌足惜！” 仰药死。

彦博裔孙廷筠，少敏悟，工为辞章，与李商隐皆有名，号“温李”。然薄于行， 无检幅。又多作侧辞艳曲，与贵胄裴諴、令狐滈等蒲饮狎昵。数举进士不中第。思 神速，多为人作文。大中末，试有司，廉视尤谨，廷筠不乐，上书千余言，然私占 授者已八人，执政鄙其为，授方山尉。徐商镇襄阳，署巡官，不得志，去归江东。 令狐綯方镇淮南，廷筠怨居中时不为助力，过府不肯谒。丐钱扬子院，夜醉，为逻 卒击折其齿，诉于綯。綯为劾吏，吏具道其汙行，綯两置之。事闻京师，廷筠遍见 公卿，言为吏诬染。俄而徐商执政，颇右之，欲白用。会商罢，杨收疾之，遂废卒。 本名岐，字飞卿。

弟廷皓，咸通中，署徐州观察使崔彦曾幕府。庞勋反，以刃胁廷皓，使为表求 节度使，廷皓绐曰：“表闻天子，当为公信宿思之。”勋喜。归与妻子决，明日复 见，勋索表，倨答曰：“我岂以笔砚事汝邪？其速杀我。”勋熟视笑曰：“儒生有 胆邪，吾动众百万，无一人操檄乎！”囚之，更使周重草表。彦曾遇害，廷皓亦死， 诏赠兵部郎中。

皇甫无逸，字仁俭，京兆万年人。父诞，隋并州总管府司马，汉王谅反，逼之 不从，见杀。无逸在长安，闻变即号恸，人问故，对曰：“吾父生平重节义，必无 苟免者。顷讣至，果然。时五等废，炀帝嘉诞忠，特封无逸平舆侯，而赠诞柱国、 弘义郡公。

无逸历淯阳太守，治为天下最，再迁右武卫将军。帝幸江都，诏居守洛阳。帝 被杀，乃与段达、元文都立越王侗。及王世充篡，弃母妻，斩关自归。追骑及，无 逸顾曰：“吾有死，终不能同尔为逆。”解金带投之地，曰：“以与尔，无相困。” 骑争下取，由是获免。

高祖以无逸本隋勋旧，尊遇之，拜刑部尚书，封滑国公。历陕东道行台民部尚 书，迁御史大夫。时蜀新定，吏多横恣，人不聊，诏无逸持节巡抚，得承制除吏。 既至，黜贪暴，用廉善，法令严明，蜀人以安。

皇甫希仁，憸人也，诬告无逸为母故阴交世充，帝判其诈，斩希仁，遣给事中 李公昌驰谕。又有告无逸交通萧铣者，时无逸与行台仆射窦璡不协，因表自陈，并 上璡罪。有诏刘世龙、温彦博按之，无状，遂斩告者而黜璡。及还，帝劳曰：“比 多谮毁，但以正直为佞人憎尔。”无逸顿首谢，帝曰：“卿无负，何所谢？”

拜民部尚书，出为同州刺史，徙益州大都督府长史。所至辄闭閤不通宾客，左 右无敢出入者；所须皆市易它境。尝按部，宿民家，镫炷尽，主人将续进，无逸抽 佩刀断带为炷，其廉介类如此。然过自畏慎，每上表疏，读数十犹惧未审，使者上 道，追省再三乃得遣。母在长安疾笃，太宗命驰驿召还承问，忧悸不能食，道病卒。 赠礼部尚书，谥曰孝。王珪驳曰：“无逸入蜀，不能与母俱，留卒京师，子道未足 称，不可谓孝。”乃更谥良。

李袭志，字重光。其先本陇西狄道人，五世祖避地，更为金州安康人。仕隋始 安郡丞。大业末，盗贼起，袭志倾私产募士，得三千人，乘城拒盗，萧铣、林士弘 屡攻之不下。闻炀帝丧，乃与士民缟素三日临，或说曰：“公临郡久，士大夫悦向， 蛮夷畏威，虽曰隋臣，实君长也。今四海分裂，自王者非一姓，宜遂据岭表，取百 粤，岂遽不若尉佗乎？”袭志曰：“吾世隋臣，今江都虽沦，宗社尚有奉，诸君当 相与戮力刷仇耻，岂怙乱图不义哉？吾宁蹈忠死，不逆节以生，尉佗不足为吾法也。” 欲斩说者，众谏，乃止。遂固守凡二年，力穷援绝，为铣所陷，伪署工部尚书、桂 州总管。

武德初，高祖赐书，命其子玄嗣召之。袭志约岭南酋永平郡守李光度潜图归国。 帝复以书谕曰：“公朕之宗，不可与异姓比，宜及子弟并豫宗正属籍。”乃铣平， 岭南六十余州皆送款，袭志诱而致云。赵郡王孝恭承制授桂州总管。五年来朝，进 柱国，封始安郡公、江州都督。后讨辅公祏，为水军总管，转桂州都督。袭志守桂 二十八年，政尚清省，南荒便之。表请入朝，以光禄大夫、汾州刺史致仕，卒。

弟袭誉，字茂实，通敏有识度。仕隋为冠军府司兵。阴世师辅代王守京师也， 三辅盗螘聚，袭誉请以兵据永丰仓，发粟赈穷乏，出库物赏战士，驰檄郡县，共逐 捕贼。世师不从。乃求出募山南兵，至汉中，高祖已定长安，召授太府少卿、安康 郡公。

伐王世充也，拜潞州总管。时突厥已和亲，又通使世充，袭誉捕斩之。诏委典 运，以饟东军。擢累扬州大都督府长史、江南巡察大使，多所黜陟。扬州，江、吴 大都会，俗喜商贾，不事农；袭誉为引雷陂水，筑句城塘，溉田八百顷，以尽地利， 民多归本。召为太府卿。

为人严悫，以威肃闻。居家俭，厚于宗亲，禄禀随多少散之。以余资写书，罢 扬州，书遂数事载。尝谓子孙曰：“吾性不喜财，遂至窭乏。然负京有赐田十顷， 能耕之，足以食；河内千树桑，事之可以衣；江都书，力读可进求宦。吾殁后，能 勤此，无资于人矣。”迁凉州都督，改同州刺史。坐在凉州以私憾杖杀番禾丞刘武， 当死，废为民，流泉州，卒。

姜谟，秦州上邽人。隋大业末，为晋阳长。高祖在太原，谟前识之，谓所亲曰： “隋政乱将亡，必有圣人受之。唐公负王霸资度，其必拨乱得天下。”乃深自结。 及大将军府建，引为司功参军，从平霍邑、绛郡，兵遂度河，谟部勒一夕济，高祖 叹其略。进平长安，除相国胄曹参军、长道县公。

薛举寇秦州，以谟山西豪望，诏安抚陇外，委以便宜。将行，请曰：“公天人 之望已属，宜膺图纬，光有神器。谟老矣，恐先朝露，幸一见践阼，死不恨。”高 祖嘉纳。乃与窦轨出散关，下河池、汉阳，遇薛举，与战，轨败，召谟还朝，为员 外散骑常侍。后仁杲平，擢秦州刺史。帝曰：“昔人称衣锦故乡，今以本州相授， 所以偿功。凉州荒梗，宜有以靖之。”谟至，抚边俗以恩信，盗贼衰止。人喜曰： “不意复见太平官府。”改守陇州，以老去职。贞观元年卒，赠岷州都督，谥曰安。

子确。确，字行本，以字显。贞观中，为将作少匠，护作九成、洛阳宫及诸苑 御，以干力称，多所赉尝，游幸无不从，迁宣威将军。太宗选趫才，衣五色袍，乘 六闲马，直屯营，宿卫仗内，号曰“飞骑”，每出幸，即以从，拜行本左屯卫将军， 分典之。高昌之役，为行军副总管，出伊州，距柳谷百里，依山造攻械，增损旧法， 械益精。其处有汉班超纪功碑，行本磨去古刻，更刊颂陈国威灵。遂与侯君集进平 高昌，战有功，玺书尉劳。还，为金城郡公，赐奴婢七十人，帛百五十段。帝将征 高丽，行本谏未宜轻用师，不从。至盖牟城，中流矢，卒。帝赋诗悼之，赠左卫大 将军、郕国公，谥曰襄，陪葬昭陵。子简嗣。行本性恪敏。所居官，虽祈寒烈暑无 懈容，加有巧思，凡朝之营缮，所司必谘而后行。魏徵见其倚昵，恐浸启侈端，劝 帝斥之，帝赖其强济，不斥也。

子柔远，美姿容，敷奏详辩。武后时，至左鹰扬卫将军，摄地官尚书通事舍人、 内供奉。子皎、晦。

皎，长安中为尚衣奉御，玄宗在籓邸，皎识其有非常度，委心焉。及即位，自 润州长史召授殿中少监。出入卧内，陪燕私，诏许舍敬，坐与妃嫔连榻，间击球斗 鸡，呼之不名也。赐宫女、厩马及它珍物，前后不胜计。帝在殿廷玩一嘉树，皎盛 赞之，帝遽令徙植其家。

后将诛窦怀贞等，皎与密议，以功进殿中监、楚国公，食封四百户。议者讥短 皎任遇太过，帝以其籓邸旧，思有以宣布之，乃下诏曰：“殿中监、楚国公皎，往 事朕于籓国，虽彭祖同书，子陵共学，不过也。朕尝游长杨、鄠、杜间，皎于时奉 侍，数谓朕曰：‘相王必登天位，王且储副。’朕叱而后止，复言于朕兄弟近戚。 语闻太上皇，太上皇奏之中宗，遣嗣虢王邕等鞫问，皎一意保护，罔或贰言。宗楚 客、纪处讷等请投皎炎荒，中宗特诏贬润州长史。专以忠力戴朕，谓天且有命，故 履危蹈艰而无变焉。朕既即位，又参诛奸臣，将厚以光宠，每所捴逊。造膝匪躬， 举多规益。而悠悠之谈，丑正恶直，天下之人，其未及识皎之功，何见之异也？昔 汉昭之任霍光，魏祖之明程昱，朕之不德，庶几于此。且否当其悔，则必灭乃宗； 泰至于亨，则所酬未补。岂流言之听，而厚德之忘哉？苟谋始有之，图终可也。” 寻迁太常卿，监修国史。弟晦又为吏部侍郎，有权宠，宋璟以为非久安策，请抑损 之。

开元五年，下诏放归田里，使自娱。久之，复为秘书监。十年，坐泄禁中语， 为嗣濮王峤所劾，敕中书门下究状。峤亦王守一姻家，中书令张嘉贞阴希其意，傅 致皎狱。诏免殊死，杖之，流钦州。道病死，年五十。亲厚坐谪死者数人，世以为 冤。时源乾曜方侍中，不能正，为人所讥诋。帝后思皎旧勋，令递柩还，以礼葬之， 存问其家，追赠泽州刺史。后以子尚主，更赠吏部尚书，仍赐封二百户为祠享费。

子庆初。庆初生方卒，帝许尚主，后沦谪二十余年。天宝初，皎甥李林甫为 宰相，为帝言之，始命以官，袭楚国公。十载，尚新平公主。新平故尝归裴玪，玪 卒，乃降庆初。主慧淑，闲文墨，帝贤之，历肃、代朝，恩礼加重，庆初亦得幸。 旧制，驸马都尉多不拜正官，特拜庆初太常卿。会脩植建陵，诏为之使，误毁连冈， 代宗怒，下吏论不恭，赐死，建陵使史忠烈等皆诛，裴玪子仿，亦削官。主幽禁中， 大历十年薨。

故事，太常职奉陵庙。开元末，濮阳王彻为宗正卿，有宠，始请宗正奉陵。天 宝中，张垍以主婿任太常，故复旧。及庆初败，又以陵庙归宗正云。

晦，起家蒲州参军，累为高陵令，治有声，迁长安令，人畏爱之。开元初，擢 御史中丞。先是，永徽、显庆时，御史不拜宰相，衔命使四方者，廷中揖见，后稍 屈下。至晦，独徇旧体，谓御史曰：“不如故事，且奏谴公等。”由是台仪复振。 转太常少卿。

时国马乏，晦请以诏书市马六胡州，率得马三千，署游击将军，诏可。闲厩乃 稍备。除黄门侍郎，辞不拜，改兵部。满岁，为吏部侍郎，主选。曹史尝请托为奸， 前领选者周棘扈籓，检窒内外，犹不禁。至晦，悉除之，示无防限，然处事精明， 私相属诿，罪辄得，皆以为神。始，晦革旧示简，廷议恐必败，既而赃赇路塞，而 流品有叙，众乃伏。皎被放，晦亦左除宗正卿。贬春州司马，徙海州刺史，卒。

崔善为，贝州武城人。祖颙，为魏散骑侍郎。善为巧于历数，仕隋，调文林郎。 督工徒五百营仁寿宫，总监杨素索簿阅实，善为执板暗唱，无一差谬，素大惊。自 是四方有疑狱，悉令按讯，皆究其情。仁寿中，迁楼烦司户书佐，高祖为太守，尤 礼接。

善为见隋政日紊，密劝高祖图天下。及兵起，署大将军府司户参军，封清河县 公。擢累尚书左丞，用清察称。诸曹史恶之，以其短而伛，嘲曰：“曲如钩，例封 侯。”欲沮罢所任。帝闻，勉之曰：“昔齐末奸吏歌斛律明月，而高纬暗不察，至 灭其家。朕虽不德，幸免是。”因下令购谤者，谤乃止。傅仁均撰《戊寅历》，李 淳风诋其疏，帝令善为考二家得失，多所裁正。

贞观初，为陕州刺史。时议，户猥地狭者徙宽乡，善为奏：“畿内户众，而丁 壮悉籍府兵，若听徙，皆在关东，虚近实远，非经通计。”诏可。历大理、司农二 卿，坐与少卿不平，出为秦州刺史。卒，赠刑部尚书，谥曰忠。

初，天下既定，群臣居丧者皆夺服，善为建言其敝。武德二年，始许终丧，然 犹时以权迫不能免，如房玄龄、褚遂良者众矣。

李嗣真，字承胄，赵州柏人人。多艺数，举明经，中之，累调许州司功参军。 贺兰敏之修撰东台，表嗣真直弘文馆，与学士刘献臣、徐昭皆少有名，号“三少”。 高宗东封还，诏赠孔子太师，命有司为祝，司文郎中雷少颍文不称旨，更命嗣真， 成不淹顷，帝览称善，诏加两阶。敏之等倚恩自如，嗣真不喜，求补义乌令。敏之 败，学士多连坐，嗣真独免。

调露中，为始平令，风化大行。时章怀太子作《宝庆曲》，阅于太清观，嗣真 谓道人刘概、辅俨曰：“宫不召商，君臣乖也；角与徵戾，父子疑也。死声多且哀， 若国家无事，太子任其咎。”俄而太子废，概等奏其言，擢太常丞，知五礼仪，封 常山县子。嗣真常曰：“隋乐府有《堂堂曲》，明唐再受命，比日有‘侧堂堂，桡 堂堂’之谣，侧，不正也，桡，危也。皇帝病日侵，事皆决中宫，持权与人，收之 不易。宗室虽众，居中制外，势且不敌。诸王殆为后所蹂践，吾见难作不久矣。” 太常缺黄钟，铸不能成，嗣真居崇业里，疑土中有之，弗得其所。道上逢一车，有 鐸声甚厉，嗣真曰：“宫声也。”市以归，振于空地，若有应者，掘之得钟，众乐 遂和。尝引工展器于廷，后奇其风度应对，召相王府参军阎玄静图之，吏部郎中杨 志诚为赞，秘书郎殷仲容书，时以为宠。

永昌初，以右御史中丞知大夫事，请周、汉为二王后，诏可。命巡抚河东，荐 宋温瑾、袁嘉祚、李日知，拔州县职，皆至显官。来俊臣狱方炽，嗣真上书谏，以 为“昔陈平事汉祖，谋疏楚君臣，行反间，项羽遂亡。今殆有如平者谋陛下君臣， 恐为社稷祸”。不纳。出为潞州刺史。俊臣诬以反，流藤州，久得还。自筮死日， 豫具棺敛，如言卒桂阳。有诏州县护丧还乡里，赠济州刺史，谥曰昭。

武后尝问嗣真储贰事，对曰：“程婴、杵臼存赵氏孤，古人嘉之。”后悟，中 宗乃安。神龙初，赠御史大夫。所撰述尤多。

时雍州人裴知古亦善乐律，长安中，为太乐令。神龙元年正月，享太庙，乐作， 知古密语万年令元行冲曰：“金石谐婉，将有大庆，在唐室子孙乎！”是月，中宗 复位。人有乘马者，知古闻其嘶，乃曰：“马鸣哀，主必坠死。”见新婚者，闻佩 声，曰：“终必离。”访之，皆然。

温大雅字彦弘，并州祁县人。父亲温君攸，是北齐文林馆学士，入隋后任泗州司马，因见隋朝政令不行，请病假告归。大雅性情极孝，与其弟彦博、大有都很知名。薛道衡见了他们，感叹地说：“兄弟三人都是卿相之才呀。”初任东宫学士、长安县尉，因父亲去世解职，时逢天下大乱，便不再出任官职。

高祖镇守太原时，以厚礼相待。起兵后，授职为大将军府记室参军，主掌文书。高祖受禅后，大雅与窦威、陈叔达一道议定礼仪，后迁任黄门侍郎，当时彦博也任职为中书侍郎，对居近密。高祖曾从容对他说：“我起兵于晋阳，就是因为你一家的缘故。”不久升任工部侍郎、陕东道大行台尚书。隐太子图谋作乱之时，秦王上表派温大雅镇守洛阳以待变化，大雅多次陈献密策，多受秦王嘉赏。

秦王即位后，转任礼部尚书，封为黎国公。大雅改葬其祖父，卜筮者占其墓地说“：对弟弟吉利，而不利于你，怎么办？”

大雅说“：如真像你说的那样，我将含笑入地了。”一年后去世，谥号为孝。永徽五年(654)，赠予尚书右仆射。

温彦博字大临，通习书籍杂记，性警悟而有辩才。开皇末年，对策为高第，授职为文林郎，轮值于内史省。隋末大乱，幽州总管罗艺引用为司马。罗艺举州归降，彦博参与其谋议，授职总管府长史，封为西河郡公。不久征召入京任职为中书舍人，随即升任中书侍郎。高丽使进贡该国物产，高祖想谦让而不使其国臣服，彦博执意不从，并说“：高丽本是周代箕子的封国，汉代为玄菟郡，不使北面称臣，那么四夷将如何观瞻天颜？”高祖接受这个意见而不与其使抗礼相见。

突厥率兵进犯，彦博以并州道行军长史身份与虏寇战于太谷，王师战败，彦博被擒。突厥闻知他是唐帝近臣，多次讯问唐兵多少及国家虚实情况，彦博不愿告诉他们，被他们囚禁于阴山苦寒之地。太宗即位后，突厥遣使交好，彦博得以返回。授职雍州治中，不久迁任检校吏部侍郎。彦博淘汰选任士人，因缺乏方法不能服众，争讼盈庭，时人讥讽他为政烦琐。后来重任中书侍郎，迁任御史大夫，检校中书侍郎事。贞观四年(630)，升任中书令，封为虞国公。突厥归降后，下诏商议安定边防的办法。彦博奏请像汉代安置归降匈奴族人于五原塞那样，用他们守边作为国家的屏障，与魏征当廷争辩，魏征争辩不胜，天子最终接受了彦博的提议。其后突利可汗之弟结社率谋反作乱，太宗才感到后悔。

彦博善于辞令，每逢问及四方风俗，宣布诰命，就像事先会背诵一样；进止雍容不迫，人们都拭目以观。高祖曾宴飨近臣，派遣秦王宣谕旨意，过后回顾左右说：“比起温彦博来如何？”贞观十年(636)，迁任尚书右仆射，第二年去世，时年六十三岁。

彦博性情周密谨慎，既已掌管国家机务，便谢绝宾客不与往来，进见皇上必定陈说政事利害。去世之后，太宗感叹地说“：彦博因忧国的缘故，耗尽心力，我见其精神不济已有两年，恨不让他稍有空闲以延其寿。”其家贫乏而无正寝，故停殡于别室，太宗下令有关官员为他营造正堂。赠予特进，谥号为恭，陪葬于昭陵。

其子有温振、温挺。温振历任太子舍人，居丧时因哀毁去世。温挺娶千金公主为妻，任官至延州刺史。

彦博曾孙温曦，娶凉国长公主为妻。

温彦博的后世子孙温廷筠，少时聪慧灵敏，善为辞章，与李商隐都很知名，号为“温李”。然而行为有失检点，不修边幅。又多创作邪词艳曲，与贵族子弟裴讠咸、令狐氵高等人赌博饮酒戏耍。多次参加进士考试而不中第。行文构思神速，常为别人做文章。大中末年，受试于有关衙门，当时检视品行尤其谨慎，廷筠不高兴，便上书千余字以求中试，考官私自占授者已有八人，执政大臣鄙视其品行，授予廷筠官职为方山县尉。徐商镇守襄阳，委任巡查官吏，廷筠不得其志，离职返归江东。令狐..当时镇守淮南，廷筠埋怨他身居朝中时不助一臂之力，过其府第时不愿拜见他。廷筠借钱于扬子院，夜里醉酒被巡逻士卒打落牙齿，告于令狐..处。令狐..为此弹劾官吏，官吏揭露其不良行为，令狐..对双方都置之不问。此事闻于京师，廷筠遍拜公卿大臣，申诉被官吏诬陷。不久徐商执掌大权，颇为佑护，想告白朝廷任用廷筠。

但不久徐商罢免，杨收嫉其为人，于是废弃于家直至去世。廷筠本名岐，字飞卿。

李嗣真字承胄，赵州柏县人。博通技艺术数，应举明经科，中第，累迁至许州司功参军。贺兰敏之担任东台修撰之职，表奏李嗣真入直弘文馆，嗣真与学士刘献臣、徐昭都是少年出名，时人称他们为“三少”。高宗东封泰山返回，下诏封赠孔子太师之衔，命令有关官员准备祝祭，司文郎中雷少颖撰文不合旨意，改命嗣真撰文，顷刻而成，高宗阅后称善，下诏加官两阶。贺兰敏之等人倚仗恩宠随意行事，嗣真对此不满，要求补任为义乌县令。敏之败后，学士往往牵连坐罪，惟独嗣真脱免。

调露年间，任职为始平县令，教化大行。当时章怀太子制作《宝庆曲》，演奏于太清观。嗣真对道士刘概、辅俨说：“宫声与商声不相应和，含有君臣乖隔之意；角声与徵声相违，含有父子相疑的意思。死声既多且含哀声，如果国家平安无事，太子就会遭殃。”不久太子果然被废黜，刘概等人将他的话上奏朝廷，由此提升为太常丞，掌管五类礼仪，封为常山县子。嗣真常说：“隋时乐府有《堂堂曲》，表明唐天子再度受命，近来有‘侧堂堂，桡堂堂’的歌谣。侧，是不正的意思；桡，有危险的意思。皇帝病热日渐加重，国事全由中宫裁决，将权柄授予他人，要想收回就不容易。宗室成员虽多，但皇后居中以制外，其势不相敌。宗室诸王即将被皇后所残害，我见祸乱之起为时不久了。”太常寺缺乏黄钟宫调的乐器，铸造也未成功，嗣真居住崇业里，怀疑土中藏有其钟，但不知其确切处所。他在路上遇到一辆车，其铎铃非常响亮，嗣真说“：这就是宫声啊！”买下铎铃归家，在空地之上摇动，似乎有其回应之声，掘其处果然得到乐钟，众乐方才得以和谐。

嗣真曾带领乐工展示乐器于朝廷，武后赞赏他的风度及应答，征召相王府参军阎玄静画其图像，吏部郎中杨志诚撰写赞文，秘羽郎殷仲容书写其上，时人认为他很受恩宠。

永昌初年，任职为右御史中丞知大夫事，奏请以周、汉为二王之后，下诏批准。不久受命巡抚河东，推荐宋温瑾、袁嘉祚、李日知，从州县之职提拔上来，全都达到朝廷显官之位。来俊臣大兴冤狱时，嗣真上书劝谏，认为“从前陈平侍奉汉高祖时，用计疏远楚霸王君臣关系，反间大行，项羽随即灭亡。如今大约也有类似陈平的人正在离间陛下君臣，恐怕会给国家带来祸患”。武后不接受他的意见。后来出任为潞州刺史。来俊臣诬陷他谋反，于是被流放到藤州，久后才得以返还。嗣真自己占筮出去世的日期，预先准备好棺材等物，后来果如其言死于桂阳。有诏书命州县护丧返回乡里，赠予济州刺史，谥为昭。

武后曾问嗣真储君之事，嗣真回答说“：程婴、公孙杵臼保存赵氏孤儿，古人赞美其行为。”武后明白过来，中宗才得以安稳其位。神龙初年，赠予御史大夫。

嗣真所撰述之作极多。

当时雍州人裴知古也精通乐律，长安年间，任职为太乐令。神龙元年(705)，正月，享祭于太庙，音乐奏起时，知古悄悄地对万年县令元行冲说“：金石之音谐和婉扬，将有大喜之事，定会应在唐室子孙身上！”这个月，中宗恢复帝位。

有人乘马经过，知古闻其马鸣之声，便说“：马鸣之声含有哀音，主人必定坠地而死。”路见新婚之人，听其环佩之声，说“：最后必会分离。”访其人寻问结果，果然尽应其言。

