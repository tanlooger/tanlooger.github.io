---
---
---
title: 后妃上
---

太穆窦皇后 文德长孙皇后 徐贤妃 王皇后 则天武皇后 和思赵皇后韦皇 后上官昭容 肃明刘皇后 昭成窦皇后 王皇后 贞顺武皇后 元献杨皇后杨贵妃

唐制：皇后而下，有贵妃、淑妃、德妃、贤妃，是为夫人。昭仪、昭容、昭媛、 修仪、修容、修媛、充仪、充容、充媛，是为九嫔。婕妤、美人、才人各九，合二 十七，是代世妇。宝林、御女、采女各二十七，合八十一，是代御妻。自馀六尚， 分典乘舆服御，皆有员次。后世改复不常。开元时，以后下复有四妃非是，乃置惠、 丽、华三妃，六仪，四美人，七才人，而尚宫、尚仪、尚服各二，参合前号，大抵 踵《周官》相损益云，然则尚矣。

礼本夫妇，《诗》始后妃，治乱因之，兴亡系焉。盛德之君，帷薄严奥，里谒 不忓于朝，外言不内诸阃，《关雎》之风行，彤史之化修，故淑范懿行，更为内助。 若夫艳嬖之兴，常在中主。第裯既交，则情与爱迁；颜辞媚熟，则事为私夺。乘易 昏之明，牵不断之柔，险言似忠，故受而不诘，丑行已效，反狃而为好。左右附之， 憸壬惎之，狡谋钳其悟先，哀誓楗于宠初，天下之事已去，而恬不自觉，此武、韦 所以遂篡弑而丧王室也。至于杨氏未死，玄乱厥谋；张后制中，肃几敛衽。吁，可 叹哉！中叶以降，时多故矣，外有攻讨之勤，内寡嬿溺之私，群阉朋进，外戚势分， 后妃无大善恶，取充职位而已，故列著于篇。

高祖太穆顺圣皇后窦氏，京兆平陵人。父毅，在周为上柱国，尚武帝姊襄阳长 公主，入隋为定州总管、神武公。

后生，发垂过颈，三岁与身等。读《女诫》、《列女》等传，一过辄不忘。武 帝爱之，养宫中，异它甥。时突厥女为后，无宠，后密谏曰：“吾国未靖，虏且强， 愿抑情抚接，以取合从，则江南、关东不吾梗。”武帝嘉纳。及崩，哀毁同所生。 闻隋高祖受禅，自投床下，曰：“恨我非男子，不能救舅家祸。”毅遽掩其口，曰： “毋妄言，赤吾族！”常谓主曰：“此女有奇相，且识不凡，何可妄与人？”因画 二孔雀屏间，请昏者使射二矢，阴约中目则许之。射者阅数十，皆不合。高祖最后 射，中各一目，遂归於帝。

始，元贞太后羸老有疾，而性素严，诸姒娣皆畏，莫敢侍。后事之，独怡谨尽 孝，或淹月不释衣履。工为篇章规诫，文有雅体。又善书，与高祖书相杂，人不辨 也。崩於涿郡，年四十五。

帝在炀帝时，多畜善马，后见曰：“上性乐此，盍以献？徒留之速罪，无益也。” 不听，顷里坐谴。帝后见隋政乱，多妄诛殛，乃为自安计，数奏鹰犬异驹，炀帝果 喜，擢位将军。因泣谓诸子曰：“早用而母言，得此久矣！”帝有天下，诏即所葬 园为寿安陵，谥曰穆。及祔献陵，尊为太穆皇后。

始，太宗生，有二龙之符，后於诸子中爱视最笃。后即位，过庆善宫，览观梗 欷，顾侍臣曰：“朕生於此，今母后永违，育我之德不可报。”因号恸，左右皆流 涕。乃享后於正寝。它日幸九成宫，梦后若平生，既悟，潸然不自胜。明日，诏有 司大发仓赈贫瘠，以为后报焉。上元中，益谥太穆神皇后。

太宗文德顺圣皇后长孙氏，河南洛阳人。其先魏拓拔氏，后为宗室长，因号长 孙。高祖稚，大丞相、冯翊王。曾祖裕，平原公。祖兕，左将军。父晟，字季，涉 书史，趫〗鸷晓兵，仕隋为右骁卫将军。

后喜图传，视古善恶以自鉴，矜尚礼法。晟兄炽，为周通道馆学士。尝闻太穆 劝抚突厥女，心志之。每语晟曰：“此明睿人，必有奇子，不可以不图昏。”故晟 以女太宗。后归宁，舅高士廉妾见大马二丈立后舍外，惧，占之，遇《坤》之《泰》。 卜者曰：“《坤》顺承天，载物无疆；马，地类也；之《泰》，是天地交而万物通 也，又以辅相天地之宜。繇协《归妹》，妇人事也。女处尊位，履中而居顺，后妃 象也。”时隐太子衅阋已构，后内尽孝事高祖，谨承诸妃，消释嫌猜。及帝授甲宫 中，后亲慰勉，士皆感奋。寻为皇太子妃，俄为皇后。

性约素，服御取给则止。益观书，虽容栉不少废。与帝言，或及天下事，辞曰： “牝鸡司晨，家之穷也，可乎？”帝固要之，讫不对。后廷有被罪者，必助帝怒请 绳治，俟意解，徐为开治，终不令有冤；下嫔生豫章公主而死，后视如所生；媵侍 疾病，辍所御饮药资之。下怀其仁。兄无忌，於帝本布衣交，以佐命为元功，出入 卧内，帝将引以辅政，后固谓不可，乘间曰：“妾托体紫宫，尊贵已极，不愿私亲 更据权於朝。汉之吕、霍，可以为诫。”帝不听，自用无忌为尚书仆射。后密谕令 牢让，帝不获已，乃听，后喜见颜间。异母兄安业无行，父丧，逐后、无忌还外家。 后贵，未尝以为言。擢位将军。后与李孝常等谋反，将诛，后叩头曰：“安业罪死 无赦。然向遇妾不以慈，户知之；今论如法，人必谓妾释憾於兄，无乃为帝累乎！” 遂得减流越巂。太子承乾乳媪请增东宫什器，后曰：“太子患无德与名，器何请为？”

从幸九成宫，方属疾，会柴绍等急变闻，帝甲而起，后舆疾以从，宫司谏止， 后曰：“上震惊，吾可自安？”疾稍亟，太子欲请大赦，汎度道人，祓塞灾会。后 曰：“死生有命，非人力所支。若修福可延，吾不为恶；使善无效，我尚何求？且 赦令，国大事，佛、老异方教耳，皆上所不为，岂宜以吾乱天下法！”太子不敢奏， 以告房玄龄，玄龄以闻，帝嗟美。而群臣请遂赦，帝既许，后固争止。及大渐，与 帝决，时玄龄小谴就第，后曰：“玄龄久事陛下，预奇计秘谋，非大故，愿勿置也。 妾家以恩泽进，无德而禄，易以取祸，无属枢柄，以外戚奉朝请足矣。妾生无益於 时，死不可以厚葬，愿因山为垅，无起坟，无用棺椁，器以瓦木，约费送终，是妾 不见忘也。”又请帝纳忠容谏，勿受谗，省游畋作役，死无恨。崩，年三十六。

后尝采古妇人事著《女则》十篇，又为论斥汉之马后不能检抑外家，使与政事， 乃戒其车马之侈，此谓开本源，恤末事。常诫守者：“吾以自检，故书无条理，勿 令至尊见之。”及崩，宫司以闻，帝为之恸，示近臣曰：“后此书可用垂后，我岂 不通天命而割情乎！顾内失吾良佐，哀不可已已！”谥曰文德，葬昭陵，因九嵕山， 以成后志。帝自著表序始末，揭陵左。上元中，益谥文德圣皇后。

太宗贤妃徐惠，湖州长城人。生五月能言，四岁通《论语》、《诗》，八岁自 晓属文。父孝德，尝试使拟《离骚》为《小山篇》曰：“仰幽岩而流盼，抚桂枝以 凝想。将千龄兮此遇，荃何为兮独往？”孝德大惊，知不可掩，於是所论著遂盛传。 太宗闻之，召为才人。手未尝废卷，而辞致赡蔚，文无淹思。帝益礼顾，擢孝德水 部员外郎，惠再迁充容。

贞观末，数调兵讨定四夷，稍稍治宫室，百姓劳怨。惠上疏极谏，且言：“东 戍辽海，西讨昆丘，士马罢耗，漕饷漂没。捐有尽之农，趋无穷之壑；图未获之众， 丧已成之军。故地广者，非常安之术也；人劳者，为易乱之符也。”又言：“翠微、 玉华等宫，虽因山藉水，无筑构之苦，而工力和僦，不谓无烦。有道之君，以逸逸 人；无道之君，以乐乐身。”又言：“伎巧为丧国斧斤，珠玉为荡心鸠毒，侈丽纤 美，不可以不遏。志骄於业泰，体逸於时安。”其剀切精诣，大略如此。帝善其言， 优赐之。帝崩，哀慕成疾，不肯进药，曰：“帝遇我厚，得先狗马侍园寝，吾志也。” 复为诗、连珠以见意。永徽元年卒，年二十四，赠贤妃，陪葬昭陵石室。

惠之弟齐聃，齐聃子坚，皆以学闻，女弟为高宗婕妤，亦有文藻，世以拟汉班 氏。

高宗废后王氏，并州祁人，魏尚书左仆射思政之孙。从祖母同安长公主以后婉 淑，白太宗以为晋王妃。王居东宫，妃亦进册，擢父仁祐陈州刺史。帝即位，立为 皇后。仁祐以特进封魏国公；母柳，本国夫人。仁祐卒，赠司空。

初，萧良娣有宠，而武才人贞观末以先帝宫人召为昭仪，俄与后、良娣争宠， 更相毁短。而昭仪诡险，即诬后与母挟媚道蛊上，帝信之，解魏国夫人门籍，罢后 舅柳奭中书令。李义府等阴佐昭仪，以偏言怒帝，遂下诏废后、良娣皆为庶人，囚 宫中。后母兄、良娣宗族悉流岭南。许敬宗又奏：“仁祐无他功，以宫掖故，超列 三事，今庶人谋乱宗社，罪宜夷宗，仁祐应斫棺，陛下不穷其诛，家止流窜，仁祐 不宜引庇廕宥逆子孙。”有诏尽夺仁祐官爵。而后及良娣俄为武后所杀，改后姓为 “蟒”，良娣为“枭”。

初，帝念后，间行至囚所，见门禁锢严，进饮食窦中，恻然伤之，呼曰：“皇 后、良娣无恙乎？今安在？”二人同辞曰：“妾等以罪弃为婢，安得尊称耶？”流 泪呜咽。又曰：“陛下幸念畴日，使妾死更生，复见日月，乞署此为‘回心院’。” 帝曰：“朕即有处置。”武后知之，促诏杖二人百，剔其手足，反接投酿甕中，曰： “令二妪骨醉！”数日死，殊其尸。初，诏旨到，后再拜曰：“陛下万年！昭仪承 恩，死吾分也。”至良娣，骂曰：“武氏狐媚，翻覆至此！我后为猫，使武氏为鼠， 吾当扼其喉以报。”后闻，诏六宫毋畜猫。武后频见二人被发沥血为厉，恶之，以 巫祝解谢，即徙蓬莱宫，厉复见，故多驻东都。中宗即位，皆复其姓。

高宗则天顺圣皇后武氏，并州文水人。父士彟，见《外戚传》。文德皇后崩， 久之，太宗闻士彟女美，召为才人，方十四。母杨，恸泣与诀，后独自如，曰： “见天子庸知非福，何儿女悲乎？”母韪其意，止泣。既见帝，赐号武媚。及帝崩， 与嫔御皆为比丘尼。高宗为太子时，入侍，悦之。王后后久无子，萧淑妃方幸，后 阴不悦。它日，帝过佛庐，才人见且泣，帝感动。后廉知状，引内后宫，以挠妃宠。

才人有权数，诡变不穷。始，下辞降体事后，后喜，数誉於帝，故进为昭仪。 一旦顾幸在萧后，寝与后不协。后性简重，不曲事上下，而母柳见内人尚宫无浮礼， 故昭仪伺后所薄，必款结之，得赐予，尽以分遗。由是后及妃所为必得，得辄以闻， 然未有以中也。昭仪生女，后就顾弄，去，昭仪潜毙儿衾下，伺帝至，阳为欢言， 发衾视儿，死矣。又惊问左右，皆曰：“后适来。”昭仪即悲涕，帝不能察，怒曰： “后杀吾女，往与妃相谗媢，今又尔邪！”由是昭仪得入其訾，后无以自解，而帝 愈信爱，始有废后意。久之，欲进号“宸妃”，侍中韩瑗、中书令来济言：“妃嫔 有数，今别立号，不可。”昭仪乃诬后与母厌胜，帝挟前憾，实其言，将遂废之。 长孙无忌、褚遂良、韩瑗及济濒死固争，帝犹豫；而中书舍人李义府、卫尉卿许敬 宗素险侧，狙势即表请昭仪为后，帝意决，下诏废后。诏李勣、于志宁奉玺绶进昭 仪为皇后，命群臣及四夷酋长朝后肃义门，内外命妇入谒。朝皇后自此始。

后见宗庙，再赠士彟至司徒，爵周国公，谥忠孝，配食高祖庙。母杨，再封代 国夫人，家食魏千户。后乃制《外戚诫》献诸朝，解释讥讠喿。於是逐无忌、遂良， 踵死徙，宠煽赫然。后城宇深，痛柔屈不耻，以就大事，帝谓能奉己，故扳公议立 之。已得志，即盗威福，施施无惮避，帝亦儒昏，举能钳勒，使不得专，久稍不平。 麟德初，后召方士郭行真入禁中为蛊祝，宦人王伏胜发之，帝怒，因是召西台侍郎 上官仪，仪指言后专恣，失海内望，不可承宗庙，与帝意合，乃趣使草诏废之。左 右驰告，后遽从帝自诉，帝羞缩，待之如初，犹意其恚，且曰：“是皆上官仪教我！” 后讽许敬宗构仪，杀之。

初，元舅大臣怫旨，不阅岁屠覆，道路目语，及仪见诛，则政妇房帷，天子拱 手矣。群臣朝、四方奏章，皆曰“二圣”。每视朝，殿中垂帘，帝与后偶坐，生杀 赏罚惟所命。当其忍断，虽甚爱，不少隐也。帝晚益病风不支，天下事一付后。后 乃更为太平文治事，大集诸儒内禁殿，撰定《列女传》、《臣轨》、《百僚新诫》、 《乐书》等，大氐千馀篇。因令学士密裁可奏议，分宰相权。

始，士彟娶相里氏，生子元庆、元爽。又娶杨氏，生三女：伯嫁贺兰越石，蚤 寡，封韩国夫人；仲即后；季嫁郭孝慎，前死。杨以后故，宠日盛，徙封荣国。始， 兄子惟良、怀运与元庆等遇杨及后礼薄，后衔不置。及是，元庆为宗正少卿，元爽 少府少监，惟良司卫少卿，怀运淄州刺史。它日，夫人置酒，酣，谓惟良曰：“若 等记畴日事乎？今谓何？”对曰：“幸以功臣子位朝廷，晚缘戚属进，忧而不荣也。” 夫人怒，讽后伪为退让，请惟良等外迁，无示天下私。繇是，惟良为始州刺史；元 庆，龙州；元爽，濠州，俄坐事死振州。元庆至州，忧死。韩国出入禁中，一女国 姝，帝皆宠之。韩国卒，女封魏国夫人，欲以备嫔职，难於后，未决。后内忌甚， 会封泰山，惟良、怀运以岳牧来集，从还京师，后毒杀魏国，归罪惟良等，尽杀之， 氏曰“蝮”，以韩国子敏之奉士〓祀。初，魏国卒，敏之入吊，帝为恸，敏之哭不 对。后曰：“儿疑我！”恶之。俄贬死。杨氏徙酂、卫二国，咸亨元年卒，追封鲁 国，谥忠烈，诏文武九品以上及五等亲与外命妇赴吊，以王礼葬咸阳，给班剑、葆 杖、鼓吹。时天下旱，后伪表求避位，不许。俄又赠士彟太尉兼太子太师、太原郡 王，鲁国忠烈夫人为妃。

上元元年，进号天后，建言十二事：一、劝农桑，薄赋徭；二、给复三辅地； 三、息兵，以道德化天下；四、南北中尚禁浮巧；五、省功费力役；六、广言路； 七、杜谗口；八、王公以降皆习《老子》；九、父在为母服齐衰三年；十、上元前 勋官已给告身者无追核；十一、京官八品以上益禀入；十二、百官任事久，材高位 下者得进阶申滞。帝皆下诏略施行之。

萧妃女义阳、宣城公主幽掖廷，几四十不嫁，太子弘言于帝，后怒，酖杀弘。 帝将下诏逊位於后，宰相郝处俊固谏，乃止。后欲外示宽裕，劫人心使归已，即奏 言：“今群臣纳半俸、百姓计口钱以赡边兵，恐四方妄商虚实，请一罢之。”诏可。

仪凤三年，群臣、蕃夷长朝后于光顺门。即并州建太原郡王庙。帝头眩不能视， 侍医张文仲、秦鸣鹤曰：“风上逆，砭头血可愈。”后内幸帝殆，得自专，怒曰： “是可斩，帝体宁刺血处邪？”医顿首请命。帝曰：“医议疾，乌可罪？且吾眩不 可堪，听为之！”医一再刺，帝曰：“吾目明矣！”言未毕，后帘中再拜谢，曰： “天赐我师！”身负缯宝以赐。

帝崩，中宗即位，天后称皇太后，遗诏军国大务听参决。嗣圣元年，太后废帝 为庐陵王，自临朝，以睿宗即帝位。后坐武成殿，帝率群臣上号册。越三日，太后 临轩，命礼部尚书摄太尉武承嗣、太常卿摄司空王德真册嗣皇帝。自是太后常御紫 宸殿，施惨紫帐临朝。追赠五世祖后魏散骑常侍克己为鲁国公，妣裴即其国为夫人； 高祖齐殷州司马居常为太尉、北平郡王，妣刘为王妃；曾祖永昌王谘议参军、赠齐 州刺史俭为太尉、金城郡王，妣宋为王妃；祖隋东郡丞、赠并州刺史、大都督华为 太尉、太原郡王，妣赵为王妃。皆置园邑，户五十。考为太师、魏王，加实户满五 千，妣为王妃，王园邑守户百。时睿宗虽立，实囚之，而诸武擅命。又谥鲁国公曰 靖，裴为靖夫人；北平郡王曰恭肃，金城郡王曰义康，太原郡王曰安成，妃从夫谥。 太后遣册武成殿使者告五世庙室。

於是柳州司马李敬业、括苍令唐之奇、临海丞骆宾王疾太后胁逐天子，不胜愤， 乃募兵杀扬州大都督府长史陈敬之，据州欲迎庐陵王，众至十万。楚州司马李崇福 连和。盱眙人刘行举婴城不肯从，敬业攻之，不克。太后拜行举游击将军，擢其弟 行实楚州刺史。敬业南度江取润州，杀刺史李思文，曲阿令尹元贞拒战死。太后诏 左玉钤卫大将军李孝逸为扬州道行军大总管，率兵三十万讨之，战于高邮，前锋左 豹韬果毅成三朗为唐之奇所杀。又以左鹰扬卫大将军黑齿常之为江南道行军大总管， 并力。敬业兴三月败，传首东都，三州平。

始，武承嗣请太后立七庙，中书令裴炎沮止，及敬业之兴，下炎狱，杀之，并 杀左威卫大将军程务挺。太后方怫恚，一日，召群臣廷让曰：“朕於天下无负，若 等知之乎？”群臣唯唯。太后曰：“朕辅先帝逾三十年，忧劳天下。爵位富贵，朕 所与也；天下安佚，朕所养也。先帝弃群臣，以社稷为托，朕不敢爱身，而知爱人。 今为戎首者皆将相，何见负之遽？且受遗老臣伉扈难制有若裴炎乎？世将种能合亡 命若徐敬业乎？宿将善战若程务挺乎？彼皆人豪，不利於朕，朕能戮之。公等才有 过彼，蚤为之。不然，谨以事朕，无诒天下笑。”群臣顿首，不敢仰视，曰：“惟 陛下命。”

久之，下诏阳若复辟者。睿宗揣非情，固请临朝，制可。乃冶铜匦为一室，署 东曰“延恩”，受干赏自言；南曰“招谏”，受时政失得；西曰“申冤”，受抑枉 所欲言；北曰“通玄”，受谶步秘策。诏中书门下一官典领。

太后不惜爵位，以笼四方豪桀自为助，虽妄男子，言有所合，辄不次官之，至 不称职，寻亦废诛不少纵，务取实材真贤。又畏天下有谋反逆者，诏许上变，在所 给轻传，供五品食，送京师，即日召见，厚饵爵赏歆动之。凡言变，吏不得何诘， 虽耘夫荛子必亲延见，禀之客馆。敢稽若不送者，以所告罪之。故上变者遍天下， 人人屏息，无敢议。

新丰有山因震突出，太后以为美祥，赦其县，更名庆山。荆人俞文俊上言： “人不和，疣赘生；地不和，堆阜出。今陛下以女主处阳位，山变为灾，非庆也。” 太后怒，投岭外。

诏毁乾元殿为明堂，以浮屠薛怀义为使督作。怀义，鄠人，本冯氏，名小宝， 伟岸**，佯狂洛阳市，千金公主嬖之。主上言：“小宝可入侍。”后召与私，悦 之。欲掩迹，得通籍出入，使祝发为浮屠，拜白马寺主。诏与太平公主婿薛绍通昭 穆，绍父事之。给厩马，中官为驺侍，虽承嗣、三思皆尊事惟谨。至是护作，士数 万，巨木率一章千人乃能引。又度明堂后为天堂，鸿丽岩奥次之。堂成，拜左威卫 大将军、梁国公。

始作崇先庙于西京，享武氏。承嗣伪款洛水石，导使为帝，遣雍人唐同泰献之， 后号为“宝图”，擢同泰游击将军。於是汜人又上瑞石，太后乃郊上帝谢况，自号 圣母神皇，作神皇玺，改宝图曰“天授圣图”，号洛水曰永昌水，图所曰圣图泉， 勒石洛坛左曰“天授圣图之表”，改汜水曰广武。时柄去王室，大臣重将皆挠不得 逞，宗室孤外无寄足地。於是，韩王元嘉等谋举兵唱天下，迎还中宗。琅邪王冲、 越王贞先发，诸王仓卒无应者，遂败。元嘉与鲁王灵夔等皆自杀，馀悉坐诛，诸王 牵连死灭殆尽，子孙虽婴褓亦投岭南。太后身拜洛受图，天子率太子、群臣、蛮夷 以次列，大陈珍禽、奇兽、贡物、卤簿坛下，礼成去。

永昌元年，享万象神宫，改服衮冕，裯大圭，执镇圭，睿宗亚献，太子终献。 合祭天地，五方帝、百神从，以高祖、太宗、高宗配，引魏王士护从配。班九条， 训百官。遂大飨群臣。号士护周忠孝太皇，杨忠孝太后。以文水墓为章德陵，咸阳 墓为明义陵。太原安成王为周安成王，金城郡王为魏义康王，北平郡王为赵肃恭王， 鲁国公为太原靖王。

载初中，又享万象神宫，以太穆、文德二皇后配皇地祗，引周忠孝太后从配。 作曌、ь、〓、щ、囝、○、ъ、ы、〓、ш、ч、ю十有二文。太后自名曌。改 诏书为制书。以周、汉为二王后，虞、夏、殷后为三恪，除唐属籍。拜薛怀义辅国 大将军，封鄂国公，令与群浮屠作《大云经》，言神皇受命事。春官尚书李思文诡 言：“《周书·武成》为篇，辞有‘垂拱天下治’，为受命之符。”后喜，皆班示 天下，稍图革命。然畏人心不肯附，乃阴忍鸷害，肆斩杀怖天下。内纵酷吏周兴、 来俊臣等数十人为爪吻，有不慊若素疑惮者，必危法中之。宗姓侯王及它骨鲠臣将 相骈颈就鈇，血丹狴户，家不能自保。太后操奁具坐重帏，而国命移矣。

御史傅游艺率关内父老请革命，改帝氏为武。又胁群臣固请，妄言凤集上阳宫， 赤雀见朝堂。天子不自安，亦请氏武，示一尊。太后知威柄在己，因大赦天下，改 国号周，自称圣神皇帝，旗帜尚赤，以皇帝为皇嗣。立武氏七庙於神都。尊周文王 为文皇帝，号始祖，妣姒曰文定皇后；武王为康皇帝，号睿祖，妣姜曰康惠皇后； 太原靖王为成皇帝，号严祖，妣曰成庄皇后；赵肃恭王为章敬皇帝，号肃祖，妣曰 章敬皇后；魏义康王为昭安皇帝，号烈祖，妣曰昭安皇后；祖周安成王为文穆皇帝， 号显祖，妣曰文穆皇后；考忠孝太皇为孝明高皇帝，号太祖，妣曰孝明高皇后。罢 唐庙为享德庙，四时祠高祖以下三室，馀废不享。至日，祀上帝万象神宫，以始祖 及考妣配，以百神从祀。尽王诸武。诏并州文水县为武兴，比汉丰、沛，百姓世给 复。以始祖冢为德陵，睿祖为乔陵，严祖为节陵，肃祖为简陵，烈祖为靖陵，显祖 为永陵，章德陵为昊陵，明义陵为顺陵。

太皇虽春秋高，善自涂泽，虽左右不悟其衰。俄而二齿生，下诏改元为长寿。 明年，享神宫，自制大乐，舞工用九百人，以武承嗣为亚献，三思为终献。帝之为 皇嗣，公卿往往见之，会尚方监裴匪躬、左卫大将军阿史那元庆、白涧府果毅薛大 信、监门卫大将军范云仙潜谒帝，皆腰斩都市，自是公卿不复上谒。

有上封事言岭南流人谋反者，太后遣摄右台监察御史万国俊就按，得实即论决。 国俊至广州，尽召流人，矫诏赐自尽，皆号哭不服，国俊驱之水曲，使不得逃，一 日戮三百馀人。乃诬奏流人怨望，请悉除之。於是太后遣右卫翊府兵曹参军刘光业、 司刑评事王德寿、苑南面监丞鲍思恭、尚辇直长王大贞、右武卫兵曹参军屈贞筠， 皆摄监察御史，分往剑南、黔中、安南等六道讯鞫，而擢国俊左台侍御史。光业等 亦希功於上，惟恐杀人之少。光业杀者九百人，德寿杀七百人，其馀亦不减五百人。 太后久乃知其冤，诏六道使所杀者还其家。国俊等亦相踵而死，皆见有物为厉云。

太后又自加号金轮圣神皇帝，置七宝於廷：曰金轮宝，曰白象宝，曰女宝，曰 马宝，曰珠宝，曰主兵臣宝，曰主藏臣宝，率大朝会则陈之。又尊其显祖为立极文 穆皇帝，太祖为无上孝明皇帝。延载二年，武三思率蕃夷诸酋及耆老请作天枢，纪 太后功德，以黜唐兴周，制可。使纳言姚护作。乃大裒铜铁合冶之，署曰“大周 万国颂德天枢”，置端门外。其制若柱，度高一百五尺，八面，面别五尺，冶铁象 山为之趾，负以铜龙，石镵怪兽环之。柱颠为云盖，出大珠，高丈，围三之。作四 蛟，度丈二尺，以承珠。其趾山周百七十尺，度二丈。无虑用铜铁二百万斤。乃悉 镂群臣、蕃酋名氏其上。

薛怀义宠稍衰，而御医沈南璆进，怀义大望，因火明堂，太后羞之，掩不发。 怀义愈很恣怏怏。乃密诏太平公主择健妇缚之殿中，命建昌王武攸宁、将作大匠宗 晋卿率壮士击杀之，以畚车载尸还白马寺。怀义负幸昵，气盖一时，出百官上，其 徒多犯法。御史冯思勖劾其奸，怀义怒，遇诸道，命左右欧之，几死，弗敢言。默 啜犯塞，拜新平、伐逆、朔方道大总管，提十八将军兵击胡，宰相李昭德、苏味道 至为之长史、司马。后厌入禁中，阴募力少年千人为浮屠，有逆谋。侍御史周矩劾 状请治验，太后曰：“第出，朕将使诣狱。”矩坐台，少选，怀义怒马造廷，直往 坐大榻上，矩召吏受辞，怀义即乘马去。矩以闻，太后曰：“是道人素狂，不足治， 力少年听穷劾。”矩悉投放丑裔。怀义构矩，俄免官。

太后祀天南郊，以文王、武王、士彟与唐高祖并配。太后加号天册金轮圣神皇 帝。遂封嵩山，禅少室，册山之神为帝，配为后。封坛南有大槲，赦日置鸡其杪， 赐号“金鸡树”。自制《升中述志》，刻石示后。改明堂为通天宫，铸九州鼎，各 位其方，列廷中。又敛天下黄金作大仪钟，不克。久之，以崇先庙为崇尊庙，礼视 太庙，旋复崇尊庙为太庙。

自怀义死，张易之、昌宗得幸，乃置控鹤府，有监，有丞及主簿、录事等，监 三品，以易之为之。太后自见诸武王非天下意，前此中宗自房州还，复为皇太子， 恐百岁后为唐宗室躏藉无死所，即引诸武及相王、太平公主誓明堂，告天地，为铁 券使藏史馆。改昊陵署为攀龙台。久视初，以控鹤监为天骥府，又改奉宸府，罢监 为令，以左右控鹤为奉宸大夫，易之复为令。

神龙元年，太后有疾，久不平，居迎仙院。宰相张柬之与崔玄韦等建策，请 中宗以兵入诛易之、昌宗，於是羽林将军李多祚等帅兵自玄武门入，斩二张於院左。 太后闻变而起，桓彦范进请传位，太后返卧，不复语。中宗於是复即位。徙太后上 阳宫，帝率百官诣观风殿问起居，后率十日一诣宫，俄朝朔、望。废奉宸府官，选 东都武氏庙於崇尊庙，更号崇恩，复唐宗庙。诸武王者咸降爵。是岁，后崩，年八 十一。遗制称则天大圣皇太后，去帝号。谥曰则天大圣后，祔乾陵。

会武三思蒸韦庶人，复用事。於是大旱，祈陵辄雨。三思訹帝诏崇恩庙祠如太 庙，斋郎用五品子。博士杨孚言：“太庙诸郎取七品子，今崇恩取五品，不可。” 帝曰：“太庙如崇恩可乎？”孚曰：“崇恩太庙之私，以臣准君则僭，以君准臣则 惑。”乃止。及韦、武党诛，诏则天大圣皇后复号天后，废崇恩庙及陵。景云元年， 号大圣天后。太平公主奸政，请复二陵官，又尊后曰天后圣帝，俄号圣后。太平诛， 诏黜周孝明皇帝号，复为太原郡王，后为妃，罢昊、顺等陵。开元四年，追号则天 皇后。太常卿姜晈建言：“则天皇后配高宗庙，主题天后圣帝，非是，请易题为则 天皇后武氏。”制可。

中宗和思顺圣皇后赵氏，京兆长安人。祖绰，武德中，战有功，终右领军将军。 父瑰，尚高祖常乐公主。

帝为英王，聘后为妃。高宗於公主恩尤隆。武后不喜，乃幽妃内侍省。环自定 州刺史、驸马都尉贬括州，绝主朝谒，随瑰之官。妃既囚，扃键牢谨，日给饲料。 卫者候其突烟数日不出，披户视之，死腐矣，瑰以寿州刺史与主预越王事，死。神 龙元年，追谥妃曰恭皇后，赠瑰左卫大将军。中宗崩，蕆陵事，韦庶人不臣，不得 祔，有司加上尊谥，以后祔定陵。

中宗庶人韦氏，京兆万年人。祖弘表，贞观中曹王府典军。

帝在东宫，后被选为妃。嗣圣初，立为皇后。俄与帝处房陵，每使至，帝辄恐， 欲自杀。后止曰：“祸福何常，早晚等死耳，无遽！”及帝复即位，后居中宫。

是时，上官昭容与政事，方敬晖等将尽诛诸武，武三思惧，乃因昭容入请，得 幸於后，卒谋晖等诛之。初，帝幽废，与后约：“一朝见天日，不相制。”至是与 三思升御床博戏，帝从旁典筹，不为忤。三思讽群臣上后号为顺天皇后。乃亲谒宗 庙，赠父玄贞上洛郡王。左拾遗贾虚已建言：“非李氏王者，盟书共弃之。今复国 未几，遽私后家，且先朝祸鉴未远，甚可惧也。如今皇后固辞，使天下知后宫谦让， 不亦善乎？”不听。神龙三年，节愍太子举兵败。宗楚客率群臣请加号“翊圣”， 诏可。禁中谬传有五色云起后衣笥，帝图以示诸朝，因大赦天下，赐百官母、妻封 号。太史迦叶志忠表上《桑条歌》十二篇，言后当受命，曰：“昔高祖时，天下歌 《桃李》；太宗时，歌《秦王破阵》；高宗歌《堂堂》；天后世，歌《武媚娘》； 皇帝受命，歌《英王石州》；后今受命，歌《桑条韦》，盖后妃之德专蚕桑，共宗 庙事也。”乃赐志忠第一区，彩七百段。太常少卿郑愔因之被乐府。楚客又讽补阙 赵延禧离释《桑条》为九十八代，帝大喜，擢延禧谏议大夫。

於是昭容以武氏事动后。即表增出母服；民以二十三为丁，限五十九免；五品 而上母、妻不繇夫、子封者，丧得用鼓吹。数改制度，阴储人望。稍宠树亲属，封 拜之。昭容与母及尚宫贺娄等多受金钱。封巫赵陇西夫人，出入禁中，势与上官埒。 繇是墨敕斜封出矣。三年，帝亲郊，引后亚献。明年，正月望夜，帝与后微服过市， 彷徉观览，纵宫女出游，皆淫奔不还。国子祭酒叶静能善禁架，常侍马秦客高医， 光禄少卿杨均善烹调，绵引入后廷。均、秦客蒸於后，尝丧免，不历旬辄起。

帝遇弑，议者裯咎秦客及安乐公主。后大惧，引所亲议计，乃以刑部尚书裴谈、 工部尚书张锡辅政，留守东都，诏将军赵承福、薛简以兵五百卫谯王重福，与兄温 定策，立温王重茂为皇太子，列府兵五万分二营屯京师，然后发丧。太子即位，是 为殇帝。皇太后临朝，温总内外兵，检护宫省。族弟濯、播，宗子捷、璿，璿〗甥 高崇及武延秀，分领左右屯营、羽林、飞骑、万骑。京师大恐，传言且革命。播、 璿入军中，鞭督万骑欲立威，士怨不为用。俄而临淄王引兵夜披玄武门入羽林，杀 璿、播、崇於寝，斧关叩太极殿，后遁入飞骑营，为乱兵所杀。斩延秀、安乐公主。 分捕诸韦、诸武与其支党，悉诛之，枭后及安乐首东市。翌日，追贬为庶人，葬以 一品礼。

上官昭容者，名婉儿，西台侍郎仪之孙。父廷芝，与仪死武后时。母郑，太常 少卿休远之姊。

婉儿始生，与母配掖廷。天性韶警，善文章。年十四，武后召见，有所制作， 若素构。自通天以来，内掌诏命，掞丽可观。尝忤旨当诛，后惜其才，止黥而不杀 也。然群臣奏议及天下事皆与之。

帝即位，大被信任，进拜昭容，封郑沛国夫人。婉儿通武三思，故诏书推右武 氏，抑唐家，节愍太子不平。及举兵，叩肃章门索婉儿，婉儿曰：“我死，当次索 皇后、大家矣！”以激怒帝，帝与后挟婉儿登玄武门避之。会太子败，乃免。婉儿 劝帝侈大书馆，增学士员，引大臣名儒充选。数赐宴赋诗，群臣赓和，婉儿常代帝 及后、长宁安乐二主，众篇并作，而采丽益新。又差第群臣所赋，赐金爵，故朝廷 靡然成风。当时属辞者，大抵虽浮靡，然所得皆有可观，婉儿力也。郑卒，谥节义 夫人。婉儿请降秩行服，诏起为婕妤，俄还昭容。帝即婉儿居穿沼筑岩，穷饰胜趣， 即引侍臣宴其所。是时，左右内职皆听出外，不何止。婉儿与近嬖至皆营外宅，邪 人秽夫争候门下，肆狎昵，因以求剧职要官。与崔湜乱，遂引知政事。湜开商山道， 未半，因帝遗制，虚列其功，加甄赏。韦后之败，斩阙下。

初，郑方妊，梦巨人畀大称曰：“持此称量天下。”婉儿生逾月，母戏曰： “称量者岂尔邪？”辄哑然应。后内秉机政，符其梦云。景云中，追复昭容，谥惠 文。始，从母子王昱为拾遗，昱戒曰：“上往囚房陵，武氏得志矣，卒而中兴，天 命所在，不可幸也。三思虽乘衅，天下知必败，今昭容上所信，而附之，且灭族！” 郑以责婉儿，不从。节愍诛三思，果索之，始忧惧。及草遗制，即引相王辅政。临 淄王兵起，被收。婉儿以诏草示刘幽求，幽求言之王，王不许，遂诛。开元初，裒 次其文章，诏张说题篇。

睿宗肃明顺圣皇后刘氏，祖德威，自有传。仪凤中，帝在籓，纳为孺人，俄为 妃。生宁王、寿昌代国二公主。帝即位，为皇后。会帝降号皇嗣，复为妃。长寿二 年，为户婢诬与窦德妃挟蛊道祝诅武后，并杀之宫中，葬秘莫知。景云元年，追谥 肃明皇后。

睿宗昭成顺圣皇后窦氏，曾祖抗，父孝谌，自有传。

后婉淑，尤循礼则。帝为相王，纳为孺人；即位，进德妃。生玄宗及金仙、玉 真二公主。与肃明同追谥，并招魂葬东都之南，肃明曰惠陵，后曰靖陵，立别庙曰 仪坤以享云。帝崩，追称皇太后，与肃明祔桥陵。后以子贵，故先祔睿宗室。肃明 以开元二十年乃得祔庙。

初，太常加谥后曰“大昭成”。或言：“法宜引‘圣真’冠谥，而曰‘大昭成’， 非也。以单言配之，应曰‘圣昭’若‘睿成’；以复言配之，应曰‘大圣昭成’、 ‘圣真昭成’。”又引太穆皇后始谥穆，及高祖崩，合帝谥曰太穆，追增太穆神皇 后；文德皇后始谥文德，及太宗崩，合谥文德圣皇后。又援范晔著汉光烈等为比。 太常谓：“晔以帝号标后谥，是史家记事体，妇人非必与夫同也。入庙称后，系夫； 在朝称太，系子。‘文母’，生号也；‘文王’，既没谥也。周公岂以夫从妇乎？ 汉法不可以为据。”制曰“可”。天宝八载制诏，自太穆而下六皇后，并增上“顺 圣”二谥云。

玄宗皇后王氏，同州下邽人。梁冀州刺史神念之裔孙。帝为临淄王，聘为妃。 将清内难，预大计。先天元年，立为皇后。久无子，而武妃稍有宠，后不平，显诋 之。然抚下素有恩，终无肯谮短者。帝密欲废后，以语姜晈。晈漏言，即死。后兄 守一惧，为求厌胜，浮屠明悟教祭北斗，取霹雳木刻天地文及帝讳合佩之，曰： “后有子，与则天比。”开元十二年，事觉，帝自临劾有状，乃制诏有司：“皇后 天命不祐，华而不实，有无将之心，不可以承宗庙、母仪天下，其废为庶人。”赐 守一死。

始，后以爱弛，不自安。承间泣曰：“陛下独不念阿忠脱紫半臂易斗面，为生 日汤饼邪？”帝悯然动容。阿忠，后呼其父仁皎云。繇是久乃废。当时王諲作《翠 羽帐赋》讽帝。未几卒，以一品礼葬。后宫思慕之，帝亦悔。宝应元年，追复后号。

玄宗贞顺皇后武氏，恒安王攸止女，幼入宫。帝即位，寝得幸。时王皇后废， 故进册惠妃，其礼秩比皇后。

初，帝在潞，赵丽妃以倡幸，有容止，善歌舞。开元初，父兄皆美官。及妃进， 丽妃恩亦弛，以十四年卒，谥曰和。生太子瑛。而皇甫德仪生鄂王，刘才人生光王， 皆籓邸之旧，后爱薄，而妃乃专宠。封所生母杨郑国夫人，弟忠国子祭酒，信秘书 监。将遂立皇后，御史潘好礼上疏曰：“《礼》，父母仇，不共天。《春秋》，子 不复仇，不子也。陛下欲以武氏为后，何以见天下士！妃再从叔三思也，从父延秀 也，皆干纪乱常，天下共疾。夫恶木垂廕，志士不息；盗泉飞溢，廉夫不饮。匹夫 匹妇尚相择，况天子乎？愿慎选华族，称神祇之心。《春秋》：宋人夏父之会，无 以妾为夫人；齐桓公誓葵丘曰：‘无以妾为妻。’此圣人明嫡庶之分。分定，则窥 竞之心息矣。今人间咸言右丞相张说欲取立后功图复相，今太子非惠妃所生，而妃 有子，若一俪宸极，则储位将不安。古人所以谏其渐者，有以也！”遂不果立。

妃生子必秀嶷，凡二王、一主，皆不育。及生寿王，帝命宁王养外邸。又生盛 王、咸宜太华二公主。后李林甫以寿王母爱，希妃意陷太子、鄂光二王，皆废死。 会妃薨，年四十馀，赠皇后及谥，葬敬陵。

玄宗元献皇后杨氏，华州华阴人。曾祖士达，为隋纳言。天授中，以武后母党， 追封士达为郑王，父知庆太尉。

帝在东宫，后以景云初入宫为良媛。时太平公主忌帝，而宫中左右持两端，纤 悉必闻。媛方娠，帝不自安，密语侍读张说曰：“用事者不欲吾多子，奈何？”命 说挟剂以入，帝於曲室自煮之。梦若有介而戈者环鼎三，而三煮尽覆。以告说，说 曰：“天命也！”乃止。生男，是为肃宗。

帝即位，为贵嫔。其姊，节愍太子妃也。初，肃宗生，卜云：“不宜养。”乃 命王皇后举之。后无子，抚肃宗如所生。后又生宁亲公主，乃薨。说以旧恩，故子 自得尚宁亲。肃宗即位，至德二载，太上皇自蜀诰有司“其议尊称”，遂上册谥。 宝应末，祔泰陵。

玄宗贵妃杨氏，隋梁郡通守汪四世孙。徙籍蒲州，遂为永乐人。幼孤，养叔父 家。始为寿王妃。开元二十四年，武惠妃薨，后廷无当帝意者。或言妃姿质天挺， 宜充掖廷，遂召内禁中，异之，即为自出妃意者，丐籍女官，号“太真”，更为寿 王聘韦昭训女，而太真得幸。善歌舞，邃晓音律，且智算警颖，迎意辄悟。帝大悦， 遂专房宴，宫中号“娘子”，仪体与皇后等。

天宝初，进册贵妃。追赠父玄琰太尉、齐国公。擢叔玄珪光禄卿，宗兄铦鸿胪 卿，锜侍御史，尚太华公主。主，惠妃所生，最见宠遇。而钊亦浸显。钊，国忠也。 三姊皆美劭，帝呼为姨，封韩、虢、秦三国，为夫人，出入宫掖，恩宠声焰震天下。 每命妇入班，持盈公主等皆让不敢就位。台省、州县奉请托，奔走期会过诏敕。四 方献饷结纳，门若市然。建平、信成二公主以与妃家忤，至追内封物，驸马都尉独 孤明失官。

它日，妃以谴还铦第，比中仄，帝尚不御食，笞怒左右。高力士欲验帝意，乃 白以殿中供帐、司农酒饩百馀车送妃所，帝即以御膳分赐。力士知帝旨，是夕，请 召妃还，下钥安兴坊门驰入。妃见帝，伏地谢，帝释然，抚尉良渥。明日，诸姨上 食，乐作，帝骤赐左右不可赀。由是愈见宠，赐诸姨钱岁百万为脂粉费。铦以上柱 国门列戟，与铦、国忠、诸姨五家第舍联亘，拟宪宫禁，率一堂费缗千万。见它第 有胜者，辄坏复造，务以环侈相夸诩，土木工不息。帝所得奇珍及贡献分赐之，使 者相衔於道，五家如一。

妃每从游幸，乘马则力士授辔策。凡充锦绣官及冶彖金玉者，大抵千人，奉 须索，奇服秘玩，变化若神。四方争为怪珍入贡，动骇耳目。於是岭南节度使张九 章、广陵长史王翼以所献最，进九章银青阶，擢翼户部侍郎，天下风靡。妃嗜荔支， 必欲生致之，乃置骑传送，走数千里，味未变已至京师。

天宝九载，妃复得谴还外第，国忠谋於吉温。温因见帝曰：“妇人过忤当死， 然何惜宫中一席广为鈇钅质地，更使外辱乎？”帝感动，辍食，诏中人张韬光赐之。 妃因韬光谢帝曰：“妾有罪当万诛，然肤发外皆上所赐，今且死，无以报。”引刀 断一缭发奏之，曰：“以此留诀。”帝见骇惋，遽召入，礼遇如初。因又幸秦国及 国忠第，赐两家钜万。

国忠既遥领剑南，每十月，帝幸华清宫，五宅车骑皆从，家别为队，队一色， 俄五家队合，烂若万花，川谷成锦绣，国忠导以剑南旗节。遗钿堕舄，瑟瑟玑琲， 狼藉於道，香闻数十里。十载正月望夜，妃家与广宁主僮骑争阛门，鞭挺讠雚竞， 主堕马，仅得去。主见帝泣，乃诏杀杨氏奴，贬驸马都尉程昌裔官。国忠之辅政， 其息昢尚万春公主，暄尚延和郡主；弟鉴尚承荣郡主。又诏为玄琰立家庙，帝自书 其碑。铦、秦国早死，故韩、虢与国忠贵最久。而虢国素与国忠乱，颇为人知，不 耻也。每入谒，并驱道中，从监、侍姆百馀骑，炬蜜如尽，靓妆盈里，不施帏障， 时人谓为“雄狐”。诸王子孙凡婚聘，必先因韩、虢以请，辄皆遂，至数百千金以 谢。

初，安禄山有边功，帝宠之，诏与诸姨约为兄弟，而禄山母事妃，来朝，必宴 饯结欢。禄山反，以诛国忠为名，且指言妃及诸姨罪。帝欲以皇太子抚军，因禅位， 诸杨大惧，哭於廷。国忠入白妃，妃衔塊请死，帝意沮，乃止。及西幸至马嵬，陈 玄礼等以天下计诛国忠，已死，军不解。帝遣力士问故，曰：“祸本尚在！”帝不 得已，与妃诀，引而去，缢路祠下，裹尸以紫茵，瘗道侧，年三十八。

帝至自蜀，道过其所，使祭之，且诏改葬。礼部侍郎李揆曰：“龙武将士以国 忠负上速乱，为天下杀之。今葬妃，恐反仄自疑。”帝乃止。密遣中使者具棺椁它 葬焉。启瘗，故香囊犹在，中人以献，帝视之，凄感流涕，命工貌妃於别殿，朝夕 往，必为鲠欷。

马嵬之难，虢国与国忠妻裴柔等奔陈仓，县令率吏追之，意以为贼，弃马走林。 虢国先杀其二子，柔曰：“丐我死！”即并其女刺杀之，乃自刭，不殊，吏载置於 狱，问曰：“国家乎？贼乎？”吏曰：“互有之。”乃死，瘗陈仓东郭外。

赞曰：或称武、韦乱唐同一辙，武持久，韦亟灭，何哉？议者谓否。武后自高 宗时挟天子威福，胁制四海，虽逐嗣帝，改国号，然赏罚己出，不假借群臣，僭於 上而治於下，故能终天年，阽乱而不亡。韦氏乘夫，淫蒸於朝，斜封四出，政放不 一，既鸩杀帝，引睿宗辅政，权去手不自知，戚地已疏，人心相挻，玄宗藉其事以 撼豪英，故取若掇遗，不旋踵宗族夷丹，势夺而事浅也。然二后遗后王戒，顾不厚 哉！

太宗文德顺圣皇后长孙氏，是河南府洛阳县人。其祖先出自北魏拓拔氏，因后来成为魏宗室的长房子孙，故称之为长孙氏。高祖长孙稚，任大丞相，封冯翊王。曾祖长孙裕，封平原公。祖父长孙兕，任左将军。父亲长孙晟，字季，涉猎书史，矫健勇猛，通晓兵法，出仕隋朝任职为右骁卫将军。

长孙皇后性喜图书史籍，观古往今来善恶之事作为自己的借鉴，视听言动严守礼法规范。长孙晟之兄长孙炽，仕周为通道馆学士。曾闻知太穆皇后幼时劝北周武帝抚接突厥之女，暗暗记在心中。常对长孙晟说：“这是聪明智慧之人，必生奇异之子，不可不考虑她的婚姻之事。”因此长孙晟将其女嫁给太宗。长孙皇后回娘家省亲时，其舅高士廉之妾看见高达二丈的大马站立在长孙皇后的居舍之外，感到害怕，士廉命人占卦，得坤卦相逢泰卦。卜筮者说：“坤卦之义，顺承上天，势厚载物，坤卦以母马为象征，属于象征地的一类；由单卦坤，溃化为泰卦，表示天地交感而万物畅通之意，还表示天地相宜之意。其卜辞与归妹卦表示应出嫁之义相协和，表示妇人之事。女子处于尊位，行为中正而举止温顺，这是后妃之象啊。”其后秦王与隐太子李建成嫌怨已成，长孙皇后内助秦王尽孝以侍奉高祖，谨慎地顺承高祖诸妃，以消除猜疑。到太宗进入宫中分发将士铠甲兵器时，长孙皇后亲临其地慰劳勉励将士，大家无不为之感动振奋，不久成为皇太子妃，接着成为皇后。

长孙皇后性情俭节朴素，凡所服用之物，够用就行。愈益喜爱观览书籍，虽是梳妆时也不废止。与太宗谈话，如涉及到国家大事时，就推辞说：“母鸡负责早晨打鸣，其家就会穷困，这怎么能行呢？”太宗一再问她的意见，她一直不回答。后廷之中如有遭受罪责者，她必定助帝发威请求加以惩治，等太宗气头一过，再慢慢为之开脱，最终不使人受冤屈。下嫔生下豫章公主后死去，她视公主如同己出。媵侍宫人生病，她将自己所用的饮食药品转送给她们服用，其下都感怀其仁德。其兄长孙无忌，与太宗本是布衣之交，因是佐命元勋，常常出入内室，太宗打算任用他辅佐朝政，长孙皇后一再认为不妥，乘便对太宗说：“妾既已托身于紫宫，尊贵已到极点，实在不愿私亲再掌朝廷大权。汉代的吕氏、霍氏，可以作为前车之鉴。”太宗不听，自用长孙无忌为尚书仆射。她便暗地晓谕无忌坚辞其职，太宗没办法，只好同意其请，她才喜笑言开。异母兄长孙安业品行不良，父死之后，将她与无忌赶回外祖之家。长孙皇后身贵之后，从来不提此事。安业擢升至将军职位，后来因与李孝常等人谋反，将被诛杀，长孙皇后为他叩头请命说：“安业之罪，罪该万死。但从前对我不慈，天下皆知；如今按法处决，人们必说我报复兄长，岂不是会牵累陛下吗！”结果安业得以免死流放越辒。太子承乾乳母奏请增添东宫器物，长孙皇后说：“太子所担忧的是没有德行与名声，何须增添器物呢？”

后来随从临幸九成宫，当时正逢染疾在身，恰遇柴绍等人急变奏闻，太宗披甲而起，长孙皇后带病乘车跟从其后，宫中执事人员劝她不要随行，她却说：“皇上震惊，我怎能独自安逸呢？”病情加重后，太子想奏请大赦，广渡俗人出家修行，以祈福免灾。长孙皇后说：“死生自有天命，非人力所可支撑。如果修福可延寿命，我从未作恶；既然行善并无效验，我还希求什么呢！况且赦令是国家大事，佛、老都是异方之教，全是皇上不为之事，怎能因我之故搅乱天下之法！”太子不敢奏闻太宗，便告知房玄龄，房玄龄奏闻此事，太宗很是嗟叹赞美。群臣奏请大赦，太宗也表示同意，长孙皇后极力阻止，太宗只好作罢。到临终时，与太宗诀别，当时房玄龄因受责斥免职归家，皇后说：“玄龄长期侍奉陛下，参预奇计秘谋，非有大过，不要抛弃他。妾家因恩泽进用，无德行而任职，容易致祸，请不要交付权柄，只以外戚身份奉朝请就足够了。妾生时无益于时，死后不可厚葬，希望借山为垅，不要起坟，不用棺椁，器具全用瓦木之物，节省费用以送终，这样做就是不忘妾了。”又奏请太宗纳忠容谏，别信谗言，减省出游行猎兴作工役之事，死而无憾。随后逝世，时年三十六岁。

长孙皇后曾选择古时妇人之事编撰《女则》十篇，又做论文指斥东汉马皇后不能抑退外戚，使其参预政事，只是戒其车马侈奢，这是开其祸源而防其末事。并告戒侍者说：“此书是自我检点防闲用的，因此记述并无条理，别让皇上看见。”逝世后，宫中执事人员奏闻此事，太宗为此更为哀恸，对左右近臣说：“皇后此书可以传于后世，我难道是不知天命而不能割断私情吗！只因我丧失贤内助，哀痛无法抑止罢了！”议定谥号为文德，葬于昭陵，借用九萯山势，以满足长孙皇后的愿望。太宗亲自撰文叙其始末，立碑于昭陵左侧。上元年间，加谥为文德顺圣皇后。

太宗贤妃徐惠，是湖州长城县人。出生后五个月就能说话，四岁就能通读《论语》、《诗经》，八岁就能自己做文。其父徐孝德，曾试着要她模拟《离骚》做《小山篇》，其辞有：“仰望幽深岩谷而流目，抚摸桂树枝叶以凝想。千秋万代啊难逢此遇，芳草何故啊独自前往？”孝德大惊，知其文才不可掩盖，由此所做论著便盛传于世。太宗闻知，召纳她为才人。手中不曾放下书本，而文辞富丽华美，为文挥笔而成。太宗更加礼重顾念，擢升孝德为水部员外郎，徐惠也累升至充容之位。

贞观末年，太宗多次调集兵马讨伐平定四方夷狄，逐渐兴建宫馆楼台，百姓劳苦愁怨。徐惠上疏极力劝谏，说：“东方戍守辽海，西部征讨昆丘，士马疲惫耗损，漕运之粮漂没；捐损有尽之农功，填塞无穷之巨壑；图谋未获之他众，丧损已成之我军。因此土地广阔，并非长治久安之术；人民劳累，才是易生祸乱的根源。”还说：“翠微、玉华等宫殿，虽说因山借水，并非没有筑构之苦，而工力之费和雇取人，不能说没有烦扰之弊。有道的君主，以己安逸来使人安逸；无道的君主，以己安乐来安乐自身。”并且还说：“技巧珍玩实为亡国之刀斧，珠玉锦绣实为荡心之毒药。侈奢华丽纤细奇美之作，不可不加以遏止。心志骄盈于功成名就，身体安逸于时泰民安。”其言辞恳切，其旨意精深，大抵诸如此类。太宗赞赏其言，奖赐甚厚。太宗逝世之后，徐惠因悲痛追思而生疾病，还不肯服药，说：“太宗待我甚厚，如能先为狗马侍奉园寝，就是我的愿望了。”还用七言诗与连珠以表现其心愿。永徽元年(650)去世，时年二十四岁，赠予贤妃，陪葬于昭陵石室。

徐惠之弟徐齐聃，齐聃之子徐坚，都以学问闻名，其妹为高宗婕妤，也有文才，世人比之为汉代班氏家族。

高宗废后王氏，是并州祁县人，北魏尚书左仆射王思政的孙女。堂伯母同安长公主因见王氏温顺善良，告知太宗娶为晋王之妃。晋王入居东宫后，她也进封为皇太子妃，并提升其父仁..为陈州刺史。皇太子即位后，立王氏为皇后，以仁..为特进，封魏国公；其母柳氏，封魏国夫人。仁..逝世后，赠予司空。

其初，萧良娣有恩宠，而武才人于贞观末年以先帝宫人出居感业寺，此时被召纳为高宗昭仪，不久就与王皇后、萧良娣争宠，互相诋毁揭短。而武昭仪诡诈阴险，诬陷王皇后与其母挟媚道蛊惑皇上，高宗相信其言，解除魏国夫人门籍不许入宫，罢免王皇后之舅柳..中书令之职。李义府等人暗地佐助武昭仪，以偏邪之言激帝发怒，以致下诏废黜王皇后、萧良娣皆为庶人，囚禁于宫中。王皇后同母兄、萧良娣族人全都流放于岭南。许敬宗又上奏说：“仁..并无他功，以宫掖私恩之故，超列于三公，如今庶人阴谋扰乱宗社，其罪应当灭族，仁..应当斫棺，陛下不穷尽其诛灭，只流放其家属，仁..不应继续庇荫违逆子孙。”下诏尽夺仁..的官职爵号。王皇后与萧良娣不久即被武后所杀，并追改后姓为“蟒”，良娣为“枭”。

起初，高宗思念王皇后，乘空行至囚禁之处，见其门禁封闭严固，仅留一孔送进饮食，心中很是不忍，呼喊道：“皇后、良娣还好吗？如今在哪里？”两人共同回答说：“妾等因罪废弃为宫婢，哪敢再用尊称啊！”说罢悲泣咽哽。还说：“陛下如念往日旧情，使妾等死而复生，重见天日，请把此处改名为‘回心院’。”高宗说：“我马上就有处置办法的。”武后闻知此事，赶紧下令杖责二人各一百板，截断其手足，反绑置于酒缸之中，说：“让两婆子骨醉！”几天后死去，肢解其尸体。起初，有诏旨到，王皇后叩头两次说：“陛下万岁！武昭仪承受恩宠，我就死定了。”萧良娣大骂道：“武氏狐媚惑主，陷害我等到此地步！我死后当作猫儿，让武氏变作老鼠，我要咬断其喉以报仇。”武后闻知，下令六宫不得喂猫。武后多次见到二人披散头发浑身流血作恶鬼形状，心中厌恶不快，命巫祝祈祷禳解，还移居于蓬莱宫，但仍然见到此形，以故常驻于东都。中宗即位之后，才恢复她们的姓氏。

中宗的皇后、死后贬为平民的韦氏，京兆万年人。祖父韦弘表，贞观年间任曹王府典军。中宗李显做太子时，韦氏被选为妃子。中宗嗣圣年(684)初，她被立为皇后。不久与被废黜的中宗一道幽居房陵，每有使臣到来，中宗都极恐惧，要自尽。韦氏阻止说：“祸福哪有一定？横直一死罢了，不用匆忙！”待到中宗复位，韦氏仍为皇后，住中宫。

这时，上官昭容干政，当敬晖等人要杀尽武则天众亲族时，武三思恐惧，便通过上官昭容求见韦氏，得到韦氏宠爱，终于谋划杀了敬晖等人。当初，中宗被幽禁时，与韦氏约定：“一旦重见天日，对你不加制约。”到这时，她与武三思上到中宗卧榻上玩棋，中宗在旁计点筹码，不认为是冒犯自己。武三思示意群臣请求中宗加赐韦氏顺天皇后封号。于是韦氏亲自拜谒祖庙，追赠亡父韦玄贞上洛郡王封号。左拾遗贾虚己向中宗进言：“不是陛下本姓的藩王，盟约文书全会撇弃他。现今李氏王朝刚复国，就急切偏宠皇后家的人，况且武后乱国的前鉴尚在眼前，后果非常可怕。若让皇后坚决推辞，使天下人知道后妃的谦让，不也很好吗？”中宗不从。神龙三年(707)，节愍太子李重俊起兵反韦失败。太仆卿宗楚客带领群臣请中宗给韦氏加号“翊圣”，中宗下诏许可。内宫谬传韦氏衣箱有五色云彩升起，中宗命人绘图在朝堂展示，因而施行全国大赦，赐给文武百官的母亲、妻子封号。太史迦叶志忠上表进献《桑条歌》十二篇，声称韦皇后应受天命参政，说：“往日高祖时，天下同唱《桃李》歌；太宗时，唱《秦王破阵》；高宗时唱《堂堂》；则天皇后时唱《武媚娘》；陛下登基，唱《英王石州》；如今皇后承受天命，应唱《桑条韦》，因为后妃的德行在专掌蚕桑、供奉祖庙之事。”于是中宗赏赐迦叶志忠府第一座、采绸七百段。太常少卿郑忄音随之给《桑条》配上曲谱。宗楚客又示意补阙赵延禧将《桑条》衍化为九十八段，中宗大喜，提升赵延禧为谏议大夫。

到这时，上官昭容用武则天的事打动韦氏。韦氏立即奏请增立对被休生母的服丧制；定平民二十三岁为壮丁，五十九岁免服徭役；不是因丈夫、儿子而爵级在五品以上的母亲、妻子，丧礼须用乐队。屡屡改制，暗蓄声望。逐渐宠立亲属，予以封官授爵。上官昭容与其母以及尚宫贺娄等人大量收受金钱。女巫赵某被封为陇西夫人，出入内宫，权势与上官昭容等同。景龙三年(709)，中宗亲自郊祀，引韦氏做第二献祭。次年，正月十五夜，中宗与韦氏穿常人衣着上街，漫步观赏。宫女听其出游，全部逃走不归。国子祭酒叶静能惯弄符咒制鬼，常侍马秦客医术高明，光禄少卿杨均擅长烹调，都被引入后宫。杨均、马秦客与韦氏私通，因服丧免职，不到十天即被召用。

中宗遭毒死，舆论归罪马秦客与安乐公主。韦氏极惊恐，召亲信商议，于是以刑部尚书裴谈、工部尚书张锡辅政，留守东都洛阳；诏令将军赵承福、薛简带兵五百护卫谯王李重福；又与其兄韦温决策，立温王李重茂为皇太子，调派五万府兵分两营屯驻京城，然后发布讣告。太子李重茂登皇位，即殇帝。皇太后韦氏临朝摄政，韦温总领宫廷内外军队，控制皇宫及朝廷官署。韦氏族弟韦濯、韦播，皇族子弟韦捷、韦璇，韦璇的外甥高崇以及武延秀，分别统领左右屯营及羽林、飞骑、万骑诸禁军。京城臣民极度惶恐，传言即将换姓改朝。韦播、韦璇进入禁军营地，鞭打督责骁健军士想立权威，军士怨愤不听支派。旋即，临淄王李隆基带兵夜破玄武门闯进羽林军，在寝宫杀了韦璇、韦播、高崇，斧劈宫门进击太极殿，韦氏逃进飞骑营，被乱兵杀死。武延秀、安乐公主被斩。又分头捉拿韦氏、武氏众亲族及其党羽，将他们全部杀掉，将韦氏和安乐公主首级悬挂东市示众。次日，韦氏被追贬为平民，按一品礼仪行葬。

上官昭容名叫婉儿，是西台侍郎上官仪的孙女。其父上官廷芝，与上官仪一道死于武后当政之时。其母郑氏，是太常少卿郑休远的姐姐。

婉儿出生不久，就与其母一起没入掖廷为婢。她天性美丽机警，善写文章。年仅十四岁时，武后就召见她，令她遣辞撰文，其敏捷如同事先撰成。自从通天年间以后，她在宫内掌作诏命，铺张富丽，言辞可观。她曾违背圣旨应受诛杀，武后惋惜其才，只黥其面孔而未杀她。其后群臣所上奏议与天下事务她都参预议决。

中宗即位之后，极受信任，不久就进升为昭容，封其母郑氏为沛国夫人。婉儿与武三思私通，以故所撰诏书往往推崇武氏而排抑唐室，节愍太子愤愤不平。到举兵时，敲肃章门搜索婉儿，婉儿说：“我死之后，就要依次索取皇后与皇上了！”用这样的话激怒中宗，中宗与韦后便携同婉儿登上玄武门楼以躲避兵锋。待太子事败之后，才免脱此难。婉儿常劝中宗增广书馆，增置学士员额，引荐大臣名儒充任其职。中宗多次赏赐酒宴，与群臣赋诗唱和，婉儿经常代中宗、韦后及常宁、安乐二位公主，数首并作，而辞采绮丽，更为新奇。还评品群臣所赋之诗，赐予金爵，以故朝廷之臣靡然成风。当时遣辞赋诗之人，虽然所做大多为浮靡之音，但获定评者都有可观之处，这是婉儿之力使之然。郑氏去世后，谥为节义夫人。婉儿奏请降其品秩以行丧服，下诏起复为婕妤，不久仍升为昭容。中宗在婉儿居处穿凿池沼垒筑山石，极力装饰名胜景致，并带领侍臣宴饮其处。当时宫中左右有职人员全都听任出外，不加以制止。婉儿与其他得宠之人全都营建外宅，邪秽之徒争先侍候于门下，肆意亲昵狎戏，就便索求重要职位。婉儿与崔..私通，便引荐他参预政事。崔..开辟商山新路，工程还未过半，婉儿借撰中宗遗制之机，虚列其功加以奖赏。韦后事败之后，婉儿被斩于阙下。

起初，其母郑氏怀孕之时，梦见巨人给予大秤一杆，说：“持此秤以称量天下。”婉儿满月时，其母取笑说：“称量天下的怎能是你呢？”婉儿随声答应。后来在内廷秉持机务大政，果然与其梦相符。景云年间，追复昭容之号，谥为惠文。起初，其姨母之子王昱任拾遗之职，告诫她说：“皇上从前囚居于房陵，武氏掌权得志，结果唐室中兴，这是因为有天命护..，并非侥幸如此。武三思虽然乘衅得势，天下之人都知道他必败无疑，如今昭容为皇上所信任，而依附于武氏，这会灭族的啊！”郑氏因此责备婉儿，但婉儿不听其言。节愍太子诛杀武三思后，果然要收捕婉儿，这才感到忧虑恐惧。到起草中宗遗制时，就引荐相王辅佐朝政。临淄王李隆基起兵后，婉儿被逮。婉儿拿出遗制草稿给刘幽求，刘幽求告知临淄王，临淄王不答应，结果被处死。开元初年，收集编纂她所撰写的文章，下诏张说为之题写序言。

玄宗贵妃杨氏名玉环，是隋代梁郡通守杨汪的四世孙女。其家后来徙居入籍蒲州，便成了永乐县人。杨氏幼孤，养于叔父家。起初成为寿王之妃。开元二十四年(736)，武惠妃逝世，后廷妃嫔中没有合于玄宗心意的人。有人上言说寿王妃容貌秀美，天生丽质，可以充入后宫，便召她进入禁中，玄宗大为称异，便命杨玉环自请度为女道士，给予宫中女官之职，号为“太真”。另为寿王娶韦昭训之女为妃，而太真从此得到玄宗的宠幸。她能歌善舞，精通音律，而且聪明颖悟，智算过人，先事迎逢，合于上意。玄宗大喜，于是受宠专房，宫中号称“娘子”，礼仪与皇后相等。

天宝初年，进册为贵妃。追赠其父杨玄琰为太尉、齐国公。提拔其叔父杨玄王圭为光禄卿，族兄杨钅舌为鸿胪卿，杨钅奇为侍御史，并娶太华公主为妻。公主是武惠妃所生，最受宠遇。而杨钊也渐渐显赫起来，杨钊即杨国忠。贵妃的三位姐姐都有才貌，玄宗称之为姨，封为韩、虢、秦三国夫人，出入宫廷，其恩宠声焰震动天下。每逢命妇入班进见，持盈公主等人都谦让而不敢就位。台、省及州县长官承迎其请托，奔走照办甚过诏旨。四方官员奉献财宝接交私恩，门庭如同市朝。建平、信成二公主因与贵妃家族有嫌隙，竟被追缴封其财物，驸马都尉独孤明因此而罢官。

有一天，杨贵妃因受责被送还杨钅舌居宅，到中午时分，玄宗仍不思饮食，怒笞左右。高力士想试探玄宗心意，便请求将殿中供帐以及司农酒食百余车送至贵妃处所，玄宗随即将御膳分赐给她。高力士由此得知玄宗意图，这天晚上，奏请召贵妃还宫，打开安兴坊门驰车入宫。贵妃一见玄宗，便伏地请罪，玄宗欢然抚慰了好一会儿。第二天，诸姨进献美食，玄宗作乐终日，大量赏赐财宝给左右近臣。从此以后，所受恩宠更甚，赏赐诸姨每年一百万钱作为脂粉之费。杨钅舌以上柱国身份列戟于门，与杨钅奇、杨国忠、诸姨五家宅第连亘，仿照宫禁之制，大抵一堂之费用钱一千万缗。一见别家宅第胜过自己，就拆毁重建，务必以瑰丽豪华相夸耀，土木之工，昼夜不息。玄宗所得奇珍异宝及四方进贡之物分赐各家，使者相继行于道上，五家如一。

贵妃每逢随从游幸，乘马时则由高力士授予缰绳马鞭。总计为贵妃织锦刺绣及钅容造雕刻之工，就达到一千余人，以供其需索，其所用奇服秘玩，变化如神。四方官员争先进贡奇珍异宝，动骇耳目。其中，岭南节度使张九章、广陵长史王翼因贡献最多，因而提升张九章官阶为银青光禄大夫，提拔王翼为户部侍郎，由此天下靡然成风。贵妃嗜食荔枝，定要趁新鲜时送到手中，于是为她设置飞骑传递，奔驰数千里，味道没变就送到京师。

天宝九载(750)，贵妃又因违背旨意，被送归外家。杨国忠赶紧与吉温商议，吉温便入见玄宗说道：“妇人违抗旨意应当处死，但何惜宫中一席之地使其就死，何须使其外出受辱呢？”玄宗因此动心，停止进食，下诏中使张韬光将御食赐予贵妃。贵妃请韬光向玄宗请罪说：“妾有罪过，罪该万死，但除了身体头发之外尽是皇上所赐，如今将死，无以报答圣恩。”随即持刀断发一束附奏说：“将此留与皇上诀别。”玄宗见发后惊慌害怕，赶紧召入宫中，礼遇恩宠照旧。接着又临幸秦国夫人及杨国忠宅第，赐予两家钱财巨万。

杨国忠随后遥领剑南节度使，每逢十月，玄宗临幸华清宫时，杨氏五宅车骑全都随同前往，每家为一队，每队穿一种颜色的服装，不一会儿五家队伍汇合，灿烂如万花之怒放，川谷皆成锦绣之色。杨国忠以剑南节度使旗节为先导。沿途珠玑作响，遗弃的首饰绣鞋不断，芳香闻于数十里外。天宝十载(751)正月十五日夜里，贵妃家人与广宁公主仆骑争过西市之门，杨氏家奴挥鞭喧闹，公主坠落马下，狼狈离去。公主见帝哭诉，玄宗才下诏诛杀杨氏家奴，但又贬黜其驸马都尉程昌裔的官爵。杨国忠辅政专权，其子杨日出娶万春公主为妻，杨暄娶延和郡主；其弟杨鉴娶承荣郡主。还下诏为杨玄琰设立家庙，玄宗亲自书写其碑文。杨钅舌与秦国夫人早死，因此韩国、虢国二夫人与杨国忠享受富贵最久。而虢国夫人素与杨国忠私通，颇为人知，而不以为耻。每逢入谒皇上，乘马并驱于道上，随从百余骑，点燃蜡炬如昼，艳装盈巷，不施帏幔，时人称他为“雄狐”。诸王子孙凡遇嫁娶之事，必定先因韩国、虢国二夫人奏请，无不如愿，以致需用数百甚至千金来表示答谢。

起初，安禄山立有边功，玄宗很宠信他，下诏让他与诸姨结为兄弟，而禄山认贵妃为义母，每逢入朝，必定大摆酒宴结其欢好。禄山造反时，以诛除杨国忠为名，而且指斥贵妃及诸姨之罪。玄宗想命皇太子监抚军国之事，借此禅让帝位。诸杨大惊失色，哭于朝廷。国忠入告贵妃，贵妃口衔土块请死，玄宗之意受阻，才中止这样做。到后来西巡至马嵬坡时，陈玄礼等人为天下谋议诛杀国忠，但国忠死后，军士仍然不愿散开。玄宗派遣高力士寻问原因，军士说：“祸源尚在！”玄宗无可奈何，只好与贵妃诀别，让人牵去，缢杀于路旁祠庙之下，用紫茵包裹其尸，埋于道旁，时年三十八岁。

事后玄宗从蜀地返回，路经其处，派遣中使祭奠，而且下诏将其改葬。礼部侍郎李揆说：“龙武将士因杨国忠辜负皇恩招致祸乱，为天下人杀之。如今要安葬贵妃，恐怕会导致反仄之人疑惧。”玄宗只好作罢。暗派中使备办棺椁将她重新下葬。启土发视时，从前所佩的香囊还在，中使将它献给玄宗，玄宗视之，百感交集，泪下不止，便命画工图其形貌挂于别殿，朝夕往视，哽咽欷虚欠。

马嵬坡发难时，虢国夫人与国忠之妻裴柔等人奔往陈仓，县令率领下属追捕，她们还认为是贼寇，弃马逃入林中。虢国夫人先杀死二子，裴柔说：“请杀了我吧！”便连同其女一道杀死，随即自刎而未断气，县吏车载置于狱中，她还问人说：“这是朝廷的旨意呢，还是贼人的意图？”县吏回答说：“两者都有。”最终因血凝于喉而死，被埋于陈仓东郭之外。

