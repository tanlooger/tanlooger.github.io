---
---
---
title: 王韩苏薛王柳冯蒋
---

王义方，泗州涟水人，客于魏。孤且窭，事母谨甚。淹究经术，性謇特，高自 标树。举明经，诣京师，客有徒步疲于道者，自言：“父宦远方，病且革，欲往省， 困不能前。”义方哀之，解所乘马以遗，不告姓名去，由是誉振一时。不肯造请贵 势，太宗使宰相听其论。于是尚书外郎独孤悊以儒显，给事中许敬宗推悊确论，义 方引逮百家异同，连拄悊，直出其上。左右为悊不平，辄罢会。补晋王府参军，直 弘文馆。魏征异之，欲妻以夫人之侄，辞不取。俄而征薨，乃娶。人问其然，曰： “初不附宰相，今感知己故也。”

素善张亮，亮抵罪，故贬吉安丞。道南海，舟师持酒脯请福，义方酌水誓曰： “有如忠获戾，孝见尤，四维廓氛，千里安流。神之听之，无作神羞。”是时盛夏， 涛雾蒸涌，既祭，天云开露。人壮其诚。吉安介蛮夷，梗悍不驯，义方召首领，稍 选生徒，为开陈经书，行释奠礼，清歌吹蕣，登降跽立，人人悦顺。久之，徙洹水 丞。而亮兄子皎自硃崖还，依义方。将死，诿妻子，愿以尸归葬，义方许之。以皎 妻少，故与之誓于神，使奴负柩，辍马载皎妻，身步从之。既葬皎原武，归妻其家， 而告亮墓乃去。迁云阳丞。

显庆元年，擢侍御史，不再旬，会李义府纵大理囚妇淳于，迫其丞毕正义缢死， 无敢白其奸。义方自以兴县属，不三时拜御史，且疾当世附离匪人以欺朝廷，内决 劾奏，意必得罪，即问计于母。母曰：“昔王母伏剑，成陵之谊。汝能尽忠，吾愿 之，死不恨。”义方即上言：“天子置公卿大夫士，欲水火相济，盐梅相成，不得 独是独非也。昔尧失之四凶，汉高祖失之陈豨，光武失之逄萌，魏武失之张邈。彼 圣杰之主，然皆失于前而得于后。今陛下抚万邦而有之，蛮区夷落，罪无逃罚，况 辇毂下奸臣肆虐乎？杀人灭口，此生杀之柄，不自主出，而下移佞臣，履霜坚冰， 弥不可长。请下有司杂治正义死状。”即具法冠对伏，叱义府下，跪读所言。帝方 安义府狡佞，恨义方以孤士触宰相，贬莱州司户参军。岁终不复调，往客昌乐，聚 徙教授。母丧，隐居不出。卒，年五十五。

义方为御史时，买第，后数日，爱廷中树，复召主人曰：“此佳树，得无欠偿 乎？”又予之钱。其廉不贪类此。始，魏征爱其材也，每恨太直，后卒以疾恶不容 于时。既死，门人员半千、何彦先行丧，莳松柏冢侧，三年乃去。

彦先，齐州全节人。武后时，位天官侍郎。

员半千，字荣期，齐州全节人。其先本彭城刘氏，十世祖凝之，事宋，起部郎， 及齐受禅，奔元魏，以忠烈自比伍员，因赐姓员，终镇西将军、平凉郡公。

半千始名余庆，生而孤，为从父鞠爱，鹴草通书史。客晋州，州举童子，房玄 龄异之，对诏高第，已能讲《易》、《老子》。长与何彦先同事王义方，以迈秀见 赏。义方常曰：“五百岁一贤者生，子宜当之。”因改今名。凡举八科，皆中。咸 亨中，上书自陈：“臣家赀不满千钱，有田三十亩，粟五十石。闻陛下封神岳，举 豪英，故鬻钱走京师。朝廷九品无葭莩亲，行年三十，怀志洁操，未蒙一官，不能 陈力归报天子。陛下何惜玉陛方寸地，不使臣披露肝胆乎？得天下英才五千，与榷 所长，有一居先，臣当伏死都市。”书奏，不报。

调武陟尉，岁旱，劝令殷子良发粟振民，不从。及子良谒州，半千悉发之，下 赖以济。刺史大怒，囚半千于狱。会薛元超持节度河，让太守曰：“君有民不能恤， 使惠出一尉，尚可罪邪？”释之。俄举岳牧，高宗御武成殿，问：“兵家有三阵， 何谓邪？”众未对，半千进曰：“臣闻古者星宿孤虚，天阵也；山川向背，地阵也； 偏伍弥缝，人阵也。臣谓不然。夫师以义出，沛若时雨，得天之时，为天阵；足食 约费，且耕且战，得地之利，为地阵；举三军士如子弟从父兄，得人之和，为人阵。 舍是，则何以战？”帝曰：“善。”既对策，擢高第。

历华原、武功尉。厌卑剧，求为左卫胄曹参军。使吐蕃，将行，武后曰：“久 闻尔名，谓为古人，乃在朝邪！境外事不足行，宜留侍制。”即诏入閤供奉。迁司 宾寺主簿。稍与丘悦、王剧、石抱忠同为弘文馆直学士，又与路敬淳分日待制显福 门下。擢累正谏大夫，兼右控鹤内供奉。半千以控鹤在古无有，而授任者皆浮狭少 年，非朝廷德选，请罢之，忤旨，下迁水部郎中。会诏择牧守，除棣州刺史。复入 弘文馆为学士。武三思用事，以贤见忌，出豪、蕲二州刺史。半千不专任吏，常以 文雅粉泽，故所至礼化大行。睿宗初，召为太子右谕德，仍学士职。累封平原郡公。 表乞骸骨，有诏听朝朔望。

半千事五君，有清白节，年老不衰，乐山水自放。开元九年，游尧山、沮水间， 爱其地，遂定居。卒，年九十四，即葬焉。吏民哭野中。

抱忠，长安人。名属文。初置右台，自清道率府长史为殿中侍御史，进检校天 官郎中，与侍郎刘奇、张询古共领选，寡廉洁，而奇号清平，二人坐綦连耀伏诛。

悦，河南人。亦善论譔，仕至岐王傅。

韩思彦，字英远，邓州南阳人。游太学，事博士谷那律。律为匪人所辱，思彦 欲杀之，律不可。万年令李乾祐异其才，举下笔成章、志烈秋霜科，擢第。授监察 御史，昌言当世得失。高宗夜召，加二阶，待诏弘文馆，伏内供奉。

巡察剑南，益州高赀兄弟相讼，累年不决，思彦敕厨宰饮以乳。二人寤，啮肩 相泣曰：“吾乃夷獠，不识孝义，公将以兄弟共乳而生邪！”乃请辍讼。至西洱河， 诱叛蛮降之。会蜀大饥，开仓赈民，然后以闻，玺书褒美。使并州，方贼杀人，主 名不立，醉胡怀刀而污，讯掠已服。思彦疑之，晨集童儿数百，暮出之，如是者三。 因问：“儿出，亦有问者乎？”皆曰：“有之。”乃物色推讯，遂擒真盗。

后太后昼见，劝帝修德答天谴。帝让中书令李义府曰：“八品官能言得失，而 卿冒没富贵，主何事邪？”义府谢罪。司农武惟良擅用并州赋二百万缗，思彦劾处 死，武后为请而免。义府与诸武共谮思彦，出为山阳丞。初，尉迟敬德子姓陷大逆， 思彦按释其冤，至是赠黄金良马，思彦不受。至官阅月，自免去，放迹江、淮间。 久之，补建州司户参军。帝召问：“不见卿久，今何官邪？”思彦泣道所以然。帝 谓宰相：“此亦太屈。”复召为御史。

俄出为江都主簿，又徙苏州录事参军。罢，客汴州。张僧彻者，庐墓三十年， 诏表其闾，请思彦为颂，饷缣二百，不受。时岁凶，家窭甚，僧彻固请，为受一匹， 命其家曰：“此孝子缣，不可轻用。”上元中，复召见。思彦久去朝，仪矩梗野， 拜忘蹈舞，又诋外戚擅权，后恶之。中书令李敬玄劾奏思彦见天子不蹈舞，负气鞅 鞅，不可用。时已拜乾封丞，故徙硃鸢丞。迁贺州司马，卒。

始，思彦在蜀，引什邡令邓恽右坐，曰：“公且贵，愿以子孙诿公。”比其斥， 而恽已为文昌左丞。

子琬。琬字茂贞，喜交酒徒，落魄少崖检。有姻劝举茂才，名动里中。刺史行 乡饮饯之，主人扬觯曰：“孝于家，忠于国，今始充赋，请行无算爵。”儒林荣之。 擢第，又举文艺优长、贤良方正，连中。拜监察御史。景云初，上言：

国安危在于政。政以法，暂安焉必危；以德，始不便焉终治。夫法者，智也； 德者，道也。智，权宜也；道，可以久大也。故以智治国，国之贼；不以智治国， 国之福。

贞观、永徽之间，农不劝而耕者众，法施而犯者寡；俗不偷薄，器不行窳；吏 贪者士耻同列，忠正清白者比肩而立；罚虽轻而不犯，赏虽薄而劝；位尊不倨，家 富不奢；学校不励而勤，道佛不惩而戒；土木质厚，裨贩弗蚩。其故奈何？维以皇 道也。自兹以来，任巧智，斥謇谔；趋势者进，守道者退；谐附者无黜剥之忧，正 直者有后时之叹；人趋家竞，风俗沦替。其故奈何？行以霸道也。贞观、永徽之天 下，亦今日天下，淳薄相反，由治则然。

夫巧者知忠孝为立身之阶，仁义为百行之本，托以求进，口是而心非，言同而 意乖，陛下安能尽察哉！贪冒者谓能，清贞者谓孤，浮沉者为黠，刚正者为愚。位 下而骄，家贫而奢。岁月渐渍，不救其弊，何由变浮之淳哉？不务省事而务捉搦。 夫捉搦者，法也。法设而滋章，滋章则盗贼多矣。法而益国，设之可也。比法令数 改，或行未见益，止未知损。譬弈者一棋为善，而复之者愈善，故曰设法不如息事， 事息则巧不生。圣人防乱未然，天下何繇不治哉？

永淳时，雍丘令尹元贞坐妇女治道免官，今妇夫女役常不知怪。调露时，河内 尉刘宪父丧，人有请其员者，有司以为名教不取，今谓为见机。太宗朝，司农以市 木橦倍价抵罪，大理孙伏伽言：“官木橦贵，故百姓者贱。臣见司农识大体，未闻 其过。”太宗曰：“善。”今和市专刻剥，名为和而实夺之。往者学生、佐史、里 正每一员阙，拟者十人，今当选者亡匿以免。往选司从容有礼，今如仇敌贾贩。往 官将代，储什物俟其至；今交罢，执符纷竞校在亡。往商贾出入万里，今市井至失 业。往家藏镪积粟相匏，今匿赀示羸以相尚。往夷狄款关，今军屯积年。往召募， 人贾其勇；今差勒，阖宗逃亡。往仓储盈衍，今所在空虚。

夫流亡之人非爱羁旅、忘桑梓也，敛重役亟，家产已空，邻伍牵连，遂为游人。 穷诈而犯禁，救死而抵刑。夫乱绳已结，急引之则不可解。今刻薄吏能结者也，举 劾吏能引者也，则解者不见其人。愿取奇材卓行者，量能授官。

又言：

仕路太广，故弃农商而趋之。一夫耕，一妇蚕，衣食百人，欲储蓄有余，安可 得乎？

书入，不报。

出监河北军，兼按察使。先天中，赋绢非时，于是谷贱缣益贵，丁别二缣，人 多徙亡。琬曰：“御史乃耳目官，知而不言，尚何赖？”又上言：“须报则弊已甚， 移檄罢督乃闻。”诏可。开元中，迁殿中侍御史，坐事贬官，卒。

苏安恒，冀州武邑人。博学，尤明《周官》、《春秋左氏》学。武后末年，太 子虽还东宫，政事一不与，大臣畏祸无敢言。安恒投匦上书曰：“陛下膺先圣顾托， 受嗣子揖让，应天顺人，二十余年，岂不闻虞舜褰裳、周公复辟事乎？今太子孝谨， 春秋盛壮，使统临宸极，何异陛下身抚天下哉！胡不传位东宫，休安圣躬？自昔天 下无二姓并兴，且梁、河内、建昌诸王，以亲得封，恐万岁后不能良计，宜退就公 侯，任以闲简。又陛下二十孙，无尺土封，非长久计也，请以都督府要州分而王之。 纵今尚幼，且择立师傅，养成德器，籓屏皇家。”书奏，后虽猜克，不能无感，乃 召见赐食，厚慰遣之。

明年，复谏曰：“臣闻天下者，高祖、太宗之天下。有隋失驭，群雄鹿骇，唐 家亲事戎旅，以平宇县，指河为誓，非李氏不王，非功臣不封。陛下虽居正统，实 唐旧基。日前太子在谅暗，相王非长嗣，唐祚中弱，故陛下因以即位。今太子年德 已盛，尚贪有大宝，忘母子之恩，蔽其元良，以据神器，何旅颜面见唐家宗庙、大 帝陵寝哉！臣谓天意人事，还归李氏。物极则复，器满则覆；当断不断，将受其乱。 诚能高揖万机，自怡圣心，史臣书之，乐府歌之，斯盛事也。臣闻见过不谏非忠， 畏死不言非勇。陛下以臣为忠，则择是而用；以为不忠，则斩臣头以令天下。”书 闻，不报。

于是魏元忠为张易之克弟所构，狱方急，安恒独申救曰：

王者有容天下之量，故济其心；能进天下之善，故除其恶。不然，则神鬼冯怒， 阴阳纷舛。陛下始革命，勤秉政枢，博逮谋猷，天下以为明主。暮年厌怠，谗佞炽 结，水火相灾，百姓不亲，五品不逊，天下以为暗君。邪正糅进，狱讼冤剧。何昔 是而今非邪？居安忘危之失也。

窃见元忠廉直有名，位宰相，履忠正，邪佞之徒嫉之若雠。易之兄弟无功无德， 但以冯附，不阅数期，位势隆极，指马献蒲，先害善良。自元忠下狱，人人偶语， 谓易之交乱，且及四国。烈士抚髀，忠臣钳口，惧易之之权，恐先谏受戮，虚死无 名。况贼虏方强，赋敛重困，而自纵谗慝，摇变遐迩。臣恐四夷低目窥觇，为边鄙 患，百姓托义以清君侧，逐鹿之人叩关而至，陛卫左右，从中以应，争锋硃雀之门， 问鼎大明之宫，陛下何以谢之？臣今计者，莫若收雷电之威，解恢恢之网，复爵还 位，君臣如初，则天下幸甚。陛下纵不能斩佞臣，塞人望，且当抑夺荣宠，翦其羽 翅，无使骄横为社稷之忧。

疏奏，易之等大怒，遣刺客邀杀之，赖凤阁舍人桓彦范等悉力营解，乃免。

神龙初，为习艺馆内教。节愍太子难，或谗安恒豫谋，死狱中。睿宗立，知其 枉，诏赠谏议大夫。

薛登，常州义兴人。父士通，为隋鹰扬郎将。江都乱，与州民闻人遂安据城拒 贼。武德初，持地自归，授东武州刺史。辅公祏反，士通与贼将西门君仪战，破之。 及平，封临汾侯。终泉州刺史。

登通贯文史，善议论，根证该审，与徐坚、刘子玄齐名。调阆中主簿。天授中， 累迁左补阙。时选举滥甚，乃上疏曰：

比观举荐，类不以才，驰声假誉，互相推引，非所谓报国求贤者也。古之取士， 考素行之原，询乡邑之誉，崇礼让，明节义，以敦朴为先，雕文为后。故人崇劝让， 士去轻浮，以计贡贤愚为州之荣辱。昔李陵降而陇西溯，干木隐而西河美。名胜于 利，则偷竞日销；利胜于名，则贪暴滋煽。盖冀缺以礼让升而晋人知礼，文翁以经 术教而蜀士多儒。未有上好而下不从者也。汉世求士，必观其行，故士有自脩，为 闾里推举，然后府寺交辟。魏取放达，晋先门阀，梁、陈荐士特尚词赋。隋文帝纳 李谔之言，诏禁文章浮词，时泗州刺史司马幼之表不典实得罪，由是风俗稍改。炀 帝始置进士等科，后生复相驰竞，赴速趋时，缉缀小文，名曰策学，不指实为本， 而以浮虚为贵。

方今举士，尤乖其本。明诏方下，固已驱驰府寺之廷，出入王公之第，陈篇希 恩，奏记誓报。故俗号举人皆称觅举。觅者，自求也，非彼知之义。是以耿介之士 羞于自拔，循常小人弃疏取附。愿陛下降明制，颁峻科，断无当之游言，收实用之 良策，文试效官，武阅守御。昔吴起将战，左右进剑，吴子辞之，诸葛亮临阵，不 亲戎服，盖不取弓剑之用也。汉武帝闻司马相如之文，恨不与同时，及其至也，终 不处以公卿之位，非所任故也。汉法，所举之主，终身保任。杨雄之坐田仪，成子 之得魏相，赏罚之令行，则请谒之心绝；退让之义著，则贪竞之路销。请宽年限， 以容简汰，不实免官，得人加赏，自然见贤不隐，贪禄不专矣。

时四夷质子多在京师，如论钦陵、阿史德元珍、孙万荣，皆因入侍见中国法度， 及还，并为边害。登谏曰：

臣闻戎、夏不杂，古所戒也。故斥居塞外，有时朝谒，已事则归，三王之法也。 汉、魏以来，革袭衣冠，筑室京师，不令归国。较其利害，三王是而汉、魏非，拒 边长而质子短。昔晋郭钦、江统以夷狄处中夏必为变，武帝不纳，卒有永嘉之乱。 伏见突厥、吐蕃、契丹往因入侍，并被奖遇，官戎秩，步黉门，服改氈罽，语习楚 夏，窥图史成败，熟山川险易。国家虽有冠带之名，而狼子孤恩，患必在后。

昔申公奔晋，使子狐庸为吴行人，教吴战阵，使之叛楚。汉迁五部匈奴于汾、 晋，卒以刘、石作难。窃计秦并天下，及刘、项用兵，人士凋散，以冒顿之盛，乘 中国之虚，而高祖困厄平城，匈奴卒不入中国者，以其生长碛漠，谓穹庐贤于城郭， 氈罽美于章绂，既安所习，是以无窥中国心，不乐汉故也。元海五部散亡之余而能 自振者，少居内地，明习汉法，鄙单于之陋，窃帝王之称。使其未尝内徙，不过劫 边人缯彩、曲蘖归阴山而已。

今皇风所覃，含识革面，方由余效忠，日磾尽节。然臣虑备豫不谨，则夷狄称 兵不在方外，非贻谋之道。臣谓愿充侍子可一切禁绝，先在国者不使归蕃，则夷人 保强，边邑无争。

武后不纳。

久之，出为常州刺史。属宣州贼钟大眼乱，百姓溃震，登严勒守备，阖境赖安。 再迁尚书左丞。景云中，为御史大夫。僧慧范怙太平公主势，夺民邸肆，官不能直， 登将治之，或劝以自安，答曰：“宪府直枉，朝奏暮黜可矣。”遂劾奏，反为主所 构，出岐州刺史。迁太子宾客。开元初，为东都留守，再为太子宾客。登本名谦光， 以与皇太子名同，诏赐今名。坐子累归田里，家苦贫，诏给致仕禄。卒，年七十三， 赠晋州刺史。

王求礼，许州长社人。武后时，为左拾遗、监察御史。后方营明堂，琱饰谲怪， 侈而不法。求礼以为“铁鸑金龙、丹雘珠玉，乃商琼台、夏瑶室之比，非古所谓茅 茨棌椽者。自轩辕以来，服牛乘马，今辇以人负，则人代畜”，上书讥切。久不报。

契丹叛，使孙万荣寇河北，诏河内王武懿宗御之，懦扰不进，贼败数州去。懿 宗乃条华人为贼诖误者数百族，请诛之。求礼劾奏曰：“诖误之人无良边吏教习， 城不完固，为虏胁制，宁素持叛心哉？懿宗拥兵数十万，闻敌至，走保城邑，今乃 移祸无辜之人，不亦过乎？请斩懿宗首以谢河北。”懿宗大惧，后尽赦其人。

当是时，契丹陷幽州，馈輓屈竭，左相豆卢钦望请停京官九品以上两月奉助军 兴。求礼曰：“公禄万钟，正可辍，仰禄之人可奈何？”钦望拒不应。既奏，求礼 历阶进曰：“天子富有四海，何待九品奉，使宰相夺之以济军国用乎？”姚曰： “秦、汉皆有税算以佐军，求礼不识大体。”对曰：“秦、汉虚天下事边，奈何使 陛下效之？”后曰：“止。”

久视二年三月，大雨雪，凤阁侍郎苏味道等以为瑞，率群臣入贺。求礼让曰： “宰相燮和阴阳，而季春雨雪，乃灾也。果以为瑞，则冬月雷，渠为瑞雷邪？”味 道不从。既贺者入，求礼即厉言：“今阳气偾升，而阴冰激射，此天灾也。主荒臣 佞，寒暑失序，戎狄乱华，盗贼繁兴，正官少，伪官多，百司非贿不入，使天有瑞， 何感而来哉？”群臣震恐，后为罢朝。然以刚正故，宦龃龉。神龙初，终卫王府参 军。

柳泽，蒲州解人。曾祖亨，字嘉礼，隋大业末，为王屋长，陷李密，已而归京 师。姿貌魁异，高祖奇之，以外孙窦妻之。三迁左卫中郎将，寿陵县男。以罪贬邛 州刺史，进散骑常侍。代还，数年不得调。持兄丧，方葬，会太宗幸南山，因得召 见，哀之。数日，入对北门，拜光禄少卿。亨射猎无检，帝谓曰：“卿于朕旧且亲， 然多交游，自今宜少戒。”亨由是痛饬厉，谢宾客，身安静素，力吏事。终检校岐 州刺史，赠礼部尚书、幽州都督，谥曰恭。

泽耿介少言笑，风度方严。景云中，为右率府铠曹参军，四岁不迁。先是，中 宗时，长宁、宜城、定安诸公主及后女弟、昭容上官与其母郑、尚宫柴、陇西夫人 赵及姻联数十族，皆能降墨敕授官，号斜封。及姚元崇、宋璟辅政，白罢斜封官数 千员。元崇等罢去，太平公主尽奏复之。泽诣阙上疏曰：

臣闻药不毒不可以蠲疾，词不切不可以补过。故习甘旨者，非摄养之方；迩谀 佞者，非治安之宜。臣窃见神龙以来，纲纪大坏，内宠专命，外嬖制权，因贵凭势， 卖官鬻爵。妃主之门同商贾然，举选之署若阛阓然，屠贩者由邪忝官，废黜者因奸 冒进。天下溷乱，几危社稷，赖陛下聪明神武，拯溺举坠。耳目所亲，岂可忘鉴诫 哉？且斜封官者，皆仆妾私谒，迷谬先帝，岂尽先帝意邪？陛下即位之初，用元崇 等计，悉以停废，今又收用之。若斜封之人不可弃邪，韦月将、燕钦融不应褒赠， 李多祚、郑克义不容荡雪也。陛下何不能忍于此而能忍于彼，使善恶混并，反覆相 攻，道人以非，劝人以僻。今天下咸称太平公主与胡僧慧范以此误陛下，故语曰： “姚、宋为相，邪不如正；太平用事，正不如邪。”臣恐流近致远，积小为大，轻 微成高。勿谓何伤，其祸将长；勿谓何害，其祸将大。

又言：

尚医奉御彭君庆以巫觋小伎超授三品，奈何轻用名器，加非其人？臣闻赏一人 而千万人悦者，赏之；罚一人而千万人劝者，罚之。惟陛下裁察。

疏入，不报。泽入调，会有诏选者得言事。乃上书曰：

顷者韦氏蛊乱，奸臣同恶，政以贿成，官以宠进，言正者获戾，行殊者见疑， 海内寒心，人用不保。陛下神圣勇智，安宗社于已危，振黎苗之将溺。乃今蠲烦省 徭，法明德举，万邦恺乐，室家胥欢。《诗》曰：“靡不有初，鲜克有终。”惟陛 下慎厥初，脩其终。《书》曰：“惟德罔小，万邦惟庆；惟不德罔大，坠厥宗。” 甚可惧也。

夫骄奢起于亲贵，纲纪乱于宠幸。禁之于亲贵，则天下从；制之于宠幸，则天 下畏。亲贵为而不禁，宠幸挠而不制，故政不常，令不一，则奸诈起而暴乱生焉， 虽朝施暮戮，而法不行矣。陛下欲亲与爱，莫若安之福之。夫宠禄之过，罪之阶也， 谓安之邪？骄奢之淫，危之梯也，谓福之邪？前事不忘，后之师也。陛下敷求俊哲， 使朝夕纳诲。其有逆于耳、谬于心者，无速罚，姑求之道；顺于耳、便于身者，无 急赏，姑求之非道。羞淫巧者拒之，则淫巧息；进忠谠者赏之，则忠谠进。

臣闻生于富者骄，生于贵者傲。《书》曰：“罔淫于逸，罔游于乐。”今储宫 肇建，王府复启，愿采温良、博闻、恭俭、忠鲠者为之僚友，仍请东宫置拾遗、补 阙，使朝夕讲论，出入侍从，授以训诰，交修不逮。

臣又闻“驰骋畋猎，令人发狂”。今贵戚打球击鼓，飞鹰奔犬，狎比宵人，盘 游薮泽。《书》曰：“内作色荒，外作禽荒。”惟陛下诞降谋训，劝以学业，示之 以好恶，陈之以成败，则长享福禄矣。

臣闻“富不与骄期而骄自至，骄不与罪期而罪自至，罪不与死期而死自至”。 顷韦庶人、安乐公主、武延秀等可谓贵且宠矣，权侔人主，威震天下。然怙侈灭德， 神怒人弃，岂不谓爱之太极、富之太多乎？“殷鉴不远，在夏后之世。”今陛下何 劝？其皇祖谋训之则乎！陛下何惩？其孝和宠任之失乎！故爱而知其恶，憎而知其 善。夫宠爱之心未有能免，要去其太甚，闲之以礼，则可矣。诸王、公主、驸马， 陛下之所亲爱也，矫枉监戒，宜在厥初，使居宠思危，观过务善。《书》曰：“三 风十愆，卿士有一于身，家必丧，邦君有一于身，国心亡。”惟陛下黜奢僭骄怠， 进朴素行业，以勖其非心。

臣闻“常厥德，保厥位；厥德匪常，九有以亡”。愿陛下不作无益，不启私门， 不差刑，不滥赏，则惟德是辅，惟人之怀，天禄永终矣。

睿宗善之，拜监察御史。

开元中，转殿中侍御史，监岭南选。时市舶使、右威卫中郎将周庆立造奇器以 进，泽上书曰：“‘不见可欲，使心不乱’，是知见可欲而心必乱矣。庆立雕制诡 物，造作奇器，用浮巧为珍玩，以谲怪为异宝，乃治国之巨蠹，明王所宜严罚者也。 昔露台无费，明君不忍；象箸非大，忠臣愤叹。庆立求媚圣意，摇荡上心。陛下信 而使之乎，是宣淫于天下；庆立矫而为之乎，是禁典之所无赦。陛下新即位，固宜 昭宣菲薄，广示节俭，岂可以怪好示四方哉！”书奏，玄宗称善。历迁太子右庶子。 为郑州刺史，未行，卒，赠兵部侍郎。

泽从祖范、奭。

范，贞观中为侍御史，时吴王恪好田猎，范弹治之。太宗曰：“权万纪不能辅 道恪，罪当死。”范进曰：“房玄龄事陛下，犹不能谏止畋猎，岂宜独罪万纪？” 帝怒，拂衣起。顷之，召谓曰：“何廷折我？”范谢曰：“主圣则臣直，陛下仁明， 臣敢不尽愚？”帝乃解。高宗时，历尚书右丞、扬州大都督府长史。

奭字子邵。以父隋时使高丽卒焉，故往迎丧，号踊尽哀，为夷人所慕。贞观中， 累迁中书舍人。外孙为皇后，迁中书侍郎，进中书令。皇后挟媚道觉，罢为吏部尚 书。后废，贬爱州刺史。许敬宗等构奭通宫掖，谋行鸩毒，与褚遂良朋党，罪大逆。 遣使杀之，没其家，期以上亲并流岭表，奭房隶桂州为奴婢。

神龙初，乃复官爵，子孙亲属缘坐者悉免。开元初，泽兄涣为中书舍人，上言： “臣从伯祖奭，去显庆三年与褚遂良等五门同被谴戮，虽被原雪，而子孙殆尽，唯 曾孙无忝客籍龚州。陛下先天后诏书，尝任宰相家并录其后。况臣之伯祖无辜被诛， 今藁窆未还，后嗣侨处，愿许伯祖归葬，孤孙北迁。”于是诏无忝护奭柩归乡里， 官给丧事。无忝后历潭州都督。

冯元常，相州安阳人，其先盖长乐信都著姓。曾祖子琮，北齐右仆射。叔祖慈 明，有文辞，仕隋为内史舍人。奉诏讨李密，为密将所缚，身数创，密厚礼之，情 谓曰：“东都危蹙，我欲率四方贤豪建功业，幸公同之。”慈明曰：“公家事先帝， 名在王室，乃挟玄感举兵，亡命至今，复图反噬，何耶？”密囚之。俄为翟护所杀。 武德初，赠吏部尚书，谥壮武。

元常举明经及第，调浚仪尉。高宗时，擢累监察御史、剑南道巡察使，兴利除 害，蜀人顺赖。历尚书左丞。尝密谏帝中宫权重，宜少抑，帝虽置其计，而内然之， 由是为武后所恶。元常在职脩举，识鉴澄远，帝委遇特厚。及不豫，诏平章百司奏 事。武后擅朝，嵩阳令樊文进瑞石，后暴石朝堂示百官。元常奏石妄伪，不可以示 群臣。后怒，出为陇州刺史。会天下岳牧集乾陵，后不欲元常得会，故道徙眉州刺 史。剑南有光火盗，夜掠人，昼伏山谷。元常喻以恩信，约悔过自新，贼相率脱甲 面缚。贼平，转广州都督，诏便驿走官。安南酋领李嗣仙杀都护刘延祐，劫州县， 诏元常讨之。率士卒航海，驰檄先示祸福，贼党多降，元常纵兵斩首恶而还。虽有 功，犹以拂旨见怨，不录功。凡三徙，终不得至京师，卒为酷吏周兴所陷，追赴都， 下狱死。

元常闺门雍睦，有礼法，虽小功丧不御私室。神龙中，旌其家，大署曰“忠臣 之门”。天下高其节，凡名族皆愿通婚。

从弟元淑，及后时，历清漳、浚仪、始平三县令，右善去恶，人称为神明。与 奴仆日一食，马日一秣，所至不挈妻子，斥奉余以给贫穷。或讥其近名，元淑曰： “吾性也，不为苦。”中宗降玺书劳勉，付状史官。元淑约洁过于元常，然刚直不 及也。终祠部郎中。

蒋钦绪，莱州胶水人。颇工文辞，擢进士第，累迁太常博士。中宗始亲郊，国 子祭酒祝钦明建言，皇后应亚献，欲以媚韦氏。天子疑之，诏礼官议。众曲意阿徇， 钦绪独抗言不可，诸儒壮其节。

历吏部员外郎。始，韩琬为高邮主簿，使京师，自负其才，有不遇之言题客舍。 它日，钦绪见之，笑曰：“是子叹后时耶？”久之，琬举贤良方正，钦绪擢其文异 等，因谓曰：“朋友之过免未？”琬曰：“今日乃见君子之心。”其务荐引士类此。

钦绪精治道，驭吏整严，虽铢秒罪不贷。出为华州长史。萧至忠自晋州被召， 过钦绪，钦绪本姻家，因戒曰：“以君才不患不见用，患非分而求耳。”至忠竟及 祸。开元十三年，以御史中丞录河南囚，宣尉百姓，振穷乏。徙吏部侍郎，历汴、 魏二州刺史，卒。

性孤洁自守，唯与贾曾、郭利贞相友云。

子沇，亦专洁博学，少有名。以孝廉授洛阳尉，迁监察御史，与兄演、溶、弟 清俱为才吏，有名天宝间。始，河南尹韩朝宗、裴迥尝委讯覆检句，而处事平，剖 断精允，群寮莫能望也。乾元中，历陆浑、盩厔、咸阳、高陵四县令，美政流行， 长老纪焉。郭子仪军出其县，敕麾下曰：“蒋沇，贤令，供亿当有素，得蔬饭足矣， 毋挠其清也！”迁长安令，以刑部郎中兼侍御史，领渭桥运出纳使。

元载持政，守道士类不迁，沇以故滞郎位，不得调。常衮代相，闻士议恨沇屈， 故擢御史中丞、东都副留守。再迁大理卿，持法明审，号称职。德宗出奉天，沇奔 行在，为贼所拘，欲诱署伪职，沇绝食不应命，窜伏里中，不复见。京师平，乃出， 擢右散骑常侍。卒年七十四，赠工部尚书。

清，举明经中第，调巩丞。东京留守李憕贤之，表为判官。与憕同死安禄山乱， 赠礼部侍郎。敬宗时，录其孙鄅为伊阙令。初，清蒙难，以秩卑不及谥。太和初， 吏部郎中王高言之朝，追谥曰忠。

柳泽，蒲州解县人。曾祖父名亨，别名嘉礼，隋炀帝大业末年，在王屋县任长，县城被李密攻陷，事后投奔长安。柳亨仪态容貌魁梧特别，高祖李渊认为他是优异人才，把外孙女窦氏嫁给他为妻。

连提三次任左卫中郎将，封寿陵县男。

因获罪贬为邛州刺史，又升任散骑常侍。

被别人接替回家后，几年不被任用。主持哥哥的丧事，正安葬时，碰上太宗李世民巡视终南山，因而得到召见，太宗怜悯他。几天后，到禁军中进行了复查，授予他光禄少卿头衔。柳亨骑射打猎没个限度，太宗说道：“你和我既是朋友又是亲戚，但你交朋结友太多了，从今以后应当稍微克制。”柳亨从此极为警觉努力，不会宾客，生活宁静简朴，尽力办好公务。

在检校岐州刺史任上去世，追认为礼部尚书、幽州都督，谥号为“恭”。

柳泽光明正大不苟言笑，仪容气度方正严肃。睿宗景云年间，任右率府铠曹参军，四年没有提拔。在此之前，中宗李显在位期间，长宁公主、宜城公主、定安公主等以及韦皇后的妹妹絣国夫人、昭容上官婉儿和她的母亲郑氏、尚宫柴氏、陇西夫人赵氏以及姻亲几十个家族，都能要中宗亲笔书写诏令直接授予官职，称为斜封。到姚崇、宋瞡辅佐朝政时，征得睿宗同意，罢免了斜封的官员几千名。姚崇等人罢官离开朝廷后，太平公主奏请又将斜封官员全部复职。柳泽进宫呈递奏疏说：“我听说药剂不毒就不能消除疾病，话不急切就不能补救过失。所以讲究美味佳肴，不是保养身体的办法；愿听阿谀奉承，与政治清明国家安定不合适。我私下看到中宗神龙以来，法纪遭到严重破坏，受宠的妃嫔为所欲为，受宠的臣子把持权柄，倚仗地位权势，出售官职爵位。妃嫔公主如同商人，吏部衙门好像商店，屠户商贩经由邪门歪道混到官职，罢官免职的人凭借倒行逆施抬高名声。

天下混乱，差点儿使国家政权蒙受危害，靠着陛下聪颖明察神圣威严，拯救水深火热之中的百姓，撑起行将崩塌的局面。

这些都是陛下亲自见到听到的，怎能忘掉教训呢？再说斜封官吏这种事情，都是奴婢妃嫔私下请求嘱托，迷惑先帝，哪里都是先帝的本意呢？陛下刚登帝位时，采纳姚崇等人的意见，全部废止了，现在又起用他们。如果斜封的官吏不能抛弃，那么韦月将、燕钦融就不应该表彰追封，李多祚、郑克耣就不允许平反昭雪。陛下为何对这些人不能容忍而对那些人又能容忍？使得善恶混淆，变动无常互相指责，用错误引导人们，用偏邪鼓励人们。现在全国臣民都说太平公主同胡人和尚慧范在这个方面贻误了陛下，所以有顺口溜说‘：姚崇、宋瞡当宰相，邪气不如正气旺；太平公主掌权柄，正气不如邪气强。’我担心谬误越传越远，祸患越积越大，危险越累越高。别说没什么损伤，它的祸患将会增长；别说没什么可怕，它的祸患将会增大。”

又说：“尚医奉御彭君庆凭着求神治病的小小技艺，破格授予三品高官，怎能轻率地把声望名位授予不该授予的人？我听说奖励一个人能使千万人高兴，就奖励；处罚一个人能使千万人警醒，就处罚。

请陛下裁断明察。”

奏疏呈递上去后，没有答复。

柳泽调进了朝廷，碰上诏令候选官员必须谈论朝政。就上书说：“不久前韦氏迷惑君主扰乱朝政，奸臣狼狈为奸，政务靠贿赂办理，官职靠宠幸提拔，刚正直言的遭处罚，操行卓越的被忌恨，天下臣民都心惊胆颤，人人感到生命没有保障。陛下圣明威严智慧，使摇摇欲坠的江山安全稳定，使水深火热的民众得到拯救。如今免除耗费减省劳役，严明法纪普施恩德，万国和乐，家家欢快。《诗经》说：‘无不有个好的开头，很少能有好的结尾。’希望陛下开头慎重，结尾圆满。《尚书》说：‘只要施予恩德不分大小，万国都会喜庆；只要道德败坏不分轻重，都会丧失江山。’很是值得警惕的。

“骄横奢侈是从皇亲贵戚滋长的，国法政纪是被宠妃幸臣破坏的。禁止皇亲贵戚骄横奢侈，那么天下臣民就会追随；制裁宠妃幸臣破坏法纪，那么天下臣民就会敬重。皇亲贵戚滋长骄横奢侈却不禁止，宠妃幸臣破坏法纪却不制裁，所以政治措施不能坚持，行政法令不能统一，那么奸诈就会滋长，暴乱就会产生，即使从早到晚地惩治，但法纪还是不能推行了。陛下想要亲近喜爱他们，不如使他们安全幸福。恩宠利禄过分了，是为他们走向犯罪提供阶台，能说是为他们保障安全吗？骄纵奢侈过分了，是为他们陷入危险提供梯子，能说是为他们创造幸福吗？历史教训没有忘记，就是现在待人处事的借鉴。陛下广泛地寻找德才杰出的人，让他们成天提供指导意见。

其中有些不顺耳、不合意的意见，不要立即处罚，暂且从中吸取正确的方面，有些听着舒服、有利于自己的话，不要立即奖赏，暂且考虑不正确的方面。对进献过度奇巧技艺的予以拒绝，那么过度奇巧的技艺就会停息；对进献忠诚正直意见的予以奖赏，那么忠诚正直的意见就会奉献。

“我听说生长于富豪人家的子弟骄纵，生长于显贵人家的子弟傲慢。《尚书》说：‘不要过分安逸，不要过度欢乐。’现在皇太子刚刚册立，各亲王也定了名位，希望选择温和善良、见多识广、恭敬谦逊、忠诚耿直的人跟他们当幕僚朋友，还希望在东宫委任拾遗、补阙官吏，让他们早晚讲解论述，进出侍奉陪伴，教授有关训诰文书的知识，一起研习不懂的学问。

“我还看到《老子》里说：‘捕兽打猎，使人发疯。’现在权贵外戚打球敲鼓，唤鹰叱狗，跟小人一起嬉戏，在沼泽留连娱乐，正如《尚书》所说：‘在宫内迷乱于女色，在宫外沉迷于畋猎。’希望陛下亲自教导，鼓励他们好好学习，向他们讲明爱憎的界线，论述成败的原因，那么就能永远享有福份禄位了。

“我听说‘富贵的人并没刻意骄纵而骄纵自然形成，骄纵的人没有想到犯罪而罪过自然产生，犯罪的人并不希望死亡而死亡自然到来’。不久前韦庶人、安乐公主、武延秀等人可以说是又尊贵又荣耀了，权势等同国君，威风震撼天下。

但仗势骄纵丧失德性，神灵恼怒人民唾弃，岂不是宠爱、恩赐得太过分吗？商朝的鉴戒并不遥远，就在夏桀的灭亡。现在陛下提倡什么？大概是皇祖唐尧建立教导的法则吧！陛下反对什么？大概是孝和皇帝宠信奸佞的失误吧！所以对喜爱的人要了解他的毛病，对厌恶的人要了解他的优点。宠爱亲信的心理还没有人能够避免，关键是要避免过分，用礼仪进行制约，那就行了。各位亲王、公主、驸马，是陛下的亲人，纠正错误严加教育，应该从头做起，让他们身处尊荣警惕危险，检查过失致力于行善。《尚书》说：‘在喜爱舞蹈、歌唱的巫风，贪求财物、女色、游乐、畋猎的淫风，轻慢圣贤的教诲、违背忠正的准则、疏远德高望重的老者、亲近愚昧无知的小人的乱风这三类歪风十种恶习当中，公卿大夫染上一种，家族必然衰败，国家君主染上一种，江山必然丧失。’希望陛下清除奢侈越权骄横懈怠，奖励俭朴节约德行功业，以便勉励他们洗心革面。

“我听说‘只有坚持德行，才能保全地位；德行不能坚持，十有八九会因此灭亡’。希望陛下别做对朝廷无益的事，不要打开行私请托的门路，刑罚不要出错，奖赏不要失当，那就做到了一心扶持德行，一心关怀百姓，天赐的福份禄位就永久无疆了。”

睿宗李旦认为奏疏很好，任命他为监察御史。

玄宗开元中叶，柳泽改任殿中侍御中，到岭南监察选才任官的事。当时市舶使、右威卫中郎将周庆立制造奇特的器物进献玄宗，柳泽上书说：“‘不见迎合贪欲的东西，使得心性不被扰乱’，这就可知看见迎合贪欲的东西心性必然混乱了。周庆立雕刻怪异的东西，制造奇特的器物，把浮华工艺作为珍贵器玩，把怪诞异物作为稀世宝贝，这才是治理国家的大害，圣明的君主应当严厉惩罚的。

西汉建筑露台需要一百金费用，圣明的文帝不忍心动工；商纣王用象牙筷子的事情并不大，忠臣箕子愤慨悲叹。周庆立希望讨得皇上欢心，扰乱皇上的心灵。

是陛下授意让他制作的吗？这就是在天下臣民面前显露奢侈；是周庆立假托诏令制作的吗？这就是国家禁令不能赦免的了。陛下刚刚登位，本来应当鲜明地诏令简朴，广泛地显示节俭，怎能向天下表明怪癖的嗜好呢？”书函呈递上去，玄宗李隆基称赞说好。升任太子右庶子。

被任命为郑州刺史，还没有动身，就去世了，追认为兵部侍郎。

柳泽的伯叔祖父一位名范，一位名..。

柳范，太宗贞观中叶任侍御史，当时吴王李恪喜爱打猎，柳范用弹压手段制止了他。太宗说“：权万纪不能辅助引导恪，应当处死。”柳范进言说：“房玄龄侍奉陛下，还不能谏止陛下打猎，哪能只给权万纪判罪？”太宗发怒了，抖抖衣裳激动地站了起来。过了一会儿，喊他来说道“：怎么当众驳斥我？”柳范回答说“：君主圣明臣子才会直言劝谏，陛下仁慈明智，我哪敢不和盘托出愚笨的想法？”太宗这才消气。高宗李治时，他历任尚书右丞、扬州大都督府长史。

柳..别名子邵。因为父亲在隋朝时出使高丽死在那里，所以到高丽去接回灵柩，痛哭顿足极度悲痛，被高丽人仰慕。太宗贞观中叶，一直升任到中书舍人。外孙女当了皇后，他升任中书侍郎，又提拔为中书令。皇后暗用巫术骗取皇上欢心被发觉了，他被免职后又任吏部尚书。皇后被废以后，他被贬为爱州刺史。许敬宗等人捏造罪名诬陷柳..跟妃嫔宫女私通，阴谋毒害皇帝，与褚遂良是同伙，定为大逆不道的罪行。高宗派人杀死了他，没收了他的家人财产，按照礼仪规定凡是应为他服丧一年以上的亲属都一起流放到岭南，房族中柳..的分支隶属桂州当奴仆婢女。

中宗神龙初年，才恢复柳..的官职爵位，牵连判罪的子孙亲属全部免除处罚。玄宗开元初年，柳泽的哥哥柳涣任中书舍人，禀奏说：“我的伯叔祖父柳..，在显庆三年(658)，和褚遂良等五个家族同被贬谪杀戮，后来虽然被宽恕昭雪，但子孙几乎灭绝，只有曾孙柳无忝客居龚州。陛下先天年后颁布诏书，曾经担任过宰相的家庭都一样登记他们的后代。

更何况我的伯叔祖父无罪被杀，草草埋葬的棺木至今还没有迁回家族坟地，后代寄居外乡，请允许我的伯叔祖父迁回故乡安葬，他惟一的曾孙迁回故乡居住。”于是诏令柳无忝护送柳..的灵柩回归故乡，官府出钱办理丧事。柳无忝后来官至潭州都督。

