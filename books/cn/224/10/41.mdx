---
---
---
title: 经下
---




止，类以行之。说在同。属于：[逻辑]

止：彼以此其然也，说是其然也；我以此其不然也，疑是其然也。属于：[逻辑]

推类之难，说在之大小。属于：[逻辑]

谓四足兽，与牛马与，物尽异，大小也。此然是必然，则俱。属于：[逻辑]

物尽同名：二与斗，爱，食与招，白与视，丽与，夫与履。

马麋同名俱斗、不俱二，二与斗也。包肝肺，子爱也。橘、茅，食与招也。白马多白，视马不多视，白与视也。为丽不必丽，不必丽与暴也，为非以人，是不为非。若为夫勇，不为夫。为屦以买衣为屦，夫与屦也。

一偏弃之，谓而固是也，说在因。

二与一亡，不与一在，偏去未。有之实也，而后谓之；无之实也，则无谓也。不若敷与美，谓是则是固美也，谓也则是非美。无谓则报也。

不可偏去而二，说在见与俱、一与二、广与修。

见不见离，一二不相盈，广修坚白。

不能而不害。说在害。

举不重不与箴，非力之任也；为握者之觭倍，非智之任也。若耳目。

异类不吡，说在量。属于：[逻辑]

异：木与夜孰长？智与粟孰多？爵、亲、行、贾四者孰贵？麋与霍孰高？麋与霍孰霍？蝉与瑟孰瑟？属于：[逻辑]

偏去莫加少，说在故。

偏：俱一无变。属于：[逻辑]

假必悖，说在不然。属于：[逻辑]

假：假必非也而后假。狗，假霍也，犹氏霍也。属于：[逻辑]

物之所以然，与所以知之，与所以使人知之，不必同。说在病。属于：[知识论]

物：或伤之，然也；见之，智也。告之，使智也。属于：[知识论]

疑，说在逢、循、遇、过。

疑：逢为务则士，为牛庐者夏寒，逢也。举之则轻，废之则重，非有力也。沛从削，非巧也，若石羽，循也。斗者之敝也，以饮酒，若以日中，是不可智也，愚也。智与？以已为然也与？愚也。

合，与一，或复否，说在拒。

欧物一体也，说在俱一、惟是。

俱：俱一，若牛马四足；惟是，当牛马。数牛数马则牛马二；数牛马则牛马一。若数指，指五而五一。

宇：或徙，说在长宇久。

长宇：徙而有处，宇。宇南北，在旦有在莫，宇徒久。

不坚白，说无久与宇。在

无久与宇。坚白，说在因。

无坚得白，必相盈也。

在诸其所然未然者，说在于是推之。

在：尧善治，自今在诸古也。自古在之今，则尧不能治也。

景不徙，说在改为。

景：光至景亡，若在尽可息。

景二，说在重。

景：二光夹一光，一光者景也。

景到，在午有端与景长，说在端。

景：光之人煦若射。下者之人也高，高者之人也下。足敝下光，故成景于上。首敝上光，故成景于下。在远近有端，与于光，故景彰内也。

景迎日，说在抟。

日之光反烛人，则景在日与人之间。

景之大小，说在地正远近。

景：木柂，景短大。木正，景长小。火小于木，则景大于木。非独小也，远近。

临鉴而立，景到。多而若少，说在寡区。

临：正鉴景寡。貌能、白黑、远近、柂正、异于光。鉴景当俱，就，去亦当俱，俱用北。鉴者之臭于鉴，无所不鉴。景之臭无数而必过，正故同处，其体俱然，鉴分。

鉴位，景一小而易，一大而正，说在中之外内。

鉴：中之内，鉴者近中，则所鉴大，景亦大；远中，则所鉴小，景亦小，而必正。起于中缘正而长其直也。中之外，鉴者近中，则所鉴大，景亦大；远中，则所鉴小，景亦小，而必易。合于中而长其直也。

鉴团，景一天，而必正，说在得。

鉴：鉴者近则所鉴大，景亦大；亣远，所鉴小，景亦小，而必正。景过正故招。

负而不挠，说在胜。

负：衡木加重焉而不挠，极胜重也。右校交绳，无加焉而挠，极不胜重也。

衡加重于其一旁必捶，权重相若也。相衡则本短标长，两加焉重相若，则标必下，标得权也。

契与枝板，说在薄。

挈：有力也，引无力也。不正所挈之止于施也，绳制挈之也，若以锥刺之。挈，长重者下，短轻者上，上者愈得，下下者愈亡。绳直权重相若，则正矣。收，上者愈丧，下者愈得，上者权中尽，则遂。

挈：两轮高，两轮为輲，车梯也。重其前，弦其前，载弦其前，载弦其轱，而县重于其前。是梯挈且挈则行。凡重，上弗挈，下弗收，旁弗劫，则下直杝，或害之也流。梯者不得流直也。今也废尺于平地，重不下，无旁也。若夫绳之引轱也，是犹自舟中引横也。

倚者不可正，说在剃。

倚：倍、拒、坚、射，倚焉则不正。

推之必往，说在废材。

谁：并石、垒石耳。夹寝者法也。方石去地尺，关石于其下，县丝于其上，使适至方石。不下，柱也。胶丝去石，挈也；丝绝，引也。木变而名易，收也。

买无贵，说在仮其贾。

买：刀、籴相为贾。刀轻则籴不贵，刀重则籴不易。王刀无变，籴有变。岁变籴，则岁变刀。若鬻子。

贾宜则雠，说在尽。

贾：尽也者，尽去其以不雠也。其所以不雠去，则雠正。贾也宜不宜正欲不欲，若败邦鬻室嫁子。

无说而惧，说在弗心。

无：子在军，不必其死生；闻战，亦不必其生。前也不俱，今也惧。

或，过名也，说在实。

或：知是之非此也，有知是之不在此也，然而谓此南北，过而以已为然。始也谓此南方，故今也谓此南方。

知知之否之足用也悖，说在无以也。

知：论之非智无以也。

谓辩无胜，必不当。说在辩。属于：[逻辑]

谓：“所谓非同也，则异也。同则或谓之狗，其或谓之犬也；异则或谓之牛，牛或谓之马也。俱无胜。”是不辩也。辩也者，或谓之是，或谓之非，当者胜也。属于：[逻辑]

无不让也，不可。说在始。

无：让者酒，未让始也。不可让也。

于一，有知焉，有不知焉，说在存。

于石一也，坚白二也，而在石。故有智焉，有不智焉，可。

有指于二，而不可逃，说在以二絫。

有指：子智是，有智是吾所先举，重则。子智是，而不智吾所先举也，是一。谓“有智焉，有不智焉，可”。若智之，则当指之知告我，则我智之，兼指之以二也。衡指之，参直之也。若曰，“必独指吾所举，毋举吾所不举”，则者固不能独指。所欲相不传，意若未校。且其所智是也，所不智是也，则是智是之不智也，恶得为一？谓而“有智焉，有不智焉”。

所知而弗能指，说在春也、逃臣、狗犬、贵者。

所：春也，其执固不可指也。逃臣，不智其处。狗犬，不智其名也。遗者，巧弗能两也。

知狗而自谓不知犬，过也，说在重。属于：[逻辑]

智：智狗，重智犬，则过；不重，则不过。属于：[逻辑]

通意后对，说在不知其谁谓也。

通：问者曰，“子智饥乎？”应之曰，“讯何谓也？”彼曰，“献施。”则智之。若不问肌何谓，径应以弗智，则过。且应必应问之时。若应长，应有深浅大常中在兵人长。

所存与者，于存与孰存，驷异说。

所：室堂，所存也。其子，存者也。据在者而问室堂，恶可存也？主室堂而问存者，孰存也？是一主存者以问所存，一主所存以问存者。

五行毋常胜，说在宜。

五：合水土火火。离。然火铄金，火多也。金靡炭，金多也。合之府水，木离木若识麋舆鱼之数，惟所利。

无欲恶之为益损也，说在宜。

无：欲恶伤生损寿，说以少连。是谁爱也，尝多粟。或者欲不有能伤也，若酒之于人也。且智人利人，爱也。则唯智弗治也。

损而不害，说在余。

损：饱者去余，适足不害。能害饱，若伤麋之无脾也。且有损而后益智者，若虐病之之于虐也。

知而不以五路，说在久。属于：[知识论]

智：以目见。而目以火见，而火不见。惟以五路智，久不当，以目见若以火见。属于：[知识论]

必热，说在顿。

火：谓火热也，非以火之热我有，若视日。

知其所以、不知，说在以名、取。

智：杂所智与所不智而问之，则必曰：“是所智也，是所不智也。”取、去俱能之，是两智之也。

无不必待有，说在所谓。

无：若无焉，则有之而后无；无天陷，则无之而无。

擢虑不疑，说在有无。

擢：疑，无谓也。臧，也今死，而春也得文，文死也可。且犹是也。

且然不可正，而不害用工，说在宜。

且然、必然，且已、必已。且用工而后已者，必用工而后已。

均之绝不，说在所均。

均：发均，县轻重；而发绝，不均也。均，其绝也莫绝。

尧之义也，生于今而处于古。而异时。说在所义二。

尧：霍，或以名视人，或以实视人。举友富商也，是以名视人也。指是臛也，是以实视人也。尧之义也，是声也于今，所义之实处于古。若殆于城门与于臧也。

狗，犬也，而杀狗非杀犬也，可。说在重。属于：[逻辑]

狗：狗，犬也。谓之杀犬，可。若两脾。属于：[逻辑]

使：殷、美，说在使。

使：令使也。我使我，我不使，亦使我。殿戈亦使殿，不美，亦使殿。

荆之大，其沈浅也，说在具。

荆：沈，荆之见也。则沈浅非荆浅也，若易五之一。

以槛为抟，于以为，无知也。说在意。

以：楹之抟也，见之，其于意也不易，先智，意相也。若楹轻于秋，其于意也洋然。

意未可知，说在可用，过仵。

段、椎、锥俱事于履，可用也。成绘屡过椎，与成椎过绘屡，同，过仵也。

一少于二而多于五，说在建住。

一：五有一焉，一有五焉。十，二焉。

非半，弗斫，则不动。说在端。

非：斫半，进前取也，前则中无为半，犹端也。前后取则“端中”也。斫必半，“无”与“非半”，不可斫也。

可无也，有之而不可去。说在尝然。

可无也：已给则当给，不可无也。久有穷无穷。

正而不可担，说在抟。

正：九，无所处而不中县，抟也。

宇进无近，说在敷。

伛宇不可偏举，字也。进行者先敷近，后敷远。

行循以久，说在先后。

行：者行者必先近而后远。远近修也，先后久也。民行修必久也。

一法者之相与也尽，若方之相合也。说在方。

一：方尽类。俱有法而异，或木或石，不害其方之相合也，尽类，犹方也。物俱然。

狂举不可以知异，说在有不可。属于：[逻辑]

牛狂与马惟异，以牛有齿、马有尾，说牛之非马也，不可。是俱有，不偏有、偏无有。曰之与马不类，用牛有角、马无角，是类不同也。若举牛有角、马无角，以是为类之不同也，是狂举也，犹牛有齿，马有尾。属于：[逻辑]

牛马之非牛，与可之同，说在兼。属于：[逻辑]

“或不非牛而‘非牛也’，则或非牛或牛而‘牛也’可。故曰：‘牛马非牛也’未可，‘牛马牛也’未可。”则或可或不可，而曰“牛马牛也，未可”亦不可。且牛不二，马不二，而牛马二。则牛不非牛，马不非马，而牛马非牛非马，无难。属于：[逻辑]

循此循此与彼此同。说在异。属于：[逻辑]

彼：正名者彼此彼此可。彼彼止于彼，此此止于此，彼此不可。彼且此也，彼此亦可。彼此止于彼此，若是而彼此也，则彼亦且此此也。属于：[逻辑]

唱和同患，说在功。

唱无过，无所周，若稗。和无过，使也，不得已。唱而不和，是不学也。智少而不学，必寡。和而不唱，是不教也。智而不教，功适息。使人夺人衣，罪或轻或重；使人予人酒，或厚或薄。

闻所不知若所知，则两知之，说在告。属于：[知识论]

闻：在外者所不知也。或曰，“在室者之色若是其色”，是所不智若所智也。犹白若黑也，谁胜？是若其色也，若白者必白。今也智其色之若白也，故智其白也。夫名以所明正所不智，不以所不智疑所明。若以尺度所不智长。外，亲智也；室中，说智也。属于：[知识论]

以言为尽悖，悖。说在其言。属于：[逻辑]

以：悖，不可也。出入之言可，是不悖，则是有可也。之人之言不可，以当必不审。属于：[逻辑]

惟吾谓非名也，则不可。说在仮。

惟：谓是霍，可。而犹之非夫霍也，谓彼是是也，不可。谓者毋惟乎其谓。彼犹惟乎其谓，则吾谓不行。彼若不惟其谓，则不行也。

无穷不害兼，说在盈否。

无：“南者有穷则可尽，无穷则不可尽。有穷无穷未可智，则可尽不可尽未可智。人之盈之否未可智，而必人之可尽不可尽亦未可智，而必人之可尽爱也，悖。”人若不盈先穷，则人有穷也，尽有穷无难。盈无穷，则无穷尽也，尽有穷无难。

不知其数而知其尽也，说在明者。

不：“二智其数，恶智爱民之尽文也？或者遗乎？”其问也尽问人，则尽爱其所问。若智其数而智爱之尽文也，无难。

不知其所处，不害爱之。说在丧子者。

仁义之为内外也，内，说在仵颜。属于：[伦理]

仁：仁，爱也；义，利也。爱利，此也，所爱所利，彼也。爱利不相为内外，所爱利亦不相为内外。其为仁，内也，义，外也，举爱与所利也，是狂举也。若左目出，右目入。属于：[伦理]

学之益也，说在诽者。

学：也以为不知学之无益也，故告之也。是使智学之无益也，是教也。以学为无益也，教，悖。

诽之可否，不以众寡。说在可非。属于：[逻辑]

论诽诽之可不可以理，之可诽，虽多诽，其诽是也。其理不可诽，虽少诽，非也。今也谓多诽者不可，是犹以长论短。属于：[逻辑]

非诽者谆，说在弗非。属于：[逻辑]

不：诽非，己之诽也。不非诽，非可非也，不可非也。是不非诽也。属于：[逻辑]

物甚不甚，说在若是。

物：甚长、甚短，莫长于是，莫短于是。是之是也，非是也者，莫甚于是。

取下以求上也，说在泽。

取：高下以善不善为度，不若山泽。处下善于处上，下所请上也。

是是与是同，说在不州。属于：[逻辑]

不是：是则是且是焉。今是不文于是而不于是，故是不之是。不文则是而不文焉。今是不文于是而文与是，故文与是不文同说也。属于：[逻辑]