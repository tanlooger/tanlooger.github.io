---
---
---
title: 备水
---




城内堑外周道，广八步，备水谨度四旁高下。城地中偏下，令耳亓内，及下地，地深穿之令漏泉。置则瓦井中，视外水深丈以上，凿城内水耳。

并船以为十临，临三十人，人擅弩计四有方，必善以船为轒辒。二十船为一队，选材士有力者三十人共船，亓二十人人擅有方，剑甲鞮瞀，十人人擅苗。先养材士为异舍，食亓父母妻子以为质，视水可决，以临轒辒，决外堤，城上为射机疾佐之。