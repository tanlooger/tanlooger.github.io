---
---
---
title: 六一 定公三年
---




“邾子在門臺，臨廷，閽以瓶水沃廷，邾子望見之，怒。閽曰：‘夷射姑旋焉。’命執之。”按閽報去歲爲夷射姑“杖敲”之辱，因舊事而誣之也。《漢書·張湯傳》記湯子安世爲光禄勳，“郎有醉小便殿上，主事白行法，安世曰：‘何以知其不反水漿耶？如何以小遍成罪！’”閽覆水以示溺，安世以溺爲覆水，二事相映成趣。