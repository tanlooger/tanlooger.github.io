---
---
---
title: 二一 文公元年（二）
---




子上論商臣曰：“蜂目而豺聱，忍人也。”按《儒林外史》第四回寫嚴貢生“蜜蜂眼”，亦即“蜂目”。蓋謂睛凸如欲出眶者。《太平廣記》卷四七六《石憲》條（引《宣室志》）：“夢一僧蜂目被褐”，僧蓋蛙也；蛙稱睅目，是則“蜂目”即宣公二年城者謳曰：“睅其目”，杜註：“睅、出目也。”黎士宏《仁恕堂筆記》云：“記侍教於周元亮先生，偶問曰：‘豺聱人皆知之，何云蜂目？’衆以露睛凸出爲對。先生曰：‘若是，則蜻蜓、蠅、蚋皆可當之。蓋蜂欲螫人，則左右營營，徘徊閃爍故耳。’遂舉一二蜂目之人，驗之果然。”雖未必得“蜂目”之意，然以供侔色揣稱，固不失爲妙喻也。《史記·秦始皇本紀》：“秦王爲人，蜂準長目”，《正義》：“高鼻也”；則不解何謂。人鼻聲出，故稱“面之山”（《世説新語·排調》 篇）。若禽、蟲之面，舍大象而外，皆以喙爲主（das Hervorragen- de），鼻幾附屬於喙；古羅馬博物家至謂唯人有面（facies homini tantum），亦唯人有鼻高聲（altior homini tantum nasus）。竊疑“蜂準”喻鼻之尖削，如蜂能刺；乃锐準，非隆準也。

Hegel，Aesthetik，op. cit.，671.

Pliny，Natural History，XI. 138，158，“Loeb”，III，518，530.