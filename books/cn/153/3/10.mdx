---
---
---
title: 一〇 莊公二十八年
---




“楚師夜遁。鄭人將奔桐丘，諜告曰：‘楚幕有烏’，乃止。”按襄公十八年，“齊師夜遁，師曠告晉侯曰：‘鳥烏之聱樂，齊師其遁。’……叔向告晉侯曰：‘城上有烏，齊師其遁。’”《孫子·行軍篇》：“鳥集者，虛也”；杜牧、陳皞、張預等註即引《左傳》 此二事。古羅馬兵法亦謂鳥驚翔而不集者（avium multitudinem citatore volatu），下有伏也。

Frontinus，Strategems，I. ii. 7，8，“Loeb”，20，22.