---
---
---
title: 二三 繫辭（七）
---




《繫辭》下：“屈信相感，而利生焉。尺蠖之屈，以求信也。” 按《全唐文》卷九五〇高無際《漢武帝後庭鞦韆》：“乍龍伸而蠖屈，將欲上而復低。……類七縱而七捨，期必高而讓高。”頗能闡明《易》此喻欲進故退之意。《六韜·武韜·發啓》：“鷙鳥將擊，卑飛斂翼；猛獸將搏，弭耳俯伏”；《吕氏春秋·決勝》：“諸搏攫抵噬之獸，其用齒角爪牙也，必託於卑微隱蔽，此所以成勝”（高誘註舉狐搏雉爲説，即本《淮南子》）；《淮南子·兵略訓》：“飛鳥之擊也，俯其首；猛獸之攫也，匿其爪”，又《人間訓》：“夫狐之搏雉也，必先卑體弭耳，以待其來也”；劉基《誠意伯文集》卷八《連珠》：“蓋聞虎之躍也，必伏乃厲，鵠之舉也，必俯乃高。”擬象不同，寓意不異，皆《老子》第二二章之“枉則直”也。西洋常語亦云：“後退所以前躍”（reculer pour mieux sauter），如《塊肉餘生述》中密考伯先生欲借小債，爲發大財之地，曰“吾之小退卻，將以大距躍也”（fallen back，for a spring）。古羅馬人早有欲獲全勝、須暫讓步（pro temporecede）之語，而取譬於前躍必先後退，似始見於文藝復興意大利著作，皆以超越溝渠（un fosso da passare，trapassando un fos- so）爲比。詩家形容戰術之以卻爲攻，喻於鷹（Hawk）飛愈高，則下擊愈中（The greater Gate she getteth up on high，/The truer stoupe she makes at anything），與《六韜》、《淮南》鳥擊語，可謂貌異心同。又有詩家以蟹爬（Krebsgang，crab）比世人之以退爲進、欲高故卑（Mensch，senke dich herab，so steigest du hi- nauf；Downward to climb，backward to dance），則亦如蠖屈之取資於蜎飛蠕動矣。

E. g. Montaigne，Essais，I. 39（“Bib. de la Pléiade”，248－9）；Leibniz：“Let- tre à Bourguet”，“Lettre touchant ce qui est indépendant des sens et de la matière”， etc.（op. cit.，III，578；IV. 508）；G. Herbert，Jacula Prudentum，no. 1121（Works， ed. E. F. Hutchinson，359）；Chesterfield：“To His Son”（Letters，ed. B. Dobrèe，V， 2343）.

David Copperfield，ch. 27（Mr Micawber）.

Dicta Catonis，II，10（The Minor Latin Poets，“ Loeb”，606）；cf. Mon- taigne，Essais，I. 12（op. cit.，60 ff.）.

R. J. Clements，Michelangelo’s Theory of Art，42；Bruno，Spaccio de la Bestia Trionfante，Dialogo I（Opere di G. Bruno e di T. Campanella，Riccardo Ric- ciardi，475）.

【增訂四】博亞爾多名篇亦寫戰士卻後以取勢，乃一躍而至前（al fin delle pa- role un salto piglia：/Vero è che indietro alquanto ebbe a tornare/A prender cor- so...－Boiardo，Orlando Innamorato，Lib. II，Canto viii，§23，Garzanti， 1978，Vol. II，II，p. 694）。

G. Gascoigne，Dulce Bellum Inexpertis，st 34（quoted in Coleridge，Col- lected Letters，ed. E. L. Griggs，IV，756）；cf. Don Quijote，Parte II，cap. 41：“...co- mo hace el sacre é neblí sobre la garza para cogerla，por más que se remonte” （“Clásicos Castellanos”，VII，83）.

Daniel von Czepko，Sexcenta Monodisticha Sapientum（M. Wehrli，Deutsche Barocklyrik，3. Aufl.，176）；Pope，The Dunciad，Bk II，297－8（Poems，“Twicken- ham Ed.”，V，139）.