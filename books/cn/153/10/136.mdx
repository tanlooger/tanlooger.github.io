---
---
---
title: 一三六 全晉文卷九五
---




潘尼《安身論》：“非謂崇生生之厚，而耽逸豫之樂也。”按《老子》五〇章：“動之死地，以其生生之厚”，又七五章：“人之輕死，以其生生之厚”；《淮南子·精神訓》：“夫人之所以不能終其壽命而中道夭於刑戮者，何也？以其生生之厚”；潘語出此。《莊子·大宗師》：“生生者不生”，《列子·天瑞》：“不生者能生生”；用意不同，言天運、造化，非謂人事、身命也。