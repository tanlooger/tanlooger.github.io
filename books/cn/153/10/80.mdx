---
---
---
title: 八〇 全三國文卷二二
---




華歆《請受禪上言》：“天祚率土，必將有主，主率土者，非陛下其孰能任之？”按劉琨《勸進表》：“天祚大晉，必將有主，主晉祀者，非陛下而誰？”；梁簡文帝《與湘東王書》：“文章未墜，必有英絶，領袖之者，非弟而誰？”；唐高祖《與李密書》： “天生蒸庶，必有司牧，當今爲牧，非子而誰？”。皆仿《左傳》僖公二十四年介之推曰：“天未絶晉，必將有主，主晉祀者，非君而誰？”