---
---
---
title: 二四三 全後魏文卷三五
---




李崇《請減佛寺功材以修學校表》。按《全北齊文》卷二楊愔《奏請置學及修立明堂》、卷三邢卲《奏立明堂太學》與此文全同，唯無末“誠知佛理淵妙”云云三十七字，是一文具三主名而三見，嚴氏亦無按語。楊、邢之《奏》載《北齊書·邢卲傳》；錢大昕《廿二史考異》卷三九謂“此奏實出於崇，與楊愔、魏收、邢卲諸人初不相涉”，是也。