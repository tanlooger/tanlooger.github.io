---
---
---
title: 一二七 全晉文卷八〇
---




張敏《頭責子羽文》。按洪邁《容齋五筆》言“故簏中得此文，惜其泯没，漫采之以遺博雅君子”云云，似不知《世説·排調》門註及《藝文類聚》卷一七皆載此文者，均非僻書也。參觀光聰諧《有不爲齋隨筆》乙。

【增訂四】《容齋五筆》卷四録張敏《頭責子羽文》，復云：“《集仙傳》所載神女成公智瓊傳，見於《太平廣記》，蓋敏之作也。”按《廣記》卷六一載《智瓊傳》，嚴可均未采其文，僅自《北堂書鈔》卷一二九録《神女傳》三句而已。《廣記》此篇中有張華《神女賦序》一首，《全晉文》卷五八亦漏輯。