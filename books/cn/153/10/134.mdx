---
---
---
title: 一三四 全晉文卷九一
---




潘岳諸賦，以卷九〇《秋興賦》、卷九二《射雉賦》爲優，此卷《閑居賦》抑其亞也。《秋興賦》參觀《楚辭》卷論《九辯》；《閑居賦》、《笙賦》、《寡婦賦》分别參觀《毛詩》卷論《河廣》、《蟋蟀》、《君子于役》又論《全宋文》謝靈運《山居賦》、《全梁文》簡文帝《誡當陽公大心書》。

《悼亡賦》：“聞冬夜之恒長，何此夕之一促！”按《寡婦賦》云：“夜漫漫以悠悠兮”，鰥夫寡婦所感適反，未識何故。“春風兮泮水，初陽兮戒温。”按即岳《悼亡詩》第一首：“荏苒冬春謝，寒暑忽流易。……春風緣隟來，晨霤承檐滴。”