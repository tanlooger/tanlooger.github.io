---
---
---
title: 一一〇 全晉文卷三四
---




盧諶《尚書武强侯盧府君誄》：“諶罪重五嶽，釁深四海，身不灰滅，延於家門。方今斬焉在疚，死亡無日。……是以忍在草土之中，撰述平生之迹。篤生我君”云云。按余三十歲前，常見人死訃告，《哀啓》附以《行述》，遭親喪者必有套語：“不自殞滅，禍延顯考（妣）”，“苫塊昏迷，語無倫次”等。千篇一律，不知俗成格定，當在何時。文獻徵存，似莫古於盧諶此篇也。