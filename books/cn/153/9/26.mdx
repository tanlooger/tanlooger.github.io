---
---
---
title: 二六 卷 六 五
---




《姚氏三子》（出《神仙感遇傳》）夫人“乃敕地上主者，令召孔宣父，須臾，孔子具冠劍而至，夫人臨階，宣父拜謁甚恭。”按此道士之明抑儒家也。卷六六《謝自然》（出《集仙録》）自然騎麟升天，跨鶴還家，曰：“上界無削髮之人，若得道後，悉皆戴冠”；此道士之隱貶釋家也。又仙人來召自然時，“將天衣來迎，自然所著衣留在繩牀上”，即韓愈《謝自然》詩所謂：“須臾自輕舉，飄若風中煙；入門無所見，冠履同蜕蟬。”施肩吾《謝自然升仙》：“如花年少一女子，身騎白鶴遊青天”；則不必拘以與“騎麟”、“跨鶴”較覈矣。