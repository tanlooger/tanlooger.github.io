---
---
---
title: 六四 卷一七〇
---




《姚元崇》（出《明皇雜録》）張説悔恨曰：“死姚祟猶能算生張説！”按《三國志·蜀書·諸葛亮傳》裴松之註引《漢晉春秋》：“百姓爲之諺曰：‘死諸葛走生仲達。’或以告宣王，宣王曰：‘吾能料生，不能料死也！’”《玉照新志》載道士過蘇軾廟七律頸聯：“才力謾趨生仲達，功名猶忌死姚崇”，即連類儷事。《廣記》卷三二七《顧總》（出《玄怪録》）引時人語：“死劉楨猶庇得生顧總”，語型亦同。