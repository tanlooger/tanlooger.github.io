---
---
---
title: 三 卷 三
---




《漢武帝》（出《漢武内傳》）：“帝下席叩頭曰：‘徹下土濁民，不識清真。’”按卷四六《王太虚》（出《仙傳拾遺》）亦有“稽首再拜言曰：‘下土賤臣，形濁氣穢’”等語。道書中此等謙稱，以見諸《太平經》者爲最可笑。如第四六篇：“大頑鈍、日益暗昧之生再拜，今更有疑”；第五五篇：“日益愚、暗矇不闓生謹再拜，請問一事”；第一〇二篇：“大暗愚、日有不解、冥冥之生稽首再拜，問一大疑”；第一五四篇：“真真愚暗、日益劇不曉、大不達之生謹再拜。”王世貞《觚不觚録》、沈德符《野獲編》卷一七皆譏卑諂之自稱，如“渺渺小學生”、“何罪生”之類，不知其冥契神仙家法也。西方舊日亦有自謙套語（Selb- stverkleinerungsformeln），如曰：“小的我”（mea tenuitas，par- vitas）或“小蝨我”（ego pulex minimus），不過“小子”、“蟣蝨臣”之類，方此蔑如矣。

E. R. Curtius，Europäische Literatur und lateinisches Mittelalter，2. Aufl，94；H. Küpper，Wörterbuch der deutschen Umgangssprache，I，3. Aufl.，517－8.