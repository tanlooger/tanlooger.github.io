---
---
---
title: 二九 卷 七 一
---




《竇玄德》（出《玄門靈妙記》）司命使者曰：“道家章奏猶人間上章表耳。前上之章有字失體，次上之章復草書‘仍乞’二字。表奏人主，猶須整肅，況天尊大道，其可忽諸？所上之章咸被棄擲。”按此意在後世野記中莩甲增華，如陸粲《庚巳編》卷四：“玄妙觀李道士早歲頗精於焚修，晚更怠忽，嘗上青詞，乘醉戲書‘天尊’爲‘夫尊’、‘大帝’爲‘犬帝’。一日被雷震死，背上朱書二行可辨云：‘夫尊可恕，犬帝難容。’事在天順、成化間”；姚旅《露書》卷一三：“龍巖蘇鏸十歲時在其邑三清觀讀書，道士日凂其填疏封，蘇厭之。一日戲書‘王皇犬帝’，夜夢玉帝仗劍欲砍之云：‘王皇猶自可，犬帝最難當。’”《精忠説岳全傳》第一回宋徽宗章奏事所本也。《警世通言》卷一五入話張皮雀事亦其類。