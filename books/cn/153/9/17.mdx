---
---
---
title: 一七 卷 三 七
---




《賣藥翁》（出《續仙傳》）：“多於城市笑駡人曰：‘有錢不買藥喫，盡作土饅頭去！’”按王梵志詩“城外土饅頭”云云，爲黄庭堅稱引，人所熟知；賣藥翁語惟見沈欽韓《范石湖詩集註》卷下《重九日行營壽藏之地》詩註中引之，然於范句未爲得當，范上下句自以梵志詩對梵志詩耳（參觀《宋詩選註》論范成大）。司空圖《詩品·自然》所謂“俯拾即是，不取諸鄰”，固詩人運典用古語之祈嚮也。