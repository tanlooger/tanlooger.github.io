---
---
---
title: 一六五 卷三八七
---




《劉三復》（出《北夢瑣言》）能記三生事，嘗爲馬，傷蹄則心痛，轉世爲人，乘馬至磽確之地必緩轡，有石必去。按《聊齋志異》卷一《三生》前生曾爲馬，故勸人厚障泥，事仿此。

《圓觀》（出《甘澤謡》）。按即贊寧《高僧傳》三集卷二〇《感通篇》之三《圓觀傳》所本；蘇軾《東坡續集》卷一二《僧圓澤傳》蓋病此文“煩冗”，删節而成，易“觀”之名爲“澤”，則蒙所不解矣。