---
---
---
title: 六五 卷一七一
---




《嚴遵》（出《益都耆舊傳》）聞女子哭夫而聲不哀，考問，以淫殺夫。按卷一七二《韓滉》（出《酉陽雜俎》）事同而異主名，皆本《韓非子·難》三子産晨出，過東匠之閭，聞婦人之哭 “不哀而懼”，知其有姦。《酉陽雜俎》引《論衡》記子産事與韓滉事相比，實則《論衡·非韓篇》明言爲《韓非子》語也。

《李傑》（出《國史異纂》）寡婦告其子不孝，傑察知其與道士姦。按《緑窗新話》卷上《王君判道士犯姦》、《初刻拍案驚奇》卷一七事同。