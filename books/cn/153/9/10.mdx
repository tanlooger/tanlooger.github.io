---
---
---
title: 一〇 卷 一 六
---




《杜子春》（出《續玄怪録》）。按卷四四《蕭洞玄》（出《河東記》）、卷三五六《韋自東》（出《傳奇》）兩則相類，皆前承《大唐西域記》卷七記婆羅痆斯國救命池節，後啓《緑野仙踪》第七三回《守仙爐六友燒丹藥》。《酉陽雜俎》續集卷四載顧玄績事亦同，段成式即引《西域記》比勘。《華嚴經疏鈔懸談》卷二 〇論“夢中所見廣大，未移枕上，歷時久遠，未經斯須”，《宗鏡録》卷六八論“三世十世等皆從能變心生”，均舉《西域記》此節爲例。撲殺兒子，以試道念堅否，則葛洪書早有，如《廣記》卷一二《薊子訓》（出《神仙傳》）：“見比屋抱嬰兒，訓求抱之，失手墮地，兒即死。”西方中世紀苦行僧侣試其徒，亦或命之拋所生呱呱赤子於深沼中（to cast their infant into a deep pond）。

Gibbon，loc. cit.，78.