---
---
---
title: 七九 卷二〇一
---




《獨孤及》（出《傳載》）嗜鼓琴，“得眼病不理，意欲專聽。” 按卷二〇三《師曠》（出《王子年拾遺記》）亦云：“乃薰目爲瞽，以絶塞衆慮，專心於星算音律。”參觀《史記》卷論《老子、韓非列傳》。

《房琯》（出《傳記》）顔真卿刻姓名於石，或置之高山，或沉之大洲，曰：“安知不有陵谷之變耶？”按《晉書·杜預傳》：“預好爲後世名，常言：‘高岸爲谷，深谷爲陵。’刻石爲二碑，紀其勳績，一沉萬山之下，一立峴山之上，曰：‘焉知此後不爲陵谷乎？’”此亦可入吴曾《能改齋漫録》之《類對》門或周亮工《同書》者。