---
---
---
title: 一三五 卷三一七
---




《周翁仲》（出《風俗通》）臘祭，屠人鬼踞神坐享食，周氏祖宗彷徨不進，蓋子非周出，乃易屠人男。按卷三一九《陳素》（出《幽明録》）事相類。《增補儒林外史》第四六回《争血食兩父顯靈魂》即仿此。

《秦巨伯》（出《搜神記》）。按與卷三五三《望江李令》（出《稽神録》）皆本《吕氏春秋·疑似》篇黎邱丈人事。

《倪彦思》（出《搜神記》）魅乃取伏虎，道士忽覺背上冷，解衣乃伏虎也。按“伏虎”即溺器，《太平御覽》卷七一二《服用》部《伏虎》門引此，言出《録異傳》。