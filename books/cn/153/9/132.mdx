---
---
---
title: 一三二 卷三〇五
---




《王法智》（出《廣異記》）。按郎子神詩二首皆饒風致。第二首：“折得蓮花渾忘却，空將荷葉蓋頭歸”；《愛日齋叢鈔》卷三謂陸游《採蓮》：“霧鬟風鬢歸來晚，忘却荷花記得愁”，本此詩與方澤《阻風》：“與君盡日閒臨水，貪看飛花忘却愁。”柯九思《丹邱生集》卷三《宫詞》之九：“折得海棠無覓處，依然遺却月明中”，亦師此而兼和凝《宫詞》：“花下貪忙尋百草，不知遺却蹙金蟬。”