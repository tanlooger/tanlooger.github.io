---
---
---
title: 与王子敬书
---



寄来文字皆看过，但说丁田，开口便不是。病源只因王太守变乱，其势必至有今日之弊。今皆说其法尽善，止为后来行之不善，却是附和书册，非当时与诸公原议。不若察院原来文书，反无偏主。便可依他说松、常、镇用旧法，如何民无他议，惟此何故纷纷，利害便见矣。不攻其本，止就末流上说，甚好笑。纵如新太守复旧七厘八毫，不点差；只恐一二年后，点差增加，复如今日也。

朱子尝言，论新法者不为不多，能识其本原，中其要害者甚少，宜介甫诋以为俗也。论天下事多类此，如何可哉？只是吾辈说不出，官是西北人，如何晓得？欲入城商议，为往来不便，亦懒作文字，姑俟月尽相见议之。