---
---
---
title: 叶文庄公像赞【并序】
---



文庄公之从孙女，王子敬之外姑也。故得此像于内家。子敬大父为广东参议时，布政使王公用兼，参议盛公思禹，皆公同县人。见岭南人语及公，往往流涕。而子敬外大父顾太守孔昭，尝以御史督学京畿，有口外试士怀公之作。其后欲图公与孙秋官像，出入拜之。秋官，亦吾乡之先贤也。子敬少闻此言，于是以公像示予，请代为之赞：

孰传斯像，盖有所自。猗与文庄，妻之外氏。高风遗烈，岭海塞垣。焚香拜之，二祖有言。