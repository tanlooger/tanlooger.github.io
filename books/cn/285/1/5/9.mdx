---
---
---
title: 读金陀粹编
---



自宰相监修国史，史官之失职久矣。以鄂国之勳劳志节，桧为诬史，欲揜天下之耳目。盖海内为之衔冤者三十年，始得此编而昭雪。其後元史臣亦采此以为传。珂非独为岳氏之孝子慈孙矣。呜呼！世人稍有毫毛轻重，人情即随以异，甘心附会，无所不至。贼桧薰天之势，万俟卨之徒，何足罪哉！何足罪哉！