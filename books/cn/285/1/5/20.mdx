---
---
---
title: 跋程论後
---



乡先达王文恪公教子弟作论策，以苏氏为法。近时学者止取墨卷及书坊间所刻，猥杂莫辨，惟事剽窃而已。余今所选小录论及墨卷可以为式者，然嬾于徧阅，惟取近科会试录及乡试墨卷，不过数十篇。学者如能读苏氏之文，兼取此以为近格，亦不俟乎他求矣。

跋程策後右乡试程策，今兹编类，颇亦有所删削。盖国家典章，庙堂谋议，及当世施行之务，亦或可考于斯。起自壬午，至癸卯，中间缺轶者十之二三。此後亦未及续编也。

-------------------------