---
---
---
title: 三江图叙说
---



古今论三江者，班固、韦昭、桑钦之说近之。但固以芜湖东至阳羡入海；昭分钱塘江、浦阳江为二；桑钦谓南江自牛渚上桐水，过安吉，历长渎，为不习地势。程大昌辨之详矣。然孔安国、苏轼所论，亦未必然也。

今从郭璞，以岷江、淞江、浙江为三江。盖自扬州斜转东南，扬子江、吴淞江、钱塘江三处入海，而皆以江名。其为三江无疑。但淞江湮塞细弱，无复江之形势，世遂忽之而不论耳。

宋淳熙中，直学边寔修崑山志，言大海自西??甲分南北。由斜转而西朱陈沙，谓之扬子江口；由徘徊头而北黄鱼垛，谓之吴松江口；浮子门而上，谓之钱塘江口。三江既入，禹蹟无改。此今日之所目见。诸儒胸臆之说，不足道也。