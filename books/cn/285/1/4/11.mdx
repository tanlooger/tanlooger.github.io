---
---
---
title: 余以为孝标特激于【于原作误作「干」，依大全集校改。】
---



一时之见耳。此盖自古以来人情之常，无足怪者。今世取士之制，主司以一日之知，终身定门生之分。而诸省解试，类以御史监临，主司之权，遂移于帘外。往往州县官皆得阅卷，其所取士，亦谓之门生。太仓陆虞部子如，昔在严郡，有事浙闱，所得士三人。其二人则汝宁太守长兴徐子与岳州守余姚金某也。虞部既没，二子鸣阳、鸣銮，颇不能自振。汝宁前奉使吴中，寻访其家，厚加存恤。今年，虞部故时第宅为人所侵；汝宁书抵岳州，复为书展转讼理，卒得其直。刘子所谓羊舌下车之泣，郈成分宅之惠，于今见之。天下知笃门生分义者多矣，然不能不以形势为厚薄；其于二十年不忘于既没之後者，盖未之见也。

二子念无以报，其从父兄明谟为求余文以为赠。夫汝宁敦行古道，其于为义，不啻毫毛，何足复称述于其侧？虽然，客有谓信陵君：「物有不可忘，有不可不忘。人有德于公子，公子不可忘也。公子有德于人，愿公子忘之也。」吾知汝宁之能忘，而二子乌能已于不可忘哉？作重交一首。

-------------------------