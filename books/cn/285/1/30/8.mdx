---
---
---
title: 祭居守斋文
---



呜呼！君于世人，居声利间。混混与众，如玉与石?先。彼市道交，朝丑暮妍。春花秋草，君无变迁。君之教子，一经是专。「是穮是蔉」，不知丰年，忆子之试，君尝居先。子出父俱，有往必连。昔在阳羡，不遇收甄。风雨凄其，旅泊萧然。子为父泣，父为子怜。二年前事，犹在眼前。子成有待，君胡溘然？后乃万钟，何及当年。凡为子者，谁不痛焉？