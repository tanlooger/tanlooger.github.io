---
---
---
title: 咏史
---



昔在齐威王，选人以治氓。惟彼阿大夫，籍络日有声。唯此即墨宰，小人共谗倾。是非并颠倒，四境交侵兵。安得召左右，阿党尽为烹？昔在楚庄王，三年不听政，膝上置美女，饮酒不曾醒。有鸟止于阜，不蜚亦不鸣。安得任伍举，一朝霸名成？昔在帝武丁，三年不出令。恭默以思道，殷国未能宁。安得梦圣人，求之傅岩形？

奉托俞宜黄访求危太朴集并属蒋萧二同年及长城吴博士昔年宋学士，尝称太朴文。独力撑颓宇，清响薄高云。余少略见之，讽诵每忻忻。淡然玄酒味，曾不涉世芬。如欲复大雅，斯人真可羣。苟非知音赏，宋公安肯云？嗟乎轻薄子，狂吠方狺狺。惜哉简袠亡，家簏少所蕴。徒为尝一脔，盈鼎未有分。四贤宦游拙，博达多前闻。为我一咨访，庶以慰拳勤。