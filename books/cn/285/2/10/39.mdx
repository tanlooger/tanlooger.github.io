---
---
---
title: 小屯
---



小屯不知名，土屋十数家。少妇时出汲，黄沙没弓鞋。

清明济上瀛州三月雪中行，千里寒风到济宁。道上女郎斜插柳，始知今日是清明。

题周冕赠任别驾卷成山斜转黑洋通，南北神京一望中。天锡任侯为保障，长城隐隐接辽东。

江南列郡尽乘城，藏穴何人肯出兵？惟有使君躬擐甲，刘家港口看潮生。

东仓白昼静城闉，烟火连天豺虎嗔。忽驾回潮趋海道，传呼尽避瘦官人。

血战鲸波日奏肤，东南处处望来苏。画工不解忧勤意，却作南溟全胜图。

行卫河中风雨霏微送客舟，天涯魂梦日悠悠。可怜双泪空零落，却付潭河向北流。

初发白河白河流水日汤汤，直到天津接海洋。我欲乘舟从此去，明朝便拟到家乡。

胡风刮地起黄沙，三月长安不见花。却忆故乡风景好，樱桃初熟正还家。