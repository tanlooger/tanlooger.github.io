---
---
---
title: 二石歌
---



太湖波翻江海连，二石飞来堕我前。大者恢诡作蛮舞，高者翛翛特清楚。忆昔秦公辟西圃，岩愕争来献庭户，悠然日与西山伍。大贤名迹成往古，我见拜之礼亦可。近者尚书称豪武，致石如此颇可数。初如大旗绝漠起睨视嶷然，又若九皇圣人鹑居鸟行衣垂羽，独立崆峒之野观天宇，云将、鸿蒙不得语。自我有此日婆娑，无酒且能发高歌，属当远行奈若何？迟回尚得一月多，来观莫厌数百过。嗟我安能龙食清，垂老疲役违吾情？