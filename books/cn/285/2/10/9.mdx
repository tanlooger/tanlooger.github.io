---
---
---
title: 沛县
---



泗水抱城堙，东去日潾潾。丰沛至今存，汉事已千春。嗟我亦何为，独叹往来频。封侯不可期，白日坐沉沦。每见沛父老，旅行泗水滨。鸡犬如昨日，此亦非昔民。空传泗水厚，井邑疑未真。城外绿杨柳，高帘悬风尘。犹有卖酒家，王媪几世亲？高庙神灵在，英雄却笑人。

徐州同朱进士登子房山入舟忽不乐，呼侣登崇丘。子房信高士，祠处亦清幽。俯视徐州城，黄河映带流。青山如环抱，一发悬孤州。河流日侵啮，淼淼洞庭秋。鸟犬争死人，冈陇多髑髅。使者沉白马，守臣记黄楼。叹我亦何为，空尔生百忧。生民随大运，孰能知其由。覩此名邦旧，怀古思悠悠。壹自徐堰王，独有青山留。刘、项亦何在？子房空运筹。但从赤松子，不用待封侯。