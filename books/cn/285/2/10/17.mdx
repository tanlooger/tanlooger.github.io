---
---
---
title: 奉酬冯太守行视西山关隘次宋庄见弃田有作
---



云、代搏胡兵，千里羽书亟。戒邻畏明牧，循山转危踬。通谷数行周，在所皆行至。猃狁虽匪茹，中国亦有备。所悲云汉诗，余黎靡孑遗。今岁洪水割，攘襄颇不异。巨浪落高崖，排蹙万石坠。周原昔膴膴，一朝化碛地。野老向天哭，前古所未记。迢迢孤岭绝，习习阴风吹。月明清霜白，虚馆不成寐，何计恤疲氓，赋诗以言志。往往展卷读，纸上见残泪。音闻舂陵行，今人岂轩轾？余亦忝禄食，空尔徒叹愧。