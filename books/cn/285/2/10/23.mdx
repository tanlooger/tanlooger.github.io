---
---
---
title: 清梦轩诗再次孺允韵
---



汗漫恣容与，寥廓任徜徉。小构非广厦，幽栖获便房。图书委鱼蠹，庭砌杂兰芳。境寂羣动息，神怡独寐长。栩栩意象适，遽遽物化忘。于此观世俗，迫隘非吾乡。玉玺谬通汉，金瓯会圮梁。窃带固云扰，衔发亦以忙。瞡瞡容自嵬，喋喋冠何当！恍如乘叆叇，泠然御清凉。钧天聆广乐，玄都闻妙香。缪昔骋骏往，简后书史藏。终惭在三季，未可儗九皇。【据此首乃十三韵，则前首疑缺二句。】