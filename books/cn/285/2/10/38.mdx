---
---
---
title: 迭前韵
---



红衣撩乱水泉香，醉眼惊看非此乡。满目烟霞生物色，无情鱼鸟任猖狂。翠盘琛丽流明月，宝盖攒罗迥昊苍。更见一枝然水底，天教神女浴沧浪。

郑家口夜泊次俞宜黄韵因怀昔年计偕诸公飞沙竟日少光辉，浪急风高月色微。为忆含桃催物候，尚淹行李未春归。吴歌独自弹长铗，楚制堪怜着短衣。来往常经郑家口，当时同伴共来稀。