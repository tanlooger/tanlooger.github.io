---
---
---
title: 又赠陆太学
---



羡君家在下浦居，百里青山入具区。自种湖田供伏腊，万竿修竹满床书。

赠俞公子蓬门端坐独危然，伟器如君最少年。他日可能忘父友，莫因下拜嗛文渊。

送同年查都谏山西行省忽换朱衣拜早衙，谏垣初出镇郇、瑕。思君昨日鸣珂地，鳷鹊云边起暮鸦。

送友人读书玄墓山己亥庚子余尝读书于此邓尉山前古佛宫，湖波万顷贮羣峯。欲寻老子当年处，五杏参天宝殿东。