---
---
---
title: 濠梁驿
---



崎岖江北道，复此渡淮水。策马向广原，苍茫见帝里。葱葱绿树陵，郁郁紫云起。日照城上楼，寒鸦飞高埤。原野何萧条，旷望弥百里．当时侯与王，此地常累累。今惟负贩人，亭午倚虚市。空然八尺躯，短褐饥欲死。当时兴王佐，未遇亦如此。

淮阴侯庙吾如淮阴祠，清槐荫朱户。当时长乐宫，千载有余怒。五年战龙虎，结束在肉俎。旁力赴功名，功成良自苦。

舟阻沽头闸陆行二十余里到沛县上沽下沽头，有如百里隔。曲河见舟樯，相去只咫尺。舍舟遵平途，马蹄生羽翮。麦穗垂和风，披拂盈广陌。吾闻江北人，终年饥无食。吾来江北地，每喜见秀麦。行行野树合，已到古沛驿。汉帝遗原庙，屋瓦残青碧。龙化已千秋，鸡犬如昨昔。欲寻歌风处，闾里乱遗迹。今人泗水上，犹树歌风石。