---
---
---
title: 山茶
---



山茶孕奇质，绿叶凝深浓。往往开红花，偏在白雪中。虽具富贵姿，而非妖冶容。岁寒无后凋，亦自当春风。吾将定花品．以此拟三公。梅君特而洁，乃与夷【夷原刻墨钉，依大全集校补。】叔同。

东房夹竹桃花奇卉来异境，粲粲敷红英。芳姿受命独，奚假桃竹名。昔来此花前，时闻步屧声。今日花自好，兹人已远行。无与共幽赏，长年锁空庭。昨来一启户，叹息泪纵横。