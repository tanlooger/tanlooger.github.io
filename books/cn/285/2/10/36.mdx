---
---
---
title: 郭都统戍刘家河因燕次壁间韵
---



将军此日建双旄，祅浸今年渐欲销。东海自然仍地险，南夷非复似天骄。龙旗春动旋风汛，虎垒秋清枕夜潮。即见功成报明主，海王系颈尽来朝。西苑观刈麦

御苑清风正麦秋，金舆晚出事宸游。两歧凝露垂黄茂，万斛连云际绿畴。先为祈年多瑞雪，节来甘雨应玄修。丰穰美报非无事，粒粒曾关圣主忧。