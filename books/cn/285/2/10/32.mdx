---
---
---
title: 甫里天随寺
---



偶过白莲院，为寻绿鸭池。僧开虫罥户，人到鸟惊枝。斜日半庭雨，清风数卷诗。空门住遗像，千载尔为思。

恨诗二首清辉比秋月，游魂散朝霞。首丘言犹在，易箦意何嗟！平生丈夫志，寄死宫人斜。曾参为原母，杜氏岂无家？

又

误落青乌计，真成黄鸟哀。隋珠弹燕雀，宝剑失风雷。文武今宵尽，乾坤此日颓。吾方从汝去，安事制麻衰？