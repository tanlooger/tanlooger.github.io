---
---
---
title: 南旺
---



嗟我南行舟，日夜向南浮。今日看汶水，自此南北流。帝京忽已远，落日生暮愁。当年宋尚书，庙貌崇千秋。丈夫苟逢时，何必有大猷？叹我学禹贡，胸中罗九州岛。杖策空去来，令人笑白头。尝疑伯颜策，毋乃非令谋！洪范天锡禹，大道衍箕畴。五行有汩陈，三事乃不修。鲧堤日以兴，百川失其由。不见徐、房间，黄河载高丘。