---
---
---
title: 送上卿顾东白先生致政还乡次张奉常韵
---



诏使权传枉聘车，汉庭忠厚似相如。争称在事能数马，莫挽辞官返钓鱼。疏傅田畴多旧业，陆生装槖有新书。故人独愧冯中尉，白首为郎尚佩琚。

缭丝灯次李西涯杨邃庵二先生韵二首圣朝威德务怀柔，万里滇南比内州。邛竹多年通市易，宝灯今日盛传流。僰人技巧新曾见，织女功庸久未酬。却忆当年李学士，玉堂诗酒坐淹留。

灯火长安照夜红，丰年乐事万方同。四夷【夷原刻墨钉，依大全集校补。】

离韎归鞮鞻，南海珠玑属妇功。绮縠清英呈妙像，空方纤丽见精工。泰陵内直诸元老，都在春风湛露中。

赏荷次韵碧池清泚漾天香，满眼芙蓉似水乡。映日新妆争绰约，迎风小舞称清狂。须酬佳客千杯绿，无奈明时两鬓苍。向晚乘凉各归去，一天朗月浸沧浪。