---
---
---
title: 甲寅十月纪事
---



沧海洪波蹙，蛮夷【夷原刻墨钉，依大全集校补。】

竟岁屯。羽书交郡国，烽火接吴门。云结残兵气，潮添战血痕。因歌祁父什，流泪不堪论。其二

经过兵燹后，焦土遍江村。满道豺狼迹，谁家鸡犬存？寒风吹白日，鬼火乱黄昏。何自征科吏，犹然复到门？乙卯冬留别安亭诸友

黾勉复行役，殷勤感故知。悠悠寒水上，猎猎朔风吹。弹雀人多笑，屠龙世久嗤。往来诚数数，公等得无疑？姜御史年九十六

柱后千寮竦，林间百岁将。同官皆不在，异世已如忘。犹辨蝇书细，能令鸠杖光。洪崖今可见，未必有丹方。