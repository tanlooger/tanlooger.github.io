---
---
---
title: 与徐道潜【以下三十六首皆论自着文】
---



韩集为叶七沈滞，旦夕当促来，前编在馆中，学徒俱病，久不往；俟往，乃得奉耳。此书考校甚精。什义比蔡传亦远出其上。读书者要不可不观也。易图论有合商榷者，幸示及，原稿并发来。向论河图、洛书，以示吴纯甫，纯甫谓当俟后世之子云。此篇大意与之相表里，第与晦翁实相抵牾，启蒙所谓「本图、书作易之大原」，一切抹倒。为此哓哓得罪于世，可叹也。抑程子与康节尝论此，至其解易，绝不用之，亦必有见矣。

与王子敬三首弘玄先生赞，读过即乞付来。亲得其语，故详。平生足迹不及天下，又不得当世奇功伟烈书之，增叹耳！吠奢，贾人出家者；哑羊，僧伽中最无慧。皆彼书中语。

腰痛发作，甚苦。方有望洋之约，恐无缘耳。思曾墓表，描写近真，生眼观之何如？

清梦轩诗，附览。记固迂，诗又迂，清梦轩亦迂也。