---
---
---
title: 公主
---



论曰：自厘降之典废，而肃雍之风冺。宋兴，沿习降等之制，倒行坐立之礼。太宗之命鲁国，独私于柴禹锡耳。至神祖始下诏劝使率循妇道，徽宗定盥馈之礼，其意美矣。然乘势骄恣，其处位固然，盖文至而实不行也。予采宋史，得其尤贤者三人。其它如叩城夜诉，玉管希恩，又何足数哉？靖康之祸，帝姬之北迁者，盖二十人。