---
---
---
title: 石守信
---



论曰：自唐末至于五季，方镇之祸，纠连盘固。每一动摇，环顾而起。擅易军帅，至移于阙庭，天下以为不可除之痼疾矣。然小人好乱之心，亦必无所顾忌而然。太祖神武盖世，素为守信之徒所翊戴，龙潜之时，固已俛首帖耳而为之用。及名号已定，黜拜繇己，因而取之，其势易也。盖宋之方镇，有五季因袭之弊，而无五季难去之患。英雄成事，非有奇策，能抚其机而不失之耳。