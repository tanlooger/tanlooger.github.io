---
---
---
title: 范质王溥魏仁浦
---



论曰：范质早为桑维翰所器，至令周祖雪夜解衣，明于机务，有宰相之材。宋兴，稍稍建白，缘饰固陋，盖有助焉。王溥解河中之疑，赞泽潞之策，汲以人材，惟恐不及。魏仁浦以黄谦之激，起为小吏，而能口说手疏，筭无遗策。其才技皆见于周太祖之世。然质以文学自媚于禅代之间，而仁浦倒印激怒，何其危哉！所谓江湖之人习风涛而不惴者，奈何其责以死也！