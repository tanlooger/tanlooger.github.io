---
---
---
title: 杨皇后
---



论曰：弥远抵巇以窥宫闱，可畏也哉。济邸亦非令器也。不以其时龙潜晦迹，以视君膳，乃感慨发愤，书几作字，竟何益乎？彼能碎乞巧之器，而美人之进，何不能拒也？盖亦其自取云。

皇后总论论曰：世称宋朝家法过汉、唐。予读其书，信哉！章献之妬，而不薄于仁祖，不间于杨妃。英、孝自藩邸入，而恩如己子。高宗起再废之后而奉之，身亲视膳，疾不解衣。雍雍乎，诚三代以还未之有也。然犹时有在床之祸。杨、尚宠而阎、吕乘其间，刘婕妤进而郝、蔡逞其凶，弥远济邸之祸，表里于杨后。呜呼，可不战战兢兢哉！