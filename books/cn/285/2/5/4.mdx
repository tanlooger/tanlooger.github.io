---
---
---
title: 宣仁高皇后
---



论曰：曹、高二后，身亲仁祖宽博之政，且濡韩、范、富、欧之风，妇姑所见略同矣。夫明哲昭于闺阃，而偏狥于朝廷，固有以也。当元丰乏末，天下已极敝，非得聪明不惑之主，持纲纪于上，率羣臣于下，弗克有济。宣仁徒以一女子，力挽天下之势，抱十岁童，衣黄袍，衔天宪。太后出而法存，退而法亡。虽元佑初政若时雨，吾知其不终也。