---
---
---
title: 陈大德审单
---



审得大德委将张氏搂住，要得奸氵㸒。当验大德舌尖，果系咬落，不能自讳。为照：律有强奸之条，官司少有遵用者，以所当罪重，而事难征实也。既不用本条，辄以和奸处之；则强暴者得志矣，贞节之妇受污蔑矣，律设此条为无用矣。

昔召公听讼，衰乱之俗微，而贞信之教兴，故有行露之诗。盖谓强暴之男，不能侵凌贞女也。今据大德多行无礼，比其事发，又抗违宪词，冀至年久不得明白。然张氏深山独处之中，此心可表；大德经年难证之狱，其舌尚存。相应依律问拟。