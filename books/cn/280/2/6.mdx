---
---
---
title: 鸠摩罗什（344～413年）谈《大明咒经》
---



《摩诃般若波罗蜜大明咒经》

姚秦·天竺鸠摩罗什译

观世音菩萨，行深般若波罗蜜时，度一切苦厄，舍利弗，色空，无恼坏相，受空，故无受相；想空，故无知相，行空，故无作相；识空，故无觉相。何以故？舍利弗，非色异空；非空异色；色即是空；空即是色！受想，行，识，亦如是。舍利弗，是诸法空相，不生不灭，不垢不净，不增不减，是空法，非过去，非未来，非现在。是故，空中无色，无受想行识，无眼耳鼻舌身意，无色声香味触法，无眼界乃至无意识界，无无明，亦无无明尽，乃至无老死亦无老死尽。无苦集灭道，无智亦无德，以无所得故，菩萨依般若波罗蜜故，心无挂碍无挂碍故，无有恐怖，远离颠倒梦想苦恼，究竟涅槃，三世诸佛，依般若波罗蜜故，得阿耨多罗三藐三菩提，故知般若波罗蜜是大明咒，无上明咒，无等等咒；能除一切苦，真实不虚，故说般若波罗蜜咒，即说咒曰：“竭帝竭帝波罗竭帝波罗僧竭帝菩提僧莎呵。”

（作者注：当年唐三藏西天取经一路上跋山涉水、千辛万苦，他自称是靠坚持念《心经》而产生无比坚强的愿力、心力战胜一切艰难险阻。当时他一路念的心经就是鸠摩罗什翻译的，那时不叫《心经》叫《大明咒经》。鸠师还译有《金刚经》等。）