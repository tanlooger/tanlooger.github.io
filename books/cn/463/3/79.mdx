---
---
---
title: 又
---







见说东园好，能消北客愁。虽非吾土且登楼，行尽江南南岸此淹留。　短日明枫缬，清霜暗菊球。流年回首付东流，凭仗挽回潘鬓莫教秋。





【校】


傅注本、元本俱无。





【笺】


登楼 王粲登楼赋：“虽信美而非吾土兮，曾何足以少留。”杜甫长沙送李十一诗：“竟非吾土倦登楼。”

潘鬓 潘岳秋兴赋序：余春秋三十有二，始见二毛。赵嘏春游慈恩寺诗：“秦城马上少年客，潘鬓水边今日愁。”