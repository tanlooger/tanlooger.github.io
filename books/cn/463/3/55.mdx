---
---
---
title: 又
---







四面垂杨十里荷，问云何处最花多？画楼南畔夕阳过。　天气乍凉人寂寞，光阴须得酒消磨。且来花里听笙歌。　傅注本卷十





【校】


傅注本“里”作“顷”，“云”作“言”，“过”作“和”。 毛本题作“荷花”。“过”作“和”。





【笺】


花多 韩愈奉酬卢给事云夫四兄曲江荷花行见寄诗：“我今官闲得婆娑，问言何处芙蓉多？撑舟昆明渡云锦，脚敲两舷叫吴歌。”

消磨 郑谷诗（梓潼岁暮）：“酒美消磨日。”