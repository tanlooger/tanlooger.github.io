---
---
---
title: 又
---







墨云拖雨过西楼。水东流，晚烟收。柳外残阳，回照动帘钩。今夜巫山真个好，花未落，酒新。　美人微笑转星眸。月华羞，捧金瓯。歌扇萦风，吹散一春愁。试问江南诸伴侣，谁似我，醉扬州。





【校】


傅注本、元本俱无。 毛本“”作“刍”。





【笺】


帘钩 杜甫诗（落日）：“落日在帘钩，溪边春事幽。”

巫山 李白清平调：“一枝秾艳露凝香，云雨巫山枉断肠。”

新正韵：，楚蒐切，音。酒笼漉取酒也。

星眸 崔生诗：“误到蓬莱顶上游，明珰玉女动星眸。”