---
---
---
title: 又
---







记得画屏初会遇。好梦惊回，望断高唐路。燕子双飞来又去，纱窗几度春光暮。　那日绣帘相见处。低眼佯行，笑整香云缕。敛尽春山羞不语，人前深意难轻诉。





【校】


傅注本、元本俱无。





【笺】


高唐 注见卷一祝英台近“挂轻帆”阕。

香云春山 香云喻发，春山喻眉也。诗（鄘风 君子偕老）：“鬒发如云，不屑髢也。”西京杂记：文君姣好，眉色如望远山，脸际常若芙蓉。为人放诞风流，故悦长卿之才而越礼焉。