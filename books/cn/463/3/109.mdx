---
---
---
title: 点绛唇
---







闲倚胡床，庾公楼外峰千朵。与谁同坐，明月清风我。　别乘一来，有唱应须和。还知么，自从添个，风月平分破。





【校】


傅注本、元本俱无。 毛本题作“杭州”。





【笺】


胡床 晋书 庾亮传：亮在武昌，诸佐吏乘秋夜往，共登南楼。俄而亮至，便据胡床，谈咏竟日。

庾公楼 杜甫诗（秋日寄题郑监湖上亭三首）：“池要山简马，月静庾公楼。”

别乘 犹称别驾也。