---
---
---
title: 又
---







紫陌寻春去，红尘拂面来。无人不道看花回，惟见石榴新蕊一枝开。　冰簟堆云髻，金尊滟玉醅。绿阴青子莫相催，留取红巾千点照池台。　傅注本卷五





【校】


毛本题作“暮春”。





【笺】


紫陌三句 注见卷一阮郎归“一年三度过苏台”阕。

石榴新蕊 傅注：唐明皇幸蜀，至扶风，路旁见一石榴树团团，爱玩之，因呼为“端正树”，盖有所思也。

冰簟 李商隐诗（可叹）：“冰簟且眠金镂枕，琼筵不醉玉交杯。”

玉醅 酒名记：金波磁州风曲，法酒深州玉醅。

红巾 注见本卷贺新郎“乳燕飞华屋”阕。