---
---
---
title: 又 送赵令晦之
---







春光亭下，流水如今何在也。岁月如梭，白首相看拟奈何。　故人重见，世事年来千万变。官况阑珊，惭愧青松守岁寒。　傅注本卷九





【校】


元本、毛本题俱无“晦之”二字，从傅本。





【笺】


赵令 见卷一水龙吟“楚山修竹如云”阕朱注。

流水何在 杜牧诗（题安州浮云寺楼寄湖州张郎中）：“当时楼下水，今日知何处？”

岁寒 注见本卷浣溪沙“炙手无人傍屋头”阕。