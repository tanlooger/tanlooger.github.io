---
---
---
title: 又
---







秋池阁，风傍晓庭帘幕。霜叶未衰吹未落，半惊鸦喜鹊。　自笑浮名情薄，似与世人疏略。一片懒心双懒脚，好教闲处著。　傅注本卷九





【校】


傅注本、元本俱无“似”字，从毛本。 毛本题作“秋兴”。





【笺】


霜叶 李白诗（江上寄元六林宗）：“霜落江始寒，枫叶绿未脱。”

疏略 杜甫诗（壮游）：“脱略小时辈。”

闲处 傅注：司空图作耐辱居士歌曰：“休休莫莫，伎俩虽多性灵恶，懒足长教闲处著。”