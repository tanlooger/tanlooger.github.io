---
---
---
title: 桃源忆故人
---







华胥梦断人何处，听得莺啼红树。几点蔷薇香雨，寂莫闲庭户。　暖风不解留花住，片片著人无数。楼上望春归去，芳草迷归路。　傅注本卷十二





【校】


毛本调名作虞美人影，题作“暮春”。





【笺】


华胥 列子（黄帝）：黄帝昼寝，而梦游于华胥氏之国。既寤，怡然自得，曰：“今知至道不可以情求矣。”

片片 杜甫诗（城上）：“风吹花片片。”