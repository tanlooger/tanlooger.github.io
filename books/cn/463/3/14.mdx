---
---
---
title: 又
---







高平四面开雄垒，三月风光初觉媚。园中桃李使君家，城上亭台游客醉。　歌翻杨柳金尊沸，饮散凭阑无限意。云深不见玉关遥，草细山重残照里。





【校】


傅注本、元本俱无。





【笺】


高平 汉书 地理志：临淮郡 高平县。

杨柳 白居易诗（杨柳枝词）：“古歌旧曲君休听，听取新翻杨柳枝。”

玉关 后汉书 班超传：臣不敢望到酒泉郡，但愿生入玉门关。注：玉门关属燉煌郡，今沙州也。去长安三千六百里。李白诗（子夜吴歌）：“春风吹不尽，总是玉关情。”