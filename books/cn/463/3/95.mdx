---
---
---
title: 又
---







晓来风细，不会鹊声来报喜。却羡寒梅，先觉春风一夜来。　香笺一纸，写尽回纹机上意。欲卷重开，读遍千回与万回。　傅注本卷九





【校】


傅注本“回纹”作“回文”。 毛本题作“得书”。





【笺】


鹊喜 西京杂记：干鹊噪而行人至。杜甫诗（得舍弟消息）：“浪传乌鹊喜。”

寒梅 李白早春诗：“闻道春还未相识，走傍寒梅访消息。”

回纹 晋书列女传：窦滔妻苏氏，始平人也。名蕙，字若兰，善属文。滔，苻坚时为秦州刺史，被徙流沙。苏氏思之，织锦为回文璇玑图诗以赠滔。宛转循环以读之，词甚凄惋，凡八百四十字。