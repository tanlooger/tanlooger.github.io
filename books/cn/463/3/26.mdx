---
---
---
title: 又
---







临水纵横回晚鞚，归来转觉情怀动。梅笛烟中闻几弄。秋阴重，西山雪淡云凝冻。　美酒一杯谁与共，尊前舞雪狂歌送。腰跨金鱼旌旆拥。将何用，只堪妆点浮生梦。





【校】


傅注本、元本俱无。





【笺】


梅笛 乐府诗集：梅花落，本笛中曲也。李白 黄鹤楼闻笛诗（听黄鹤楼上吹笛）：“黄鹤楼中吹玉笛，江城五月落梅花。”

舞雪 张衡观舞赋：“裾似飞鸾，袖如回雪。”李商隐歌舞诗：“遏云歌响清，回雪舞腰轻。”

金鱼 杜甫陪郑广文游何将军山林诗：“银甲弹筝用，金鱼换酒来。”