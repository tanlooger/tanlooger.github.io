---
---
---
title: 又 咏橘
---







菊暗荷枯一夜霜，新苞绿叶照林光。竹篱茅舍出青黄。　香雾噀人惊半破，清泉流齿怯初尝。吴姬三日手犹香。　傅注本卷十





【笺】


新苞绿叶 沈约橘诗：“绿叶迎露滋，朱苞待霜润。”

青黄 韦应物答郑骑曹求青橘诗：“知君独卧思新橘，始摘犹酸亦未黄。书后欲题三百颗，洞庭须待满林霜。”

香雾二句 傅注：郑云诗：“擘开金粉腻，嚼破玉浆寒。”