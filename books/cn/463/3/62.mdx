---
---
---
title: 又
---







画隼横江喜再游，老鱼跳槛识清讴。流年未肯付东流。　黄菊篱边无怅望，白云乡里有温柔。挽回霜鬓莫教休。　傅注本卷十一





【校】


毛本题作“即事”。





【笺】


画隼 傅注：画隼，盖画鸟隼之旗也。周官 司常：九旗名物，曰鸟隼为。又曰州里建。则今之为州者，建隼宜矣。柳耆卿上杭守词云“隼前后”，盖用此事。

老鱼 韩诗外传：昔伯牙鼓琴，而渊鱼出听。

黄菊 续晋阳秋：陶潜九日无酒，乃于宅篱边菊丛中，摘菊盈把而坐。怅望久之，见白衣人至，乃太守王弘送酒使也。即便就酌，醉而后归。

白云乡 注见卷二南乡子“千骑试春游”阕。