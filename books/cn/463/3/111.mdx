---
---
---
title: 又
---







醉漾轻舟，信流引到花深处。尘缘相误，无计花间住。　烟水茫茫，千里斜阳暮。山无数，乱红如雨，不记来时路。　傅注本卷八





【校】


傅注：此后二词，洪甫云亲见东坡手迹于潮阳 吴子野家。毛本注云：俱秦淮海作，依宋本删。彊村丛书本亦依毛说删去。今从傅注及元本补录。





【笺】


醉漾 郑獬渔父诗：“醉漾轻丝信慢流。” 傅注：此词全用刘晨事。见卷一殢人娇“满院桃花”阕注。