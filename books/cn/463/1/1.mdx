---
---
---
title: 浪淘沙
---







昨日出东城，试探春情。墙头红杏暗如倾。槛内群芳芽未吐，早已回春。　绮陌敛香尘，雪霁前村。东君用意不辞辛。料想春光先到处，吹绽梅英。





【校】


傅注本及四印斋景元 延祐本俱无。 毛本题作“探春”。





【朱注】


王文诰苏诗总案：熙宁五年壬子正月，城外探春作。 又曰：此倅杭作，而年无所考，首载于此。今从其说。