---
---
---
title: 南乡子 送述古
---







回首乱山横，不见居人只见城。谁似临平山上塔，亭亭，迎客西来送客行。　归路晚风清，一枕初寒梦不成。今夜残灯斜照处，荧荧，秋雨晴时泪不晴。　傅注本卷四





【校】


毛本“归”作“临”。





【朱注】


纪年录：甲寅，送述古作。王案：甲寅七月，追送陈襄移守南都，别于临平舟中作。





【笺】


临平 傅注：临平山在杭州。诗集查注：九域志：仁和县有临平镇。