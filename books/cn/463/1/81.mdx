---
---
---
title: 又 徐州藏春阁园中
---







惭愧今年二麦丰，千歧细浪舞晴空。化工余力染夭红。　归去山公应倒载，阑街拍手笑儿童。甚时名作锦薰笼。





【校】


傅注本阙。 元本无题，“应”误作“因”。从毛本。 毛本“歧”作“畦”，“细”作“翠”。





【朱注】


纪年录：戊午，藏春阁作。





【笺】


千歧 汉书 张堪传：堪为渔阳守，民歌之曰：“桑无附枝，麦秀两歧。张公为政，乐不可支。”

山公 注见本卷瑞鹧鸪“碧山影里小红旗”阕。

锦薰笼 天禄识余：瑞香一名锦薰笼，一名锦被堆。