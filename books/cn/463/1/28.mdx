---
---
---
title: 又 和杨元素
---







凉簟碧纱厨，一枕清风昼睡余。睡听晚衙无个事，徐徐，读尽床头几卷书。　搔首赋归欤，自觉功名懒更疏。若问使君才与气，何如，占得人间一味愚。　傅注本卷四





【校】


傅注本题无“杨”字，“睡听”作“卧听”，“个事”作“一事”，“气”作“术”。 毛本题作“自述”，余同傅本。





【笺】


归欤 论语（公冶长）：子在陈，曰：“归与，归与。”

懒更疏 傅注：嵇叔夜不涉经学，性复疏懒。孔文举才疏意广，卒无成功。