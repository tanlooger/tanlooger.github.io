---
---
---
title: 又 赠胜之
---







天然宅院，赛了千千并万万。说与贤知，表德元来是胜之。今来十四，海里猴儿奴子是。要赌休痴，六只骰儿六点儿。　傅注本卷九





【校】


傅注本题下多“乃徐君猷侍儿”六字。





【笺】


千千万万 杜牧晚晴赋：“闲草甚多，丛者束兮，靡者杳兮。仰风猎日，如立如笑兮，千千万万之容兮，不可得而状也。”

海猴 傅注：海猴儿，言好孩儿也。

骰儿 骰，音头，骰子，博陆彩具。傅注：六点儿，言没赛也。