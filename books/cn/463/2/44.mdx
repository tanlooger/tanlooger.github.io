---
---
---
title: 浣溪沙
---







元丰七年十二月二十四日，从泗州 刘倩叔游南山。

细雨斜风作小寒，淡烟疏柳媚晴滩。入淮清洛渐漫漫。　雪沫乳花浮午盏，蓼茸蒿笋试春盘。人间有味是清欢。





【校】


傅注本阙。 毛本“小”作“晓”，“茸”作“芽”。





【朱注】


纪年录：甲子作。王案：甲子同刘倩叔游都梁山作。





【笺】


乳花 茶寮记：云脚渐垂，乳花浮面。余详本卷西江月（龙焙今年绝品）注。

蓼茸蒿笋 说文：蓼，辛菜。礼记 月令注：蒿亦蓬萧之属。