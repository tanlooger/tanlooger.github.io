---
---
---
title: 又
---







用前韵，赠田叔通舞鬟。

绣鞅玉镮游，灯晃帘疏笑却收。久立香车催欲上，还留，更且檀唇点杏油。　花遍六幺球，面旋回风带雪流。春入腰肢金缕细，轻柔，种柳应须柳柳州。





【校】


傅注本、元本俱无。





【朱注】


王案：乙丑四月作。





【笺】


田叔通 未详。

杏油 齐民要术：杏可以为油。

六幺 琵琶录：乐工进曲，录出要者名录要，误为绿腰、六幺。

金缕 杜秋娘诗（金缕衣）：“劝君莫惜金缕衣，劝君须惜少年时。”

柳州 柳宗元诗（种柳戏题）：“柳州 柳刺史，种柳柳江边。”