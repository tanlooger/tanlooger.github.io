

襄公·二十年

一、二十年。春王正月辛亥，仲孙遬会莒人盟于向。

二、夏，六月庚申，公会晋侯、齐侯、宋公、卫侯、郑伯、曹伯、莒子、邾娄子、滕子、薛伯、杞伯、小邾娄子盟于澶渊。

三、秋，公至自会。

四、仲孙遬帅师伐邾娄。

五、蔡杀其大夫公子爕。

六、蔡公子履出奔楚。

七、陈侯之弟光出奔楚。

八、叔老如齐。

九、冬十月丙辰朔，日有食之。

十、季孙宿如宋。

