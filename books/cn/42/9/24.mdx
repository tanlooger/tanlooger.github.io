

襄公·二十四年

一、二十有四年。春，叔孙豹如晋。

二、仲孙羯帅师侵齐。

三、夏，楚子伐吴。

四、秋七月甲子朔，日有食之，既。

五、齐崔杼帅师伐莒。

六、大水。八月癸巳朔，日有食之。

七、公会晋侯、宋公、卫侯、郑伯、曹伯、莒子、邾娄子、滕子、薛伯、杞伯、小邾娄子于陈仪。

八、冬，楚子、蔡侯、陈侯、许男伐郑。

九、公至自会。

十、陈针宜咎出奔楚。

十一、叔孙豹如京师。

十二、大饥。

