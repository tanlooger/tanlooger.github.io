

成公·五年

一、五年，春王正月，杞叔姬来归。

二、仲孙蔑如宋。

三、夏，叔孙侨如会晋荀秀于谷。

四、梁山崩。

梁山者何？河上之山也。梁山崩，何以书？记异也。何异尔？大也。何大尔？梁山崩，壅河三日不沐。外异不书，此何以书？为天下记异也。

五、秋大水。

六、冬十有一月己酉，天王崩。

七、十有二月己丑，公会晋侯、齐侯、宋公、卫侯、郑伯、曹伯、邾娄子、杞伯同盟于虫牢。

