

宣公·三年

一、三年，春王正月，郊牛之口伤，改卜牛。牛死，乃不郊，犹三望。

其言之何？缓也。曷为不复卜？养牲养二卜。帝牲不吉，则扳稷牲而卜之。帝牲在于涤三月，于稷者唯具是视。郊曷为必祭稷？王者必以其祖配。王者则曷为必以其祖配？自内出者无匹不行，自外至者无主不止。

二、葬匡王。

三、楚子伐贲浑戎。

四、夏，楚人侵郑。

五、秋，赤狄侵齐。

六、宋师围曹。

七、冬十月丙戌，郑伯兰卒。

八、葬郑缪公。

