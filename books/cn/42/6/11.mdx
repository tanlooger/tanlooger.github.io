

文公·十一年

一、十有一年，春，楚子伐圈。

二、夏，叔彭生会晋郄缺于承匡。

三、秋，曹伯来朝。

四、公子遂如宋。

五、狄侵齐。

六、冬十月甲午，叔孙得臣败狄于咸。

狄者何？长狄也。兄弟三人，一者之齐，一者之鲁，一者之晋。其之齐者，王子成父杀之；其之鲁者，叔孙得臣杀之；则未知其之晋者也。其言败何？大之也。其日何？大之也。其地何？大之也。何以书？记异也。

