

僖公·三年

一、三年，春王正月，不雨。

二、夏四月，不雨。

何以书？记异也。

三、徐人取舒。

其言取之何？易也。

四、六月雨。

其言六月雨何？上雨而不甚也。

五、秋，齐侯、宋公、江人、黄人会于阳谷。

此大会也，曷为末言尔？桓公曰：“无障谷，无贮粟，无易树子，无以妾为妻。”

六、冬，公子友如齐莅盟。

莅盟者何？往盟乎彼也。其言来盟者何？来盟于我也。

七、楚人伐郑。

