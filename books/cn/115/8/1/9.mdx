---
---
---
title: 夏侯曾先会稽地志
---



地志序

夏侯曾先《会稽地志》，《隋书·经籍志》及新旧《唐志》皆不载。曾先事迹，亦无可考见。唐时撰述已引其书，而语涉梁武，当是陈隋间人。

会稽地志一卷夏侯曾先撰

南面连山万里，北带沧海千里。 《寰宇记》九十六引夏侯曾先《吴地志》，案：吴字衍 

射的山北有石壁，高数十丈。中央稍纡，状如张帆；下有文石，状如鹞人，亦谓之石鹞山 《会稽三赋》周世则注 。一名石帆。 《嘉泰会稽志》九 

射的山北有石帆，壁立临水 《御览》引作川 ，漫 《寰宇记》引作通，《御览》作涌 石亘《寰宇记》引作鱼 山，遥望芃芃，有似张帆。又名玉笥山，又名石篑山 已上亦见《初学记》八 。下有县岩，名为射堂。传云：仙人常射于此，使白鹤取箭。 《御览》四十一。《寰宇记》九十六 

射的山西北铜牛山，是越王铸冶之处 《嘉泰会稽志》九亦引 。昔有铜牛见于灵汜桥，人逐之，奔入此山。掘地视之，悉铜屑也。因名之。 《寰宇记》九十六。《会稽三赋》周世则注 

龟山之下有东武里，即琅邪东武县山，一夕移于此。东武人因徙 《御览》一作皆从 此，故里不动。 《御览》四十七又一百七十一。《寰宇记》九十六 

越王之官，范蠡立于淮阳。 《嘉泰会稽志》十八案：志云：淮阳里今会稽县北三里，甘滂巷北也 

连山长冈九里，西北至定山。始皇欲置石桥渡浙江。今尚有石柱数十，列于江际。 《会稽三赋》周世则注 

吴王伐越，次查浦《延祐四明志》二十引此句 ，越立城以守查。吴作城于浦东以守越。以越在山绝水，乃赠之以盐。越山顶有井，深不可测，广二丈余，中多鱼。乃取一双以报吴。吴知城中有水，遂解军而去。 《嘉泰会稽志》一。《舆地纪胜》十 

 夏静墓 在萧山县 案：唐天宝元年始改永兴为萧山县，此疑后人所易 东螺山。螺山者，其形似也。 《嘉泰会稽志》六 

 白马湖 驿亭埭南，有渔浦湖，深处可二丈。汉周举 《宝应会稽续志》四引唐《利济庙记》云，晋上虞宰周鹏举之误 乘白马，游而不出，以为地仙。白马湖之名由此。 《嘉泰会稽志》十 

余姚县有孝女曹娥，父溯涛溺死。娥年十四，号痛入水，因抱父尸出而死。 《御览》九百七十八引云：曹娥父溺死，娥见瓜浮；其处即得父尸 县令度尚使弟子邯郸淳为碑文。后蔡邕过碑读之，乃题八字曰：黄绢幼妇，外孙齑臼。 《寰宇记》九十六 

 虞翻墓 在余姚罗壁山下。 《嘉泰会稽志》六 

 穴湖 吴时望气者凿断此山。 案：山名未详，《余姚志》亦不载 故以名湖。周六里。西有土门。 《嘉泰会稽志》十 

梅湖又有溪澳。 《寰宇记》九十六。《舆地纪胜》十 

舜桥，舜避丹朱于此。百官从之，故亦名百官桥。 《寰宇记》九十六 

 乌带山 梁武帝遣乌笪采石英于此山而卒。后人立庙。带，笪声之误也。 《嘉泰会稽志》六 

剡县有桐柏山，与四明天台相连属，皆神仙之宫也。 《寰宇记》九十六 

县西六十里有太白山，峻极于天 《会稽三赋》注引有此句 。连岩崔嵬，吐云含景。又有小白山相连，即赵广信炼九革丹登仙之所也 《寰宇记》九十六。《剡录》二 。上有白猿，赤玃，吐绶鸟 《会稽三赋》周世则注 ，亦有鬼谷子庙 《舆地纪胜》十一 。三面连山，前有清溪之水，泉源不竭。山崖重叠，云雾蔽亏。 《乾道四明图经》二。《宝庆四明志》十三。《延祐四明志》十五 

大隐山□南入天台，北峰为四明东足 《宝庆四明志》十四引有为字，东字据补 。谢康乐炼药之所也。晋虞喜之召不就，遁迹此山，因此为名。 《舆地纪胜》十一。《延祐四明志》七 

喜字仲宁，会稽余姚人也。晋帝尝三诏之。官至太学博士，封建宁侯。 《乾道四明图经》五 

 新妇岩 西北临溪水，其石五色，望之颇似花钿新妇首饰，故曰新妇岩。 《寰宇记》九十七。《舆地纪胜》十一。《宝庆四明志》十四 

赤苋山上有磐石，可坐千人。秦始皇遣徐福求访神仙，尝至 二句亦见《舆地纪胜》十一 。或云：昔有赤苋仙人尝居此，因以名焉。 《宝庆四明志》十四 

 埋马山 秦始皇游海至此，马毙，埋之。故以为名。 《舆地纪胜》十一。《宝庆四明志》十六。《延祐四明志》七 

 仙鸡山 上有石井石床，又有铜瓶，非人力所能举，旁有石鸡，俗云是扶桑鸡飞下，因以为名。 《舆地纪胜》十一。《宝庆四明志》十六。《延祐四明志》七 

 罗城 刘牢之筑以塞三江之口。 《乾道四明图经》一 

 钱湖 其湖承钱埭水，故号钱湖。 《乾道四明图经》二 

昔欧冶子涸若邪之溪而出铜，破赤堇之山而出锡。 《初学记》八 

翁洲上有徐偃王城。传云：昔周穆王巡狩，诸侯共尊偃王。穆王闻之，令造父御，乘骠褭之马，日行千里，自还讨之。或云：命楚王帅师伐之。偃王乃于此处立城以终。 《史记·秦本纪》《索隐》 

 长山 山高五十余丈，其顶平博。有石室，可坐百人。 《嘉泰会稽志》九 

铜牛铁冶，越王铸剑之所。以铜滓，不生草木。 《嘉泰会稽志》十八引《会稽志》 

 诸暨西北百里有许公岩 晋时高阳许询，字玄度，与沙门支道林为友。每相从历览山水，至此，乃栖焉。晋辟度为司徒椽，征不就。后诣建业，见者倾都。刘恢为丹阳尹，有名当世。日数造之。叹曰：今见许公，使我遂为轻薄京尹。于郡立斋以处之。至于梁代，此屋犹在。许掾既反，刘尹尝至其斋曰：清风朗月，何尝不恒思玄度矣！ 释道宣《三宝感通录》一引《地志》 

 句章东三百余里鄮县古城灵塔 阿育王造八千四千塔，此其一也。宋会稽内史孟修理之。山有石坎，方可三尺，水味清淳，东温夏冷。 《三宝感通录》一引《地志》 

上虞县东南，有冢二十余坟。宋元嘉之初，湖水坏其大冢。初坏一冢，砖题文曰：居在本土厥姓黄，卜葬于此大富强。易卦吉，龟卦凶。数砖置县楼下池中。录之，怅然而已！ 《御览》五百五十九引《会稽郡十城地志》