---
---
---
title: 贺氏会稽先贤像赞
---



像赞序

《隋书·经籍志》：《会稽先贤像赞》五卷，《旧唐书·经籍志》作四卷，贺氏撰。《新唐书·艺文志》云，《会稽先贤像传赞》四卷。其书当有传有赞，故《旧唐志》史录集录各著其目。又有《会稽太守像赞》二卷，亦贺氏撰。今悉不传。唯《北堂书钞》引《先贤像赞》二条，此后不复见有称引，知其零失久矣。辄复写所存传文为一卷。赞并亡。贺氏之名亦无考。

会稽先贤像赞一卷贺氏撰

董昆

董昆，字文通 《书钞》三十四引云：字文子 ，余姚人也。清约守贫，并日而炊，茹菜不厌。郡守第五府君，嘉其令名，署上计吏，举察孝廉，为天下之最。经史德行，称第一也。 《书钞》七十九又三十八 

綦母俊

綦母俊为交州刺史，诏赐高山冠 已上亦见《御览》六百八十五，俊作文后 ，绛三匹。拥节受决，临难受命，立功讨灭 当作讨贼 ，以报上心。 《书钞》七十二