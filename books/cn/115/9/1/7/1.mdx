---
---
---
title: 自然好学论张叔辽作
---



附  此四字原钞灭尽。今从旧校。各本张辽叔在自字上。无作字 

夫喜、怒、哀、乐、爱、恶、欲、惧，人情 黄本字无 之有也。得意则喜，见犯则怒，乖离则哀，听和则乐，生育则爱，违好则恶，饥则欲

食，逼则恐 各本作欲 惧。凡此八者，不教而能；若论所云，即自然也。

腥臊未化，饮血茹毛，以充其虚；食之始也。加 各本讹茹 之火齐，糁以兰橘；虽所未尝，尝必美之；适于口也。蒉桴土鼓，抚腹而吟；足之蹈之，以娱其喜；乐之质也。加之管弦，杂以羽毛；虽所未听，察之必乐；当其心也。民生也直，聚而勿教，肆心触意，八情必发。喜必欲与，怒必欲罚，无爪牙以奋其威，无爵赏以称其惠。爱无以奉，恶不能

去。有言之且 四字疑当为古言云三字。且即下苴之坏字。旧校及各本作曰，非 ，苴竹

菅蒯，所以表哀。沟池阻崄 各本二字到 ，所以宽惧，弦木剡金，所以解愤。丰财殖货，所以施与。苟有肺肠，谁不欣然貌悦心释哉？尚何假于食胆蜚，而嗜昌蒲葅也？且昼坐夜寝，明作暗息；天道之常，人所服

习。在于幽室之中，睹烝烛之光；虽不教告，亦皦 各本作皎 然喜于所见

也。不以尚 各本作向非 有白日，与比朱门，旦则复晓，不揭 字从旧校。各本

同 此明而减其欢也。况以长夜之冥，得照太阳，情变郁陶，而发其蒙也。故以为难事以末来，而情以本应。即使六艺纷华，名利杂诡，计而

后 原讹杂。旧校及各本作复。亦非。今据后文改正 学，亦无损于有自然之好也。