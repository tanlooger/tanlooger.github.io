---
---
---
title: 五言诗三首
---



各本无此三篇。旧校亦乙去 

人生譬朝露，世变多百罗。苟必有终极，彭聃不足多。仁义浇淳朴，前识丧道华。留弱丧自然，天真难可和。郢人审匠石，钟子识伯牙；真人不屡存，高唱谁当和？

修夜家 疑当作寂，由家而误 无为，独步光庭侧。仰首看天衢，流光曜八极。抚心悼季世，遥念大道逼。飘飘当路士，悠悠进自棘。得失自己

来，荣辱相蚕食。朱紫虽 疑当作杂 玄黄，太素贵无色。渊淡体至道，色 

案：当误 化同消息。

俗人不可亲，松乔是可邻。何为秽浊间，动摇增垢尘？慷慨之远游，整驾俟良辰。轻举翔区外，濯翼扶桑津。徘徊戏灵岳，弹琴咏泰真。沧水澡五藏，变化忽若神。恒娥进妙药，毛羽翕光新。一纵发开

阳，俯视当路人。哀哉世间人 疑当作人间世 ，何足久托身！