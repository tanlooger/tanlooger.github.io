---
---
---
title: 陈本纪下
---

高宗孝宣皇帝讳顼，字绍世，小字师利，始兴昭烈王第二子也。梁中大通二年七月辛酉生，有赤光满室。少宽容，多智略。及长，美容仪，身长八尺三寸，垂手过膝，有勇力，善骑射。武帝平侯景，镇京口，梁元帝征武帝子侄入侍，武帝遣帝赴江陵。累官爲中书侍郎。时有军主李总与帝有旧，每同游处，帝尝夜被酒，张灯而寐，总适出，寻反，乃见帝是大龙，便惊走他室。魏平江陵，迁于长安。帝貌若不慧，魏将杨忠门客张子煦见而奇之，曰：“此人虎头，当大贵也。”

永定元年，遥袭封始兴郡王。文帝嗣位，改封安成王。天嘉三年，自周还，授侍中、中书监、中卫将军，置佐史。历位司空、尚书令。废帝即位，拜司徒、录尚书、都督中外诸军事。光大二年正月，进位太傅，领司徒，加殊礼，剑履上殿。十一月甲寅，慈训太后黜废帝爲临海王，以帝入缵皇统。

是月，齐武成帝殂。

太建元年春正月甲午，皇帝即位于太极前殿，大赦，改元。文武赐位一阶，孝悌力田及爲父后者，赐爵一级，鳏寡不能自存者，人赐谷五斛。复太皇太后尊号曰皇太后。立妃柳氏爲皇后，世子叔宝爲皇太子。封皇子江州刺史康乐侯叔陵爲始兴王，奉昭烈王祀。乙未，谒太庙。丁酉，分命大使，观省四方风俗。以尚书仆射沈钦爲左仆射，度支尚书王劢爲右仆射。辛丑，祀南郊。壬寅，封皇子建安侯叔英爲豫章王，丰城侯叔坚爲长沙王。

二月乙亥，耕藉田。

夏五月甲午，齐人来聘。丁巳，以吏部尚书徐陵爲尚书右仆射。秋七月辛卯，皇太子纳妃沈氏，王公以下赐帛各有差。

冬十月，新除左卫将军欧阳纥据广州反。辛未，遣开府仪同三司章昭达讨之。

二年春二月癸未，章昭达禽欧阳纥送都，斩于建康市，广州平。三月丙申，皇太后崩。丙午，曲赦广、衡二州。丁未，大赦。又诏自讨周迪、华皎以来，兵所有死亡者，并令收敛，并给棺槥，送还本乡。

夏四月乙卯，临海王伯宗薨。戊寅，皇太后祔葬于万安陵。五月壬午，齐人来吊。

六月戊子，新罗国遣使朝贡。辛卯，大雨雹。乙巳，分遣大使巡州郡，省冤屈。

冬十一月辛酉，高丽国遣使朝贡。

十二月癸巳，雷。

三年春正月癸丑，以尚书右仆射徐陵爲尚书仆射。辛酉，祀南郊。

二月辛巳，祀明堂。丁酉，耕藉田。

三月丁丑，大赦。

夏四月壬辰，齐人来聘。

五月辛亥，高丽、新罗、丹丹、天竺、盘盘等国并遣使朝贡。

六月丁亥，江阴王萧季卿以罪免。甲辰，封东中郎长沙王府谘议参军萧彜爲江阴王。

冬十月乙酉，周人来聘。

十二月壬辰，司空章昭达薨。

四年春正月丙午，以尚书仆射徐陵爲左仆射，中书监王劢爲右仆射。

二月乙酉，立皇子叔卿爲建安王。

三月乙丑，扶南、林邑国并遣使朝贡。

夏五月癸卯，尚书右仆射王劢卒。

是月周人诛冢宰宇文护。

秋八月辛未，周人来聘。

九月庚子朔，日有蚀之。辛亥，大赦。丙寅，以故太尉徐度，仪同三司杜棱、程灵洗配食武帝庙庭；故司空章昭达配食文帝庙庭。

冬十一月己亥，地震。

是岁，周建德元年。

五年春正月癸酉，以吏部尚书沈君理爲尚书右仆射，领吏部。辛巳，祀南郊。

二月辛丑，祀明堂。乙卯夜，有白气如虹，自北方贯北斗紫宫。三月壬午，以开府仪同三司吴明彻都督征讨诸军事，略地北边。丙戌，西衡州献马生角。己丑，皇孙胤生，内外文武赐帛各有差，爲父后者赐爵一级。

夏六月癸亥，周人来聘。

秋九月癸未，尚书右仆射沈君理卒。壬辰晦，夜明。

冬十月己亥，以特进周弘正爲尚书右仆射。乙巳，吴明彻克寿阳城，斩王琳，传首建邺，枭于朱雀航。

十二月壬辰，诏熊昙朗、留异、陈宝应、周迪、邓绪等及王琳首并还亲属，以弘广宥。乙巳，立皇子叔明爲宜都王，叔献爲河东王。

是岁，诸军略地，所在克捷。

六年春正月壬戌，赦江右淮北诸州。甲申，周人来聘。高丽国遣使朝贡。

二月壬辰朔，日有蚀之。辛亥，耕藉田。

夏四月庚子，彗星见。

六月壬辰，尚书右仆射周弘正卒。

冬十一月乙亥，诏北边行军之所，并给复十年。

十二月戊戌，以吏部尚书王玚爲尚书右仆射。

七年春正月辛未，祀南郊。

三月辛未，诏豫、二兖、谯、徐、合、霍、南司、定九州及南豫、江、郢所部在江北诸郡，置云旗义士，往大军及诸镇备防。夏四月丙戌，有星孛于大角。庚寅，监豫州陈桃根献青牛，诏以还百姓。乙未，桃根又上织成罗纹锦被表各二，诏于云龙门外焚之。壬子，郢州献瑞锺六。

六月丙戌，诏爲北行将士死王事者，克日举哀。壬辰，以尚书右仆射王玚爲尚书仆射。己酉，改作云龙、神兽门。

秋八月癸卯，周人来聘。

闰九月壬辰，都督吴明彻大破齐军于吕梁。是月，甘露频降乐游苑。丁未，舆驾幸苑采甘露，宴群臣，诏于苑龙舟山立甘露亭。

冬十月己巳，立皇子叔齐爲新蔡王，叔文爲晋熙王。

十二月壬戌，以尚书仆射王玚爲左仆射，太子詹事陆缮爲右仆射。甲子，南康郡献瑞锺一。

八年春二月壬申，以开府仪同三司吴明彻爲司空。

夏五月庚寅，尚书左仆射王玚卒。

六月甲寅，以尚书右仆射陆缮爲左仆射，新除晋陵太守王克爲右仆射。

秋九月戊戌，立皇子叔彪爲淮南王。

九年春正月乙亥，齐主传位于其太子恒，自号太上皇。

是月，周灭齐。

二月壬子，耕藉田。

秋七月己卯，百济国遣使朝贡。庚辰，大雨，震万安陵华表。己丑，震慧日寺刹及瓦官寺重门，一女子震死。

冬十月戊午，司空吴明彻破周将梁士彦于吕梁。

十二月戊申，东宫成，皇太子移于新宫。

十年春二月甲子，周军救梁士彦，大败司空吴明彻于吕梁，及将卒皆见囚俘不反。

三月辛未，震武库。丙子，分命衆军以备周。乙酉，大赦。

夏四月庚戌，诏絓在军者，并赐爵二级。又诏御府堂署所营造，礼乐仪服军器之外，悉皆停息。掖庭常供，王侯妃主诸有奉恤者，并各量减。庚申，大雨雹。

六月丁酉，周武帝崩。

闰六月丁卯，大雨，震大皇寺刹、庄严寺露盘、重阳阁东楼、千秋门内槐树及鸿胪府门。

秋七月戊戌，新罗国遣使朝贡。

八月戊寅，陨霜杀稻菽。

九月乙巳，立方明坛于娄湖。戊申，以扬州刺史始兴王叔陵兼王官伯，临盟。甲寅，幸娄湖，临誓衆。乙卯，分遣大使以盟誓班下四方，以上下相警。

冬十月戊子，以尚书左仆射陆缮爲尚书仆射。

十二月乙亥，合州庐江蛮田伯兴出寇枞阳，刺史鲁广达讨平之。是岁，周宣政元年。

十一年春正月丁酉，南兖州言龙见。

二月癸亥，耕藉田。

秋七月辛卯，初用大货六铢钱。

八月丁卯，幸大壮观阅武。

冬十月甲戌，以尚书仆射陆缮爲尚书左仆射，以祠部尚书晋安王伯恭爲右仆射。十一月辛卯，大赦。戊戌，周将梁士彦围寿阳，克之。辛亥，又克霍州。癸丑，以扬州刺史始兴王叔陵爲大都督，总督水步衆军。

十二月乙丑，南、北兖、晋三州及盱眙、山阳、阳平、马头、秦、历阳、沛、北谯、南梁等九郡民并自拔向建邺。周又克谯、北徐二州。自是淮南之地，尽归于周矣。己巳，诏非军国所须，多所减损，归于俭约。

是岁，周宣帝大象元年。

十二年夏四月癸亥，尚书左仆射陆缮卒。己卯，大雩。壬午，雨。

五月癸巳，以尚书右仆射晋安王伯恭爲尚书仆射。己酉，周宣帝崩。

六月壬戌，大风，吹坏臯门中闼。

秋八月己未，周郧州总管司马消难以所统九州八镇之地来降。诏因以消难爲大都督，加司空，封随郡公。庚申，诏镇西将军樊毅进督沔、汉诸军事。遣南豫州刺史任忠率衆趋历阳，超武将军陈慧纪爲前军都督，趋南兖州。戊辰，以司空司马消难爲大都督水陆诸军事。庚午，通直散骑常侍淳于陵克临江郡。癸酉，智武将军鲁广达克郭默城。甲戌，大雨霖。丙子，淳于陵克佑州城。

九月癸未，周临江太守刘显光率衆来降。是夜，天东南有声，如风水相激，三夜乃止。丁亥，周将王延贵率衆援历阳，任忠击破之，禽延贵等。己酉，周广陵义军主曹药率衆来降。

冬十月癸丑，大雨，震电。

十二月庚辰，南徐州刺史河东王叔献薨。

十三年春正月壬午，以中权将军、护军将军鄱阳王伯山即本号开府仪同三司。以尚书仆射晋安王伯恭爲左仆射，吏部尚书袁宪爲右仆射。

二月乙亥，耕藉田。

秋九月癸亥夜，大风从西北来，发屋拔树，大雨雹。

冬十月壬寅，丹丹国遣使朝贡。

十二月辛巳，彗星见西南。

是岁，周静帝大定元年，逊位于隋文帝，改元开皇元年。

十四年春正月己酉，上弗豫。甲寅，崩于宣福殿，时年五十三。遗诏：“凡厥终制，事从省约，金银之饰，不以入圹，明器皆用瓦。以日易月及公除之制，悉依旧准。在位百司，三日一临。四方州镇，五等诸侯，各守所职，并停奔赴。”二月辛卯，群臣上谥曰孝宣皇帝，庙号高宗。癸巳，葬显宁陵。帝之在田，本有恢弘之度，及居尊位，实允天人之属。于时国步初弭，创痍未复，淮南之地，并入于齐。帝志复旧境，意反侵地，强弱之形，理则县绝，犯斯不韪，适足爲禽。及周兵灭齐，乘胜而举，略地还至江际，自此惧矣。既而修饰都城，爲扞御之备，获铭云：“二百年后，当有痴人修破吾城者。”时莫测所从云。

后主讳叔宝，字元秀，小字黄奴，宣帝嫡长子也。梁承圣二年十一月戊寅，生于江陵。明年，魏平江陵，宣帝迁于长安，留后主于穰城。天嘉三年，归建邺，立爲安成王世子。光大二年，累迁侍中。

太建元年正月甲午，立爲皇太子。十四年正月甲寅，宣帝崩。乙卯，始兴王叔陵构逆伏诛。丁巳，太子即皇帝位于太极前殿，大赦，在位文武及孝悌力田爲父后者，并赐爵一级，孤老鳏寡不能自存者，赐谷人五斛、帛二匹。癸亥，以侍中、丹阳尹、长沙王叔坚爲骠骑将军、开府仪同三司、扬州刺史。乙丑，尊皇后爲皇太后。丁卯，立皇弟叔重爲始兴王，奉昭烈王祀。己巳，立妃沈氏爲皇后。辛未，立皇弟叔俨爲寻阳王，叔慎爲岳阳王，叔达爲义阳王，叔熊爲巴山王，叔虞爲武昌王。甲戌，设无碍大会于太极前殿。

三月癸亥，诏内外衆官九品以上，各荐一人。又诏求忠谠，无所隐讳。己巳，以新除翊左将军永阳王伯智爲尚书仆射。

夏四月丙申，立皇子永康公胤爲皇太子，赐天下爲父后者爵一级，王公以下赉帛各有差。庚子，诏：“镂金银薄、庶物化生、土木人、彩华之属，及布帛短狭轻疏者，并伤财废业，尤成蠹患。又僧尼道士，挟邪左道，不依经律，人间淫祀祅书诸珍怪事，详爲条制，并皆禁绝。”

秋七月辛未，大赦。是月，自建邺至荆州，江水色赤如血。

八月癸未，天有声如风水相激。乙酉夜，又如之。

九月丙午，设无碍大会于太极前殿，舍身及乘舆御服，大赦。辛亥夜，天东北有声如虫飞，渐移西北。丙寅，以骠骑将军、开府仪同三司、扬州刺史长沙王叔坚爲司空，征南将军、江州刺史豫章王叔英即本号开府仪同三司。至德元年春正月壬寅，大赦，改元。以征南将军、江州刺史豫章王叔英爲中卫大将军；以司空、骠骑将军、开府仪同三司、扬州刺史长沙王叔坚爲江州刺史；征东将军、开府仪同三司、东扬州刺史司马消难进号车骑将军。癸卯，立皇子深爲始安王。秋八月丁卯，以骠骑将军、开府仪同三司长沙王叔坚爲司空。

九月丁巳，天东南有声如虫飞。

冬十一月丁酉，立皇弟叔平爲湘东王，叔敖爲临贺王，叔宣爲阳山王，叔穆爲西阳王，叔俭爲南安王，叔澄爲南郡王，叔兴爲沅陵王，叔韶爲岳山王，叔纯爲新兴王。

十二月丙辰，头和国遣使朝贡。司空、长沙王叔坚有罪免。戊午夜，天开，自西北至东南，其内有青黄杂色，隆隆若雷声。

二年春正月丁卯，分遣大使，巡省风俗。癸巳，大赦。

夏五月戊子，以吏部尚书江总爲尚书仆射。

秋七月壬午，皇太子加元服，在位文武赐帛各有差。孝悌力田爲父后者，赐爵一级；鳏寡癃老不能自存者，人谷五斛。

冬十一月丙寅，大赦。是月，盘盘、百济国并遣使朝贡。

三年春正月戊午朔，日有蚀之。庚午，镇左将军长沙王叔坚即本号开府仪同三司。

三月辛酉，前丰州刺史章大宝举兵反。

夏四月庚戌，丰州义军主陈景详斩大宝，传首建邺。

冬十月己丑，丹丹国遣使朝贡。

十一月己未，诏修复仲尼庙。辛巳，幸长干寺，大赦。

十二月癸卯，高丽国遣使朝贡。

是岁，梁明帝殂。

四年春正月甲寅，诏王公以下各荐所知，无隔舆皁。二月丙申，立皇弟叔谟爲巴东王，叔显爲临江王，叔坦爲新会王，叔隆爲新甯王。

夏五月丁巳，立皇子庄爲会稽王。

秋九月甲午，幸玄武湖，肄舻舰阅武。丁未，百济国遣使朝贡。

冬十月癸亥，以尚书仆射江总爲尚书令，吏部尚书谢侑爲尚书仆射。

十一月己卯，大赦。祯明元年春正月戊寅，大赦，改元。乙未，地震。秋九月庚寅，梁太傅安平王萧岩、荆州刺史萧瓛，遣其都官尚书沈君公诣荆州刺史陈慧纪请降。辛卯，岩等帅其文武官男女济江。甲午，大赦。

冬十一月丙子，以萧岩爲平东将军、开府仪同三司、东扬州刺史。丁亥，以骠骑大将军、开府仪同三司豫章王叔英爲兼司徒。

十二月丙辰，以前镇卫大将军、开府仪同三司、东扬州刺史鄱阳王伯山爲镇卫大将军、开府仪同三司。

二年春正月辛巳，立皇子恮爲东阳王，恬爲钱唐王。

夏四月戊申，有群鼠无数，自蔡洲岸入石头，渡淮至于青塘两岸，数日自死，随流出江。是月，郢州南浦水黑如墨。

五月甲午，东冶铸铁，有物赤色，大如数升，自天坠镕所，有声隆隆如雷，铁飞出墙外，烧人家。

六月戊戌，扶南国遣使朝贡。庚子，废皇太子胤爲吴兴王，立扬州刺史始安王深爲皇太子。辛丑，以太子詹事袁宪爲尚书仆射。丁巳，大风自西北激涛水入石头城，淮渚暴溢，漂没舟乘。

冬十月己亥，立皇子藩爲吴王。己酉，幸莫府山，大校猎。

十一月丁卯，诏克日于大政殿讯狱。丙子，立皇弟叔荣爲新昌王，叔匡爲太原王。

初隋文帝受周禅，甚敦邻好，宣帝尚不禁侵掠。太建末，隋兵大举，闻宣帝崩，乃命班师，遣使赴吊，修敌国之礼，书称姓名顿首。而后主益骄，书末云：“想彼统内如宜，此宇宙清泰。”隋文帝不说，以示朝臣。清河公杨素以爲主辱，再拜请罪，及襄邑公贺若弼并奋求致讨。后副使袁彦聘隋，窃图隋文帝状以归，后主见之，大骇曰：“吾不欲见此人。”每遣间谍，隋文帝皆给衣马，礼遣以归。

后主愈骄，不虞外难，荒于酒色，不恤政事，左右嬖佞珥貂者五十人，妇人美貌丽服巧态以从者千馀人。常使张贵妃、孔贵人等八人夹坐，江总、孔范等十人预宴，号曰“狎客”。先令八妇人襞采笺，制五言诗，十客一时继和，迟则罚酒。君臣酣饮，从夕达旦，以此爲常。而盛修宫室，无时休止。税江税市，征取百端。刑罚酷滥，牢狱常满。

覆舟山及蒋山柏林，冬月常多采醴，后主以爲甘露之瑞。前后灾异甚多。有神自称老子，游于都下，与人对语而不见形，言吉凶多验，得酒辄釂之，经三四年乃去。船下有声云“明年乱”。视之，得婴儿长三尺而无头。蒋山衆鸟鼓两翼以拊膺，曰“奈何帝！奈何帝！”又建邺城无故自坏。青龙出建阳门，井涌雾，赤地生黑白毛，大风拔朱雀门，临平湖草旧塞，忽然自通。后主又梦黄衣人围城，乃尽去绕城橘树。又见大蛇中分，首尾各走。夜中索饮，忽变爲血。有血沾阶至于坐床头而火起。有狐入其床下，捕之不见。以爲祅，乃自卖于佛寺爲奴以禳之。于郭内大皇佛寺起七层塔，未毕，火从中起，飞至石头，烧死者甚衆。又采木湘州，拟造正寝，筏至牛渚矶，尽没水中，既而渔人见筏浮于海上。起齐云观，国人歌曰：“齐云观，寇来无际畔。”始北齐末，诸省官人多称省主，未几而灭。至是举朝亦有此称，识者以爲省主，主将见省之兆。

隋文帝谓仆射高熲曰：“我爲百姓父母，岂可限一衣带水不拯之乎？”命大作战船。人请密之，隋文帝曰：“吾将显行天诛，何密之有！使投柿于江，若彼能改，吾又何求。”及纳梁萧瓛、萧岩，隋文愈忿，以晋王广爲元帅，督八十总管致讨。乃送玺书，暴后主二十恶。又散写诏书，书三十万纸，遍喻江外。

诸军既下，江滨镇戍相继奏闻。新除湘州刺史施文庆、中书舍人沈客卿掌机密，并抑而不言。

初萧岩、萧瓛之至也，德教学士沈君道梦殿前长人，朱衣武冠，头出栏上，攘臂怒曰：“那忽受叛萧误人事。”后主闻之，忌二萧，故远散其衆，以岩爲东扬州刺史，瓛爲吴州刺史。使领军任忠出守吴兴郡，以襟带二州。使南平王嶷镇江州，永嘉王彦镇南徐州。寻召二王赴期明年元会，命缘江诸防船舰，悉从二王还都爲威势，以示梁人之来者，由是江中无一斗船。上流诸州兵，皆阻杨素军不得至。都下甲士尚十余万人。及闻隋军临江，后主曰：“王气在此，齐兵三度来，周兵再度至，无不摧没。虏今来者必自败。”孔范亦言无渡江理。但奏伎纵酒，作诗不辍。

三年春正月乙丑朔，朝会，大雾四塞，入人鼻皆辛酸。后主昏睡，至晡时乃罢。是日，隋将贺若弼自北道广陵济，韩擒趋横江济，分兵晨袭采石，取之。进拔姑孰，次于新林。时弼攻下京口，缘江诸戍望风尽走，弼分兵断曲阿之冲而入。丙寅，采石戍主徐子建至告变。戊辰，乃下诏曰：“犬羊陵纵，侵窃郊畿，蜂虿有毒，宜时扫定，朕当亲御六师，廓清八表，内外并可戒严。”于是以萧摩诃爲皇畿大都督，樊猛爲上流大都督，樊毅爲下流大都督，司马消难、施文庆并爲大监军，重立赏格，分兵镇守要害，僧尼道士尽皆执役。

庚午，贺若弼攻陷南徐州。辛未，韩擒又陷南豫州。隋军南北道并进。辛巳，贺若弼进军锺山，顿白土冈之东南，衆军败绩。弼乘胜进军宫城，烧北掖门。是时，韩擒率衆自新林至石子冈，镇东大将军任忠出降擒，仍引擒经朱雀航趣宫城，自南掖门入。城内文武百司皆遁出，唯尚书仆射袁宪、后合舍人夏侯公韵侍侧。宪劝端坐殿上，正色以待之。后主曰：“锋刃之下，未可及当，吾自有计。”乃逃于井。二人苦谏不从，以身蔽井，后主与争久之方得入。沈后居处如常。太子深年十五，闭合而坐，舍人孔伯鱼侍焉。戍士叩合而入，深安坐劳之曰：“戎旅在涂，不至劳也。”既而军人窥井而呼之，后主不应。欲下石，乃闻叫声。以绳引之，惊其太重，及出，乃与张贵妃、孔贵人三人同乘而上。隋文帝闻之大惊。开府鲍宏曰：“东井上于天文爲秦，今王都所在，投井其天意邪。”先是江东谣多唱王献之桃叶辞，云：“桃叶复桃叶，度江不用烜，但度无所苦，我自接迎汝。”及晋王广军于六合镇，其山名桃叶，果乘陈船而度。丙戌，晋王广入据台城，送后主于东宫。

三月己巳，后主与王公百司，同发自建邺，之长安。隋文帝权分京城人宅以俟，内外修整，遣使迎劳之，陈人讴咏，忘其亡焉。使还奏言：“自后主以下，大小在路，五百里累累不绝。”隋文帝嗟叹曰：“一至于此。”及至京师，列陈之舆服器物于庭，引后主于前，及前后二太子、诸父诸弟衆子之爲王者，凡二十八人；司空司马消难、尚书令江总、仆射袁宪、骠骑萧摩诃、护军樊毅、中领军鲁广达、镇军将军任忠、吏部尚书姚察、侍中中书令蔡征、左卫将军樊猛，自尚书郎以上二百余人，文帝使纳言宣诏劳之。次使内史令宣诏让后主，后主伏地屏息不能对，乃见宥。隋文帝诏陈武、文、宣三帝陵，总给五户分守之。

初，武帝始即位，其夜奉朝请史普直宿省，梦有人自天而下，导从数十，至太极殿前，北面执玉策金字曰：“陈氏五帝三十二年。”及后主在东宫时，有妇人突入，唱曰“毕国主”。有鸟一足，集其殿庭，以嘴画地成文，曰：“独足上高台，盛草变爲灰，欲知我家处，朱门当水开。”解者以爲独足盖指后主独行无衆，盛草言荒秽，隋承火运，草得火而灰。及至京师，与其家属馆于都水台，所谓上高台当水也。其言皆验。或言后主名叔宝，反语爲“少福”，亦败亡之征云。

既见宥，隋文帝给赐甚厚，数得引见，班同三品。每预宴，恐致伤心，爲不奏吴音。后监守者奏言：“叔宝云，‘既无秩位，每预朝集，愿得一官号’。”隋文帝曰：“叔宝全无心肝。”监者又言：“叔宝常耽醉，罕有醒时。”隋文帝使节其酒，既而曰：“任其性；不尔，何以过日。”未几，帝又问监者叔宝所嗜。对曰：“嗜驴肉。”问饮酒多少？对曰：“与其子弟日饮一石。”隋文帝大惊。及从东巡，登芒山，侍饮，赋诗曰：“日月光天德，山川壮帝居，太平无以报，愿上东封书。”并表请封禅，隋文帝优诏谦让不许。后从至仁寿宫，常侍宴，及出，隋文帝目之曰：“此败岂不由酒；将作诗功夫，何如思安时事。当贺若弼度京口，彼人密啓告急，叔宝爲饮酒，遂不省之。高熲至日，犹见啓在床下，未开封。此亦是可笑，盖天亡也。昔苻氏所征得国，皆荣贵其主。苟欲求名，不知违天命，与之官，乃违天也。”

隋文帝以陈氏子弟既多，恐京下爲过，皆分置诸州县，每岁赐以衣服以安全之。

后主以隋仁寿四年十一月壬子，终于洛阳，时年五十二。赠大将军，封长城县公，谥曰炀。葬河南洛阳之芒山。

论曰：陈宣帝器度弘厚，有人君之量。文帝知冢嗣仁弱，早存太伯之心，及乎弗悆，咸已委托矣。至于缵业之后，拓土开疆，盖德不逮文，智不及武，志大不已，晚致吕梁之败，江左日蹙，抑此之由也。后主因削弱之余，锺灭亡之运，刑政不树，加以荒淫。夫以三代之隆，历世数十，及其亡也，皆败于妇人。况以区区之陈，外邻明德，覆车之迹，尚且追踪叔季，其获支数年，亦爲幸也。虽忠义感慨，致恸井隅，何救麦秀之深悲，适足取笑乎千祀。嗟乎！始梁末童谣云：“可怜巴马子，一日行千里。不见马上郎，但见黄尘起。黄尘汙人衣，皁荚相料理。”及僧辩灭，群臣以谣言奏闻，曰：僧辩本乘巴马以击侯景，马上郎，王字也，尘谓陈也；而不解皁荚之谓。既而陈灭于隋，说者以爲江东谓羖羊角爲皁荚，隋氏姓杨，杨，羊也，言终灭于隋。然则兴亡之兆，盖有数云。

关键词：南史,本纪

解释翻译[挑错/完善]

陈高宗孝宣皇帝名叫陈顼，字叫绍世，小字叫师利，是始兴昭烈王的第二个儿子。梁朝的中大通二年(530)七月辛酉日生，当时有红光满室。少年的时候性格宽容，多智慧谋略。长大以后，容貌俊美，身高八尺三寸，垂手过膝，勇猛有力，善于骑射。武帝平定侯景，镇守京口，梁元帝征调武帝的子侄入朝服务，武帝派文帝前往江陵。逐步升迁为中书侍郎。当时有一个军队主将李总和宣帝有旧交，常常一同游玩相处，文帝曾经有一次夜里喝醉了酒，点着灯睡着了，李总正好出去，过了一会回来，却见宣帝是一条大龙，于是十分惊恐地逃到其他房子里去了。魏朝平灭了江陵，陈朝迁都到长安。文帝外貌好像不太聪慧，魏朝将领杨忠的门客张子煦见到后认为他十分奇特，说：“这人是个虎头，一定会成为大贵之人。”

永定元年(557)，在远方袭位受封为始兴郡王。文帝继承王位，改封他为安成王。天嘉三年(562)，从周朝归来，被任命为侍中、中书监、中卫将军，安置了下属官吏佐史。曾历任司空、尚书令。废帝即位后，被封为司徒、录尚书、都督中外诸军事。光大二年(568)正月，晋升职位为太傅，兼司徒，加封享受特殊礼遇，可以佩剑穿履朝见皇帝。十一月二十三日，慈训太后废黜废帝为临海王，让宣帝入宫继承皇帝世系。

本月，齐朝的武成帝去世。

太建元年(569)春季的正月初四，宣帝在太极前殿即位，实行大赦，改换年号。文武官员各赐官位一级，孝顺父兄、努力耕田以及做父亲较晚的，赐爵位一级，老而无妻、老而无夫不能自己生存的，每人赐谷五斛。恢复太皇太后的尊号仍为皇太后。立皇妃柳氏为皇后，世子陈叔宝为皇太子。封皇子江州刺史康乐侯陈叔陵为始兴王，敬奉祭祀昭烈王。初五，拜谒太庙。初七，分别任命大使观察了解四方风俗民情。封尚书仆射沈钦为左仆射、度支尚书王劢为右仆射。十一日，在南郊祭祀天地。十二日，封皇子建安侯陈叔英为豫章王、丰城侯陈叔坚为长沙王。

宣帝在未即帝位以前，本来具有非常宏大的气度，登基以后，确实担当起了上天和世人的托付。当时国家刚刚消除祸乱，创伤尚未恢复，淮南地区都入了齐朝。宣帝立志恢复旧时的边界，并且决心反攻北侵齐地，当时的强弱对比，显然十分悬殊，犯了这样的错误，自然就容易被敌方战胜。后来周兵灭了齐朝，乘胜发兵南下，侵占土地很快就到了长江沿岸，从此十分恐惧。随后就修整国都的城墙，作为防御的准备，由此获得的铭文中说：“二百年以后，应当会有痴人修整和破掉我的城池。”据说当时的人们都不知道他将如何对付。

后主名叫叔宝，字元秀，小字黄奴，是宣帝的嫡长子。梁朝承圣二年(553)十一月二十日，出生在江陵。第二年，魏朝平灭了江陵，宣帝迁都到长安，把后主留在穰城。天嘉三年(562)，回到建邺，立为安成王的世子。光大二年(568)，逐步升迁为侍中。

太建元年(569)正月初四，立为皇太子。十四年(582)正月初十，宣帝逝世。十一日，始兴王陈叔陵企图纂位，被杀死。十三日，太子在太极前殿即皇帝位，实行大赦，在位的文武官员以及孝顺友爱、努力耕田、做父亲较晚的人，都赐给爵位一级，孤老鳏寡不能独立生活的，每人赐谷五斛、帛二疋。十九日，以侍中、丹阳尹、长沙王陈叔坚为骠骑将军、开府仪同三司、扬州刺史。二十一日，尊皇后为皇太后。二十三日，立皇弟陈叔重为始兴王，祭祀昭烈王。二十五日，立妃子沈氏为皇后。二十七日，立皇弟陈叔俨为寻阳王，陈叔慎为岳阳王，陈叔达为义阳王，陈叔熊为巴山王，陈叔虞为武昌王。三十日，在太极前殿设立以布施为中心的佛家法会———无碍大会。

三月十九日，诏令朝内外众官员凡在九品以上的，各举荐一人。又下诏征求忠正言论，不要有什么隐瞒忌讳。十五日，以新任命的翊左将军永阳王陈伯智为尚书仆射。

夏季的四月二十三日，立皇子永康公陈胤为皇太子，赐天下做父亲较晚的人爵位一级，王公以下赏帛多少不等。二十七日，发出诏令说：“镂金银帘、婴儿蜡像、土木人、彩花之类，以及短窄轻稀的布帛，都是损伤财物毁坏生产的，尤其成为弊端。又僧尼道士，搞歪门邪道，不依照经典律条，社会上的胡乱祭祀、妖邪书籍等奇怪现象，都要详细制定条例，一概加以禁绝。”

秋季的七月二十九日，实行大赦。本月，从建邺到荆州，江水象血一样颜色赤红。

八月十二日，天空中有声音好像是风和水互相激荡。十四日，再次发生。

九月初五，在太极前殿设无碍大会，舍身苦行，不用车子和御服。实行大赦。初十夜，天空东北有像昆虫飞的声音，渐渐移向西北。二十五日，任命骠骑大将军、开府仪同三司、扬州刺史长沙王陈叔坚为司空，征南将军、江州刺史豫章王陈叔英在本官号上加封开府仪同三司。

至德元年(583)春季的正月初三，实行大赦，改换年号。任命征南将军、江州刺史豫章王陈叔英为中卫大将军；任命司空、骠骑将军、开府仪同三司、扬州刺史长沙王陈叔坚为江州刺史，征东将军、开府仪同三司、东扬州刺史司马消难晋升称号为车骑将军。初五，立皇子陈琛为始安王。

秋季的八月初一，任命骠骑将军、开府仪同三司长沙王陈叔坚为司空。

九月二十二日，天空的东南方有如同虫飞的声音。

冬季的十一月初三，立皇弟陈叔平为湘东王，陈叔敖为临贺王，陈叔宣为阳山王，陈叔穆为西阳王，陈叔俭为安南王，陈叔澄为南郡王，陈叔兴为沅陵王，陈叔韶为岳山王，陈叔纯为新兴王。

十二月二十三日，头和国派遣使者前来朝贡。司空、长沙王陈叔坚有罪而被免职。二十五日夜，天空裂开，自西北至东南，它的内部有青黄等各种颜色，隆隆地响，好像是雷声。

二年春季的正月初四，分别派遣大使，巡察社会风俗。三十日，实行大赦。

夏季的五月二十七日，任命吏部尚书江总为尚书仆射。

秋季的七月二十二日，皇太子加冠冕，在位的文武官员赐帛数量不等。孝顺友爱、努力耕田和为父较晚的，赐爵位一级；鳏寡病老不能自己生活的，每人赠谷五斛。

冬季的十一月初八，实行大赦。本月，盘盘、百济国都派遣使者前来朝贡。

三年春季的正月初一，发生日食。十三日，镇左将军长沙王陈叔坚依本官号加封开府仪同三司。

三月初五，前丰州刺史章大宝起兵反叛。

夏季的四月二十四日，丰州义军的军主陈景祥杀死章大宝，把人头传送到建邺。

冬季的十月初六，丹丹国派遣使者前来朝贡。

十一月初七，诏令修复孔子庙。二十九日，视察长干寺，实行大赦。

十二月二十一日，高丽国派遣使者前来朝贡。

本年，梁明帝逝世。

四年春季的正月初三，诏令王公以下官员各自举荐所了解的贤人，不计较身份的低微。

二月十五日，立皇弟陈叔谟为巴东王，陈叔显为临江王，陈叔坦为新会王，陈叔隆为新宁王。

夏季的五月初七，立皇子陈庄为会稽王。

秋季的九月十七日，驾临玄武湖，视察军舰检阅军队。三十日，百济国派遣使者前来朝贡。

冬季的十月十六日，任命尚书仆射江总为尚书令，吏部尚书谢亻由为尚书仆射。

十一月初三，实行大赦。

祯明元年(587)春季的正月初三，实行大赦，改换年号。二十日，发生地震。

秋季的九月十八日，梁朝的太傅安平王陈岩、荆州刺史萧王献，派遣他们的都官尚书沈君公到荆州刺史陈慧纪那里请求投降。十九日，萧岩等率领他们的文武官员和男女众人渡过长江。二十二日，实行大赦。

冬季的十一月初五，任命萧岩为平东将军、开府仪同三司、东扬州刺史。十六日，任命骠骑大将军、开府仪同三司豫章王陈叔英为兼司徒。

十二月十六日，任命前镇卫大将军、开府仪同三司、东扬州刺史鄱阳王陈伯山为镇卫大将军、开府仪同三司。

二年春季的正月十一日，立皇子陈籉为东阳王，陈恬为钱塘王。

夏季的四月初十，有一大群老鼠无数只，从蔡州的江岸进入石头城，渡过淮河到达青塘两岸，不几天自己死去，随着长江流水漂出长江。本月，郢州的南浦水黑得像墨一样。

五月二十六日，东冶铸造铁器，有一个赤色的东西，有几升大小，从天上落到了熔炉中，发出像雷一样的隆隆声，铁器又飞出墙外，烧了居民的宅院。

六月初一，扶南国派遣使者前来朝贡。初三，把皇太子陈胤废黜为吴兴王，立扬州刺史始安王陈琛为皇太子。初四，任命太子詹事袁宪为尚书仆射。二初十，大风从西北激起浪涛，水进入石头城，淮河暴涨，淹没了舟船。

冬季十月初三，立皇子陈藩为吴王。十三日，驾临莫府山，进行大型狩猎。

十一月初二，诏令限定日期在大政殿审理案件。十一日，立皇弟陈叔荣为新昌王，陈叔匡为太原王。

起初隋文帝受周朝的禅让，十分努力与邻邦修好，宣帝并不怎么防范侵掠。太建末年，隋兵大举行动，听说宣帝去世，便命令回军，派遣使者前往吊祭，用平等国家的礼节，书信称姓名顿首，而后主越发骄傲，在书信的末尾说：“想来你们那里统驭内部如果适当，这宇宙就会清静太平。”隋文帝很不高兴，把它拿给朝臣看。清河公杨素认为这是君主的耻辱，跪拜请罪，他和襄邑公贺若弼都奋力要求兴兵讨伐。后来副使袁彦到隋朝聘问，私下里把隋文帝的相貌画下来带回朝中，后主见了，大惊说：“我不愿意见到这个人。”每次陈朝派遣间谍，隋文帝都送给衣服马匹，以礼相待，打发他们返回。

后主更加骄傲了，不担心境外的患难，荒于酒色，不问政事，左右得到宠幸、带玉耳饰穿貂皮衣的小人有五十个，跟随身边的容貌美丽、衣服华艳、姿态巧媚的女子一千多人。经常让张贵妃、孔贵人等八人夹坐在两边，江总、孔范等十人一起宴饮，号称“狎客”。首先让八个妇人折叠彩纸，自己写一首五言诗，十个文人同时接续唱和，谁迟了就罚酒。君臣酣饮，从晚上直到早晨，以此作为常事。他还大修宫室，无休无止。在江面和市场上征税，名目百种，刑罚严酷繁多，牢狱经常塞满。

覆舟山和蒋山的柏树林，冬季常常有许多汁液泌出，后主认为是祥瑞的甘露。在这前后灾害很多。有个神人自称是老子，漫游京城，和人对面说话而不见身影，预言吉凶大多应验，得到酒就喝光，过了三四年才离去。有一只船的下面有声音说“明年乱”。仔细一看，有一个婴儿，身长三尺而没有头。蒋山的各种鸟扇动着两个翅膀来呼应，说“奈何帝！奈何帝”！又建邺城无故自己损坏。有青龙飞出建阳门，井中涌出雾气，干旱而不生五谷的地上生出黑白毛，大风吹毁了朱雀门，临平湖中的草原来阻塞，忽然自己畅通。后主又梦见有穿黄衣服的人围城，于是便全部除掉了环绕城市的橘树。又看见一条大蛇从中间分开，头尾各自行走。他在夜里要酒喝，忽然却变成了血。有血洒在台阶上，又弄到坐床的头上而起火。有狐狸钻入他的床下，去捉它却又看不见了。后主以为是反常的妖异，于是便自己卖身到佛寺中为奴来消灾。他在外城内大皇佛寺建了一座七层塔，还没有建成，火从里面烧起来，飞到石头城，烧死的人很多。又在湘州采伐木材，准备建造正寝，木筏行到牛渚矶，全部沉没在水中，不久一个渔夫看见木筏漂在海上。新盖起了一座齐云观，京城的人有歌谣说：“齐云观，寇来无际畔。”当初在北齐末年，各台省的长官多称为省主，不久就灭亡了。到现在整个朝廷也有这种说法，有识者认为省主，就是主将被省的征兆。

隋文帝对仆射高赹说：“我是百姓的父母，难道可以被一衣带水阻隔而不去拯救他们吗？”就命令大造战船。有人请求保守秘密，隋文帝说：“我将要公开按照天意进行讨伐，有什么秘密要保？让人把削下的木片投到江中，如果他们能改悔，我又有什么要求？”等到接受了萧王献、萧岩的投降，隋文帝越发愤怒，以晋王杨广为元帅，督统八十总管进行讨伐。派人送去了盖有玉玺的信，揭露后主的二十条罪恶。又散发诏书，写成三十万张，遍撒江外，让人们都知道。

各路军队沿江而下，江边镇守的军将相继奏知朝廷。新任命的湘州刺史施文庆、中书舍人沈客卿掌管机密，都把情报扣下而不上报。

起初萧岩、萧王献前来，德教学士沈君道梦见殿前有个高个子的人，红衣服武士冠，头露出栏杆上面，捋起袖子愤怒地说：“怎么忽然被叛徒萧氏误了大事！”后主听说后，很忌讳二萧，所以把他们的兵众远远地分散开，以萧岩为东扬州刺史，萧王献为吴州刺史。让领军任忠出京任吴兴郡太守，以便像襟带一样环绕二州。派南平王陈嶷镇守江州，永嘉王陈彦镇守南徐州。不久又召二王赶回来准备明年元旦皇帝朝见群臣的元会，命令沿江的各防御舰船，全部跟随二王回到京城来造成威势，用以显示给前来的梁人看，因此江中已经没有一只战船。上游各州的兵，都因为在阻止杨素的军队而不能到来。京城的带甲战士还有十余万人。等到听说隋军到了江中，后主说：“王气在此，齐兵三度来犯，周兵两次到达，无不被摧毁。敌人现在来侵，必然自遭失败。”孔范也说没有渡江的可能。只是继续观看伎人奏乐和纵情饮酒，共同作诗不停。

祯明三年春季的正月初一，举行朝会，大雾弥漫四方，进入人的鼻孔都感到酸辣。后主昏然睡去，到傍晚时候才醒。这一天，隋将贺若弼从北面的广陵渡江，韩擒虎前往横江渡江，分兵于清晨袭击采石，将它攻占。又进军占领姑熟，驻扎在新林。当时贺若弼攻下京口，沿江各个据点的守军全都望风逃走，贺若弼分兵截断曲阿的要冲而攻入。初二，采石的守军主将徐子建赶到，报告了情况的变化。初四，下诏书说：“鬼子猖狂，已侵占近郊，蜂蝎有毒，应及时扫除，朕一定要亲自率领六军，肃清八方敌寇，京城内外全部可以戒严。”于是任命萧摩诃为皇畿大都督，樊猛为上游大都督，樊毅为下游大都督，司马消难、施文庆都为大监军，重重地立下赏格，分兵镇守要害，僧尼道士全都参加服务。

初六，贺若弼攻陷南徐州。初七，韩擒虎又攻陷了南豫州。隋军南北道并进。十七日，贺若弼进军钟山，驻扎在白土冈的东南面，众军溃败。贺若弼乘胜进军宫城，火烧北掖门。这时候，韩擒虎率领军兵从新林到石子冈，镇东大将军任忠出城投降韩擒虎，又引导韩擒虎经过朱雀航奔向宫城，从南掖门进入。城内文武百官都逃出去了，只有尚书仆射袁宪、后阁舍人夏侯公韵在旁边侍候。袁宪劝他端坐在殿上，面色严肃地等待他们。后主说：“刀剑砍下来，来不及抵挡，我自有办法。”便逃到了井里。两人苦苦劝谏而不听从，就用身体把井挡住，后主与他们争了好久才得以进入。沈皇后的居住、举止和平时一样。太子陈琛年龄十五岁，关上门坐在里边，舍人孔伯鱼在旁边侍候。军士敲门闯入，陈琛安然坐在那里慰劳他们说：“军旅长在路途中，没有能够前去慰劳。”随后军人窥视井中而进行呼叫，后主不答应。后来要把石头投下去，才听到叫声。他们用绳子往上拉他，很惊奇他体重过大，等到出来一看，原来是与张贵妃、孔贵人三个人一同乘着绳子上来。隋文帝听说后非常吃惊。开府鲍宏说：“东井在天文上的分野是秦地，现在是京城所在的地方，投井大概是天意吧！”先前江东民谣经常唱王献之的《桃叶辞》，说：“桃叶复桃叶，渡江不用楫，但渡无所苦，我自迎接汝。”等到晋王杨广驻军在六合镇，那座山叫做桃叶，果然是乘坐着陈朝的船渡江的。二十二日，晋王杨广进入并占据台城，把后主送到了东宫。

三月初六，后主和王公百官，一同从建邺出发，前往长安。隋文帝临时分出京城居民的房舍来等候他们，内外修整，派遣使者迎接和慰劳他们，陈朝人讴歌咏叹，忘记了他们的亡国。使者回来上奏说：“从后主往下，大大小小走在路上，五百里绵绵不绝。”隋文帝叹息说：“竟然到了这种地步。”等到了京城，把陈朝的车服器物摆放在庭院中，引导后主走到前面，还有前后两个太子、各个叔伯兄弟儿子当中做王的，共二十八人；司空司马消难、尚书令江总、仆射袁宪、骠骑萧摩诃、护军樊毅、中领军鲁广达、镇军将军任忠、吏部尚书姚察、侍中中书令蔡征、左卫将军樊猛，自尚书郎以上二百多人，文帝让纳言宣读诏书慰劳他们。然后又让内史令宣读诏书指责后主，后主伏在地上屏住呼吸不能对答，才被宽免。隋文帝诏令陈朝的武、文、宣三个皇帝的陵墓，总共派给五户分别守护。

起初，武帝刚即位，当天夜里奉朝请史普在殿中值勤，梦见有人从天上下来，引导和随从的人有几十个，到了太极殿前面，面向北方拿着玉册金字说：“陈氏五个皇帝共三十二年。”后来后主在东宫的时候，有个妇女突然进来，唱道：“毕国主。”有一群鸟都是一只脚，聚集在他的大殿庭院中，用嘴划地成为文字，说：“独足上高台，盛草变为灰，欲知我家处，朱门当水开。”能解的人认为独足就是指后主独自行事没有群众，盛草是说荒芜，隋朝承的是火运，草得到火而变为灰，等到了京城，和他的家属在都水台建立馆舍，就是所谓上高台挡水了。那些话都应验了。还有人说后主名叫叔宝，反语为“少福”，也是败亡的征兆。

后主被宽免以后，隋文帝赐给的东西十分丰厚，多次得到引见，等级和三品官相同。常常参加宴会，恐怕会引起他的伤心，所以不奏吴地音乐。后来监管者上奏道：“陈叔宝说：‘现在没有官职级别，又常常参加朝廷的集会，所以希望得到一个官号。’”隋文帝说：“陈叔宝全无心肝。”监管者又说：“陈叔宝经常沉醉，很少有醒的时候。”隋文帝让人节制他的酒量，稍后又说：“随他的性子吧，不然，怎么过日子呢？”不久，文帝又问监管者陈叔宝嗜好什么东西。回答说：“爱吃驴肉。”问他饮酒多少，回答说：“和他的子弟每天饮一石。”隋文帝大惊。后来随从东巡，登芒山，陪同饮酒，并且赋诗说：“日月光天德，山川壮帝居，太平无以报，愿上东封书。”并且上表请求封禅，隋文帝宽厚地下诏谦让而不答应。后来跟随到了仁寿宫，常常陪从宴会，等他出去，隋文帝看着他说：“这样的失败还不是因为酒么，用那些作诗的功夫，何如考虑安定天下大事！当贺若弼渡过京口的时候，那边的人秘密写信告急，陈叔宝为了饮酒，便没有看它，高赹到的时候，还看见信放在床下边，没有打开信封。这也是可笑的，看来是天意要它灭亡的。从前苻氏征伐取得各个国家，都是让它的国主荣华富贵。如果想要求名，就不知道违背天命，给他官做，就是违背天命的。”

隋文帝因为陈氏的子弟太多，恐怕京城难以安排，都分别给安置在各个州县，每年赐给衣服以安抚和保全他们。

后主于隋朝的仁寿四年(604)十一月二十日，在洛阳去世，当时年龄五十二岁。追赠为大将军，封为长城县公，谥号叫作炀。葬在河南洛阳的芒山。

上一篇：本纪·卷九

下一篇：列传·卷十一

全   文：南史

