---
---
---
title: 刘瓛明僧绍庾易刘虬
---

瓛笃志好学，博通训义。年五岁，闻舅孔熙先读管宁传，欣然欲读，舅更爲说之，精意听受，曰：“此可及也。”宋大明四年，举秀才，兄璲亦有名，先应州举，至是别驾东海王元曾与瓛父惠书曰：“比岁贤子充秀，州闾可谓得人。”

除奉朝请不就，兄弟三人共处蓬室一间，爲风所倒，无以葺之。怡然自乐，习业不废。聚徒教授，常有数十。丹阳尹袁粲于后堂夜集，闻而请之，指听事前古柳树谓瓛曰：“人谓此是刘尹时树，每想高风；今复见卿清德，可谓不衰矣。”荐爲秘书郎，不见用。

后拜安成王抚军行参军，公事免。瓛素无宦情，自此不复仕。袁粲诛，瓛微服往哭，并致赙助。

齐高帝践阼，召瓛入华林园谈语，问以政道。答曰：“政在孝经。宋氏所以亡，陛下所以得之是也。”帝咨嗟曰：“儒者之言，可宝万世。”又谓瓛曰：“吾应天革命，物议以爲何如？”瓛曰：“陛下戒前轨之失，加之以宽厚，虽危可安；若循其覆辙，虽安必危。”及出，帝谓司徒褚彦回曰：“方直乃尔。学士故自过人。”敕瓛使数入，而瓛自非诏见，未尝到宫门。

上欲用瓛爲中书郎，使吏部尚书何戢喻旨。戢谓瓛曰：“上意欲以凤池相处，恨君资轻，可且就前除。少日当转国子博士，便即所授。”瓛笑曰：“平生无荣进意，今闻得中书郎而拜记室，岂本心哉。”

后以母老阙养，拜彭城郡丞，司徒褚彦回宣旨喻之，答曰：“自省无廊庙才，所愿唯保彭城丞耳。”上又以瓛兼总明观祭酒，除豫章王骠骑记室参军，丞如故。瓛终不就。武陵王晔爲会稽太守，上欲令瓛爲晔讲，除会稽郡丞。学徒从之者转衆。

永明初，竟陵王子良请爲征北司徒记室，瓛与张融、王思远书曰：

奉教使恭召，会当停公事；但念生平素抱，有乖恩顾。吾性拙人间，不习仕进，昔尝爲行佐，便以不能及公事免黜，此眷者所共知也。量己审分，不敢期荣，夙婴贫困，加以疏懒，衣裳容发，有足骇者。中以亲老供养，褰裳徒步，脱尔逮今，二代一纪。先朝使其更自修正，勉励于阶级之次，见其褴缕，或复赐以衣裳。袁、褚诸公，咸加劝励，终于不能自反也。一不复爲，安可重爲哉。昔人有以冠一免，不重加于首，每谓此得进止之仪。又上下年尊，益不愿居官次废晨昏也。先朝爲此，曲申从许，故得连年不拜。既习此岁久，又齿长疾侵，岂宜摄斋河间之听，厕迹东平之僚？本无绝俗之操，亦非能偃蹇爲高，此又听览所当深察者也。近初奉教，便自希得托迹客游之末，而固辞荣级，其故何邪？以古之王侯大人，或以此延四方之士，有追申、白而入楚，羡邹、枚而游梁，吾非敢叨夫曩贤，庶欲从九九之遗迹，既于闻道集泮不殊，而幸无职司拘碍，可得奉温凊，展私计，志在此耳。除步兵校尉，不拜。

瓛姿状纤小，儒业冠于当时，都下士子贵游，莫不下席受业，当世推其大儒，以比古之曹、郑。性谦率，不以高名自居，之诣于人，唯一门生持胡床随后。主人未通，便坐门待答。住在檀桥，瓦屋数间，上皆穿漏，学徒敬慕，不敢指斥，呼爲青溪焉。竟陵王子良亲往修谒。七年，表武帝爲瓛立馆，以杨烈桥故主第给之，生徒皆贺。瓛曰：“室美岂爲人哉，此华宇岂吾宅邪？幸可诏作讲堂，犹恐见害也。”未及徙居，遇疾。子良遣从瓛学者彭城刘绘、顺阳范缜将厨于瓛宅营斋。及卒，门人受学者并吊服临送。

瓛有至性，祖母病疽经年，手持膏药，渍指爲烂。母孔氏甚严明，谓亲戚曰：“阿称便是今世曾子。”称，瓛小名也。年四十馀，未有婚对。建元中，高帝与司徒褚彦回爲瓛娶王氏女。王氏穿壁挂履，土落孔氏床上，孔氏不悦。瓛即出其妻。及居母忧，住墓下不出庐，足爲之屈，杖不能起。此山常有鸲鹆鸟，瓛在山三年不敢来，服释还家，此鸟乃至。

梁武帝少时尝经伏膺，及天监元年下诏爲瓛立碑，谥曰贞简先生。所着文集行于世。

初，瓛讲月令毕，谓学生严植之曰：“江左以来，阴阳律数之学废矣，吾今讲此，曾不得其彷佛。”学者美其退让。时济阳蔡仲熊礼学博闻，谓人曰：“五音本在中土，故气韵调平。今既东南土气偏詖，故不能感动木石。”瓛亦以爲然。仲熊执经议论，往往与时宰不合，亦终不改操求同，故坎禀不进，历年方至尚书左丞，当时恨其不遇。

又东阳娄幼瑜字季玉，着礼捃拾三十卷。

瓛弟琎字子璥，方轨正直，儒雅不及瓛而文采过之。宋泰豫中，爲明帝挽郎。齐建元初，爲武陵王晔冠军征虏参军。晔与僚佐饮，自割鹅炙。琎曰：“应刃落俎，是膳夫之事。殿下亲执鸾刀，下官未敢安席。”因起请退。与友人会稽孔逖同舟入东，于塘上遇一女子，逖目送曰：“美而艳。”琎曰：“斯岂君子所宜言乎，非吾友也。”于是解裳自隔。或曰：与友孔彻同舟入东，彻留目观岸上女子。琎举席自隔，不复同坐。兄瓛夜隔壁呼琎，琎不答，方下床着衣立，然后应。瓛怪其久，琎曰：“向束带未竟。”其立操如此。

文惠太子召琎入侍东宫，每上事辄削草。寻署射声校尉，卒于官。

时济阳江重欣亦清介，虽处闇室，如对严宾，而不及琎也。重欣位至射声校尉。

显字嗣芳，瓛族子也。父琉字仲翔，博识强正，名行自居。幼爲外祖臧质所鞠养。质既富盛，恒有音乐。质亡后，母没十许年，琉每闻丝竹之声，未尝不歔欷流涕。梁天监初，终于晋安内史。

显幼而聪敏，六岁能诵吕相绝秦、贾谊过秦。琅邪王思远、吴国张融见而称赏，号曰神童。族伯瓛儒学有重名，卒无嗣，齐武帝诏显爲后，时年八岁。本名颋，齐武以字难识，改名显。天监初，举秀才，解褐中军临川王行参军，俄署法曹。

显博涉多通。任昉尝得一篇缺简，文字零落，示诸人莫能识者，显见云是古文尚书所删逸篇。昉检周书，果如其说。昉因大相赏异。丁母忧，服阕，尚书令沈约时领太子少傅，引爲少傅五官。约爲丹阳尹，命驾造焉。于坐策显经史十事，显对其九。约曰：“老夫昏忘，不可受策；虽然，聊试数事，不可至十。”显问其五，约对其二。陆倕闻之击席喜曰：“刘郎子可谓差人，虽吾家平原诣张壮武，王粲谒伯喈，必无此对。”其爲名流推赏如此。

五兵尚书傅昭掌着作，撰国史，显自兼廷尉正，被引爲佐。及革选尚书五都，显以法曹兼吏部郎。后爲尚书仪曹郎。尝爲上朝诗，沈约见而美之，命工书人题之于郊居宅壁。后兼中书通事舍人，再迁骠骑鄱阳王记室，兼中书舍人。后爲中书郎，舍人如故。

显与河东裴子野、南阳刘之遴、吴郡顾协连职禁中，递相师友，人莫不慕之。显博闻强记，过于裴、顾。时波斯献生师子，帝问曰：“师子有何色？”显曰：“黄师子超不及白师子超。”魏人送古器，有隐起字无识者，显案文读之无滞，考校年月，一字不差。武帝甚嘉焉。

迁尚书左丞，除国子博士。时有沙门讼田，帝大署曰“贞“。有司未辩，遍问莫知。显曰：“贞字文爲与上人。”帝因忌其能，出之。后爲云麾邵陵王长史、寻阳太守。魏使李谐至闻之，恨不相识。叹曰：“梁德衰矣。善人国之纪也，而出之，无乃不可乎。”王迁镇郢州，除平西府谘议参军，久在府不得志。大同九年终于夏口，时年六十三。

凡佐两府，并事骄王，人爲之忧，而反见礼重。友人刘之遴啓皇太子爲之铭志，葬于秣陵县刘真长旧茔。

子莠、恁、臻。臻早有名，载北史。显从弟彀字仲宝。形貌短小，儒雅博洽，善辞翰，随湘东王在蕃十馀年，宠寄甚深。当时文檄皆其所爲。位吏部尚书、国子祭酒。魏克江陵，入长安。

明僧绍字休烈，平原鬲人，一字承烈。其先吴太伯之裔，百里奚子孟明，以名爲姓，其后也。祖玩，州中从事。父略，给事中。僧绍明经有儒术，宋元嘉中，再举秀才，永光中，镇北府辟功曹，并不就。隐长广郡崂山，聚徒立学。魏克淮北，乃度江。

升明中，齐高帝爲太傅，教辟僧绍及顾欢、臧荣绪，以旌币之礼，征爲记室参军，不至。僧绍弟庆符爲青州，僧绍乏粮食，随庆符之郁洲，住弇榆山，栖云精舍，欣玩水石，竟不一入州城。

泰始季年，岷、益有山崩，淮水竭齐郡，僧绍窃谓其弟曰：“夫天地之气，不失其序，若夫阳伏而不泄，阴迫而不蒸，于是乎有山崩川竭之变。昔伊、洛竭而夏亡，河竭而殷亡，三川竭岐山崩而周亡，五山崩而汉亡。夫有国必依山川而爲固，山川作变，不亡何待？今宋德如四代之季，尔志吾言而勿泄也。”竟如其言。

齐建元元年冬，征爲正员郎，称疾不就。其后帝与崔祖思书，令僧绍与庆符俱归。帝又曰：“不食周粟而食周薇，古犹发议，在今甯得息谈邪？聊以爲笑。”

庆符罢任，僧绍随归住江乘摄山。僧绍闻沙门释僧远夙德，往候定林寺。高帝欲出寺见之，僧远问僧绍曰：“天子若来，居士若爲相对？”僧绍曰：“山薮之人，政当凿坏以遁；若辞不获命，便当依戴公故事。”既而遁还摄山、建栖霞寺而居之，高帝甚以爲恨。昔戴颙高卧牖下，以山人之服加其身，僧绍故云。

高帝后谓庆符曰：“卿兄高尚其事，亦尧之外臣。朕梦想幽人，固已勤矣。所谓‘径路绝，风云通’。”仍赐竹根如意、笋箨冠，隐者以爲荣焉。勃海封延伯者，高行士也，闻之叹曰：“明居士身弥后而名弥先，亦宋、齐之儒仲也。”永明中，征国子博士不就，卒。

僧绍长兄僧胤能言玄，仕宋爲江夏王义恭参军，王别爲立榻，比之徐孺子。位冀州刺史。子慧照，元徽中，爲齐高帝平南主簿，从拒桂阳，累至骠骑中兵参军，与荀伯玉对领直。建元元年，爲巴州刺史，绥怀蛮蜒，上许爲益州刺史，未迁卒。僧胤次弟僧暠亦好学，宋大明中再使魏，于时新诛司空刘诞。孝武谓曰：“若问广陵之事，何以答之？”对曰：“周之管、蔡，汉之淮南。”帝大悦。及至魏，魏问曰：“卿衔此命，当缘上国无相踰者邪？”答曰：“聪明特达，举袂成帷，比屋之甿，又无下仆。晏子所谓‘看国善恶。’故再辱此庭。”位至青州刺史。

僧绍子元琳、仲璋、山宾并传家业，山宾最知名。

山宾字孝若，七岁能言名理。十三，博通经传，居丧尽礼，起家奉朝请。兄仲璋痼疾，家道屡空，山宾乃行干禄，后爲广阳令，顷之去官。会诏使公卿举士，左卫将军江祏上书荐山宾才堪理剧。齐明帝不重学，谓祏曰：“闻山宾谈书不辍，何堪官邪。”遂不用。

梁台建，累迁右军记室参军，掌吉礼。时初置五经博士，山宾首应其选。历中书侍郎，国子博士，太子率更令，中庶子。天监十五年，出爲持节、都督缘淮诸军事、北兖州刺史。普通二年，征爲太子右卫率，加给事中。迁御史中丞，以公事左迁黄门侍郎。四年，爲散骑常侍。东宫新置学士，又以山宾居之。俄以本官兼国子祭酒。

初，山宾在州，所部平陆县不稔，啓出仓米以振百姓。后刺史检州曹，失簿，以山宾爲耗损。有司追责，籍其宅入官。山宾不自理，更市地造宅。昭明太子闻筑室不就，有令曰：“明祭酒虽出抚大蕃，拥旌推毂，珥金拖紫，而恒事屡空。闻构宇未成，今送薄助。”并诒诗曰：“平仲古称奇，夷吾昔擅美，令则挺伊贤，东秦固多士。筑室非道傍，置宅归仁里。庚桑方有系，原生今易拟。必来三径人，将招五经士。”

山宾性笃实，家中尝乏困，货所乘牛。既售受钱，乃谓买主曰：“此牛经患漏蹄，疗差已久，恐后脱发，无容不相语。”买主遽追取钱。处士阮孝绪闻之，叹曰：“此言足使还淳反朴，激薄停浇矣。”

五年，又假节摄北兖州事，后卒官，赠侍中，谥曰质子。山宾累居学官，甚有训导之益，然性颇疏通，接于诸生多狎比，人皆爱之。所着吉礼仪注二百二十四卷，礼仪二十卷，孝经丧服义十五卷。

子震字兴道，亦传父业，位太子舍人，尚书祠部郎，余姚令。

山宾弟少遐字处默，亦知名，位都官尚书。简文谓人曰：“我不喜明得尚书，更喜朝廷得人。”后拜青州刺史。太清之乱奔魏，仕北齐，卒于太子中庶子。子罕，司空记室。

明氏南度虽晚，并有名位，自宋至梁爲刺史者六人。

庾易字幼简，新野人也，徙居江陵。祖玫，巴郡太守。父道骥，安西参军。

易志性恬静，不交外物，齐临川王映临州，表荐之，饷麦百斛。易谓使人曰：“走樵采麋鹿之伍，终其解毛之衣，驰骋日月之车，得保自耕之禄，于大王之恩亦已深矣。”辞不受，以文义自乐。安西长史袁彖钦其风，赠以鹿角书格、蚌盘、蚌研、白象牙笔。并赠诗曰：“白日清明，青云辽亮，昔闻巢、许，今睹台、尚。”易以连理几、竹翘书格报之。

建武三年，诏征爲司空主簿，不就，卒。子黔娄。

黔娄字子贞，一字贞正。少好学，多所讲诵。性至孝，不曾失色于人。南阳高士刘虬、宗测并叹异之。仕齐爲编令，政有异绩。先是县境多猛兽暴，黔娄至，猛兽皆度往临沮界，时以爲仁化所感。

徙孱陵令，到县未旬，易在家遘疾，黔娄忽心惊，举身流汗，即日弃官归家。家人悉惊其忽至。时易疾始二日，医云欲知差剧，但尝粪甜苦。易泄利，黔娄辄取尝之，味转甜滑，心愈忧苦。至夕，每稽颡北辰，求以身代。俄闻空中有声曰：“征君寿命尽，不复可延。汝诚祷既至，政得至月末。”及晦而易亡。黔娄居丧过礼，庐于冢侧。

梁台建，黔娄自西台尚书仪曹郎爲益州刺史邓元起表爲府长史、巴西梓潼二郡太守。及成都平，城中珍宝山积，元起悉分与僚佐，唯黔娄一无所取。元起恶其异衆，厉声曰：“长史何独爲高？”黔娄示不违之，请书数箧。寻除蜀郡太守，在职清素，百姓便之。元起死于蜀郡，部曲皆散，黔娄身营殡敛，携持丧柩归乡里。

东宫建，以中军记室参军侍皇太子读，甚见知重。诏与太子中庶子殷钧、中舍人到洽、国子博士明山宾递日爲太子讲五经义。迁散骑侍郎，卒。弟于陵。

于陵字子介，七岁能言玄理。及长，清警博学，有才思。齐随王子隆爲荆州，召爲主簿，使与谢朓、宗夬抄撰群书。子隆代还，又以爲送故主簿。子隆爲明帝所害，僚吏畏避莫至，唯于陵与夬独留经理丧事。永元末，除东阳遂安令，爲人吏所称。

梁天监初，爲建康狱平，迁尚书功论郎，待诏文德殿。后兼中书通事舍人，拜太子洗马。旧东宫官属通爲清选，洗马掌文翰，尤其清者。近代用人，皆取甲族有才望者，时于陵与周舍并擢充此职。武帝曰：“官以人清，岂限甲族。”时论以爲美。累迁中书黄门侍郎，舍人如故。后终于鸿胪卿。弟肩吾。

肩吾字慎之，八岁能赋诗，爲兄于陵所友爱。初爲晋安王国常侍，王每徙镇，肩吾常随府。在雍州被命与刘孝威、江伯摇、孔敬通、申子悦、徐防、徐摛、王囿、孔铄、鲍至等十人抄撰衆籍，丰其果馔，号高斋学士。王爲皇太子，兼东宫通事舍人。后爲安西湘东王录事、谘议参军，太子率更令，中庶子。简文开文德省置学士，肩吾子信、徐摛子陵、吴郡张长公、北地傅弘、东海鲍至等充其选。齐永明中，王融、谢朓、沈约文章始用四声，以爲新变，至是转拘声韵，弥爲丽靡，复踰往时。简文与湘东王书论之曰：

比见京师文体，懦钝殊常，竞学浮疏，争事阐缓，既殊比兴，正背风骚。若夫六典三礼，所施则有地，吉凶嘉宾，用之则有所，未闻吟咏情性，反拟内则之篇，操笔写志，更模酒诰之作。迟迟春日，翻学归藏，湛湛江水，遂同大传。

吾既拙于爲文，不敢轻有掎摭，但以当世之作，历方古之才人，远则杨、马、曹、王，近则潘、陆、顔、谢，观其遣辞用心，了不相似。若以今文爲是，则昔贤爲非，若以昔贤可称，则今体宜弃。俱爲盍各，则未之敢许。又时有效谢康乐、裴鸿胪文者，亦颇有惑焉。何者？谢客吐言天拔，出于自然，时有不拘，是其糟粕。裴氏乃是良史之才，了无篇什之美。是爲学谢则不届其精华，但得其冗长；师裴则蔑绝其所长，唯得其所短。谢故巧不可阶，裴亦质不宜慕。故胸驰臆断之侣，好名忘实之类，决羽谢生，岂三千之可及，伏膺裴氏，惧两唐之不传。故玉徽金铣，反爲拙目所嗤，巴人下俚，更合郢中之听。阳春高而不和，妙声绝而不寻。竟不精讨锱铢，覆量文质，有异巧心，终愧妍手。是以握瑜怀玉之士，瞻郑邦而知退，章甫翠履之人，望闽乡而叹息。诗既若此，笔又如之。徒以烟墨不言，受其驱染，纸劄无情，任其摇襞。甚矣哉，文章横流，一至于此。

至如近世谢朓、沈约之诗，任昉、陆倕之笔，斯文章之冠冕，述作之楷模。张士简之赋，周升逸之辩，亦成佳手，难可复遇。文章未坠，必有英绝，领袖之者，非弟而谁。每欲论之，无可与语，思吾子建，一共商榷。辨兹清浊，使如泾、渭，论兹月旦，类彼汝南。朱白既定，雌黄有别，使夫怀鼠知惭，滥竽自耻。相思不见，我劳如何！

及简文即位，以肩吾爲度支尚书。时上流蕃镇，并据州拒侯景，景矫诏遣肩吾使江州喻当阳公大心。大心乃降贼，肩吾因逃入东。后贼宋子仙破会稽，购得肩吾欲杀之，先谓曰：“吾闻汝能作诗，今可即作,若能，将贷汝命。”肩吾操笔便成，辞采甚美，子仙乃释以爲建昌令。仍间道奔江陵，历江州刺史，领义阳太守，封武康县侯。卒，赠散骑常侍、中书令。子信。刘虬字灵预，一字德明，南阳涅阳人，晋豫州刺史乔七世孙也。徙居江陵。

虬少而抗节好学，须得禄便隐。宋泰始中，仕至晋平王骠骑记室、当阳令。罢官归家静处，常服鹿皮袷，断谷，饵术及胡麻。齐建元初，豫章王嶷爲荆州，教辟虬爲别驾，与同郡宗测、新野庾易并遗书礼请之。虬等各修笺答而不应命。

永明三年，刺史庐陵王子卿表虬及同郡宗测、宗尚之、庾易、刘昭五人，请加蒲车束帛之命。诏征爲通直郎，不就。竟陵王致书通意，虬答曰：“虬四节卧疾病，三时营灌植，畅馀阴于山泽，托暮情于鱼鸟，甯非唐、虞重恩，周、邵宏施。”

虬精信释氏，衣粗布，礼佛长斋，注法华经，自讲佛义。以江陵西沙洲去人远，乃徙居之。建武二年，诏征国子博士，不就。其冬虬病，正昼有白云徘徊檐户之内，又有香气及磬声。其日卒，年五十八。虬子之遴。

之遴字思贞，八岁能属文。虬曰：“此儿必以文兴吾宗。”常谓诸子曰：“若比之顔氏，之遴得吾之文。”由是州里称之。时有沙门僧惠有异识，每诣虬必呼之遴小字曰：“僧伽福德儿。”握手而进之。

年十五，举茂才，明经对策，沈约、任昉见而异之。吏部尚书王瞻尝候任昉，遇之遴在坐，昉谓瞻曰：“此南阳刘之遴，学优未仕，水镜所宜甄擢。”即辟爲太学博士。昉曰：“爲之美谈，不如面试。”时张稷新除尚书仆射，托昉爲让表，昉令之遴代作，操笔立成。昉曰：“荆南秀气，果有异才，后仕必当过仆。”御史中丞乐蔼即之遴之舅，宪台奏弹，皆令之遴草焉。后爲荆州中从事，梁简文临荆州，仍迁宣惠记室。之遴笃学明审，博览群籍，时刘显、韦棱并称强记，之遴每与讨论，咸不过也。

累迁中书侍郎，后除南郡太守。武帝谓曰：“卿母年德并高，故令卿衣锦还乡，尽荣养之理。”转西中郎湘东王绎长史，太守如故。初，之遴在荆府，常寄居南郡，忽梦前太守袁彖谓曰：“卿后当爲折臂太守，即居此中。”之遴后牛奔堕车折臂，右手偏直，不复得屈伸，书则以手就笔，叹曰：“岂黥而王乎？”周舍尝戏之曰：“虽复并坐可横，政恐陋巷无枕。”后连相两王，再爲此郡，历秘书监。

出爲郢州行事，之遴意不愿出，固辞曰：“去岁命绝离巽，不敢东下；今年所忌又在西方。”武帝手敕曰：“朕闻妻子具，孝衰于亲，爵禄具，忠衰于君。卿既内足，理忘奉公之节。”遂爲有司奏免。后爲都官尚书、太常卿。

之遴好古爱奇，在荆州聚古器数十百种，有一器似瓯可容一斛，上有金错字，时人无能知者。又献古器四种于东宫。其第一种，镂铜鸱夷榼二枚，两耳有银镂，铭云：“建平二年造。”其第二种，金银错镂古鐏二枚，有篆铭云：“秦容成侯适楚之岁造。”其第三种，外国澡灌一口，有铭云：“元封二年，龟兹国献。”其第四种，古制澡盘一枚，铭云：“初平二年造。”

时鄱阳嗣王范得班固所撰汉书真本献东宫，皇太子令之遴与张缵、到溉、陆襄等参校异同，之遴录其异状数十事，其大略云：“案古本汉书称永平十六年五月二十一日己酉，郎班固上，而今本无上书年月日子。又案古本叙传号爲中篇，今本称爲叙传，又今本叙传载班彪事行，而古本云“彪自有传”。又今本纪及表志列传不相合爲次，而古本相合爲次，总成三十八卷。又今本外戚在西域后，古本外戚次帝纪下。又今本高五子、文三王、景十三王、孝武六子、宣元六王杂在诸传帙中，古本诸王悉次外戚下，在陈项传上。又今本韩彭英卢吴述云：“信惟饿隶，布实黥徒，越亦狗盗，芮尹江湖。云起龙骧，化爲侯王。”古本述云：“淮阴毅毅，仗剑周章，邦之杰子，实惟彭、英。化爲侯王，云起龙骧。”又古本第三十七卷解音释义，以助雅诂；而今本无此卷也。”

之遴好属文，多学古体，与河东裴子野、沛国刘显恒共讨论古籍，因爲交好。时周易、尚书、礼记、毛诗并有武帝义疏，唯左氏传尚阙，之遴乃着春秋大意十科，左氏十科，三传同异十科。合三十事上之。帝大悦，诏答曰：“省所撰春秋义，比事论书，辞微旨远，编年之教，言阐义繁。丘明传洙、泗之风，公羊宗西河之学，铎椒之解不追，瑕丘之说无取。继踵胡母，仲舒云盛，因循谷梁，千秋最笃。张苍之传左氏，贾谊之袭荀卿，源本分镳，指归殊致，详略纷然，其来旧矣。昔在弱年，久经研味，一从遗置，迄将五纪。兼晚秋晷促，机事罕暇，夜分求衣，未遑披括。须待夏景，试欲推寻，若温故可求，别酬所问也。”

始武帝于齐代爲荆府谘议，时之遴父虬隐在百里洲，早相知闻。帝偶匮乏，遣就虬换谷百斛。之遴时在父侧，曰：“萧谘议踬士，云何能得舂，愿与其米。”虬从之。及帝即位常怀之。侯景初以萧正德爲帝，之遴时落景所，将使授玺绂。之遴预知，仍剃发披法服乃免。先是，平昌伏挺出家，之遴爲诗嘲之曰：“传闻伏不斗，化爲支道林。”及之遴遇乱，遂披染服，时人笑之。

寻避难还乡，湘东王绎尝嫉其才学，闻其西上至夏口，乃密送药杀之。不欲使人知，乃自制志铭，厚其赙赠。前后文集五十卷。

子三达字三善，数岁能清言及属文。州将湘东王绎闻之，盛集宾客，召而试之。说义属诗，皆有理致。年十二，听江陵令贺革讲礼还，仍覆述，不遗一句。年十八卒。之遴深怀悼恨，乃题墓曰“梁妙士”以旌之。之遴弟之亨。

之亨字嘉会，年四岁，出后叔父嵩。及长好学，美风姿，善占对。武帝之临荆州，唯与虬谈。虬见之遴之亨，帝曰：“之遴必以文章显,之亨当以功名着。”后州举秀才，除大学博士，仍代兄之遴爲中书通事舍人。累迁步兵校尉，湘东王绎谘议参军，敕赐金策并赐诗焉。

大通六年，出师南郑，诏湘东王节度诸军。之亨以司农卿爲行台承制，途出本州北界，总督衆军，杖节而西，楼船戈甲甚盛。老小缘岸观曰：“是前举秀才者。”乡部伟之。是行也，大致克复，军士有功皆录，唯之亨爲兰钦所讼，执政因而陷之，故封赏不行，但复本位而已。久之，帝读陈汤传，恨其立功绝域而爲文吏所抵。宦者张僧胤曰：“外闻论者，窃谓刘之亨似之。”帝感悟，乃封爲临江子。固辞不拜。

之亨美绩嘉声，在朱异之右，既不协，惧爲所害，故美出之，以代之遴爲安西东湘王绎长史、南郡太守。上问朱异曰：“之亨代兄喜不？兄弟因循，岂直大冯、小冯而已。”又谓尚书令何敬容曰：“荆州长史、南郡太守，皆是仆射出入。今者之亨便是九转。”在郡有异绩，吏人称之。卒，荆土怀之，不复称名，号爲大南郡小南郡。

子广德，亦好学，负才任气。承圣中，位湘东太守。魏平荆州，依于王琳。琳平，陈太建中，历河东太守，卒官。

之亨弟之迟，位荆州中从事史。子仲威，少有志气，颇涉文史。梁承圣中，爲中书侍郎。萧庄称尊号，以爲御史中丞，随庄终邺中。

坦字德度，虬从弟也。仕齐历孱陵令，南中郎录事参军，所居以干济称。

梁武帝起兵，时辅国将军杨公则爲湘州刺史，帅师赴夏口。西朝议行州事者，坦求行，乃除辅国长史、长沙太守，行湘州刺史。坦尝在湘州，多旧恩，道迎者甚衆。齐东昏遣安成太守刘希祖破西台所选太守范僧简于平都，希祖移檄湘部，于是始兴内史王僧粲应之，湘部诸郡，悉皆蜂起。州人咸欲泛舟逃走，坦悉聚船焚之。前湘州镇军锺玄绍潜应僧粲，坦闻其谋，僞爲不知，因理讼至夜，城门遂不闭以疑之。玄绍未及发，明旦诣坦问其故。久留与语，密遣亲兵收其家。玄绍在坐未起，而收兵已报具得其文书本末。玄绍即首伏，于坐斩之，焚其文书，馀党悉无所问。

梁天监初，论功封荔浦子。三年，迁西中郎长史、蜀郡太守，行益州事。未至蜀，道卒。

论曰：刘瓛弟兄，僧绍父子，并业盛专门，饰以儒行，持身之节，异夫苟得患失者焉。庾易、刘虬取高一代，其所以行己，事兼隐德，诸子学业之美，各着家声。显及之遴见嫉时主，或以非罪而斥，或以非疾而亡，异夫自古哲王屈己下贤之道，有以知武皇之不弘，元后之多忌。梁祚之不永也，不亦宜哉。

关键词：南史,列传

解释翻译[挑错/完善]

庾肩吾字慎之，八岁就能赋诗，兄长庾於陵对他十分友爱。起初他担任晋安王的国常侍，晋安王常常迁移守地，庾肩吾一直跟随迁移。在雍州，他被任命与刘孝威、江伯摇、孔敬通、申子悦、徐防、徐詀、王囿、孔铄、鲍至等十人抄录众多典籍，供给很多果品，号为高斋学士。晋安王做了皇太子，庾肩吾兼东宫通事舍人。后来担任湘东王录事、咨议参军、太子率更令、中庶子。

简文帝创建了文德省，设置了学士，庾肩吾的儿子庾信、徐詀的儿子徐陵、吴郡的张长公、北地的傅弘、东海的鲍至等人成为其中的人选。齐朝永明年间(483～493)，王融、谢緿、沈约在文章中开始使用四声，作为创新，到了这时，转而拘守声韵，更加靡丽，超过了以往。简文帝在给湘东王的信中论述道：

“近来见京城的文体，钝弱超过往常，比着学习浮华，争相讲求舒缓，既不同于比兴，也背离了《风》《骚》。六典三礼，使用则有地方，吉凶嘉宾，运用也有处所，不曾听说吟咏性情，反而模拟《内则》之篇，执笔写史，又去依照《酒诰》之作。迟迟春日，反而去学《归藏》，湛湛江水，却是如同《大传》。

“我既然在写文章方面很笨拙，不敢轻易地有所指责，只是以当代的作品，依次与古代的才士相比，远有杨、马、曹、王，近有潘、陆、颜、谢，看他们的遣词用心，全不相似。如果以今天的文章为是，那么就是过去的贤人为非，如果认为过去的贤士可以称扬，那么今天的文体就该抛弃。如果说他们都是各怀己见，则不敢赞同。又当时有效法谢康乐、裴鸿胪文章的，也对他们很有疑惑。为什么呢？谢氏吐言高拔，出于自然，时而有不够严谨的，是他的糟粕。裴氏则是良史之才，完全没有篇章的美感。这就是学谢而没有得到他的精华，只是得了他的冗长；学裴则弃绝了他的所长，只得了他的所短。谢固然是精巧而不可效法，裴也是质朴而不应羡慕。所以心猜臆断之属，好名忘实之类，追随谢氏，哪是三千弟子所能赶上，遵从裴氏，害怕两唐不能流传。所以玉徽金铣，反而被不识货的人所鄙视，《巴人》《下俚》，更能为郢城中的人所爱听。《阳春》曲高而不能唱和，妙声断绝而无法寻找。竟然不精细探讨，衡量文雅质朴，虽然有异巧之心，但终究愧于高手。所以手握珍宝怀藏美玉之士，望着郑国而知道退返；头戴章甫脚穿翠履之人，远见闽乡而深长叹息。诗歌已是这样，散文却又相同。只是墨汁不会言语，要受他们渲染，纸张没有情感，任凭他们叠画。太厉害了，文章的邪道横流，竟到了这种地步！

“就像近代谢緿、沈约的诗歌、任窻、陆亻垂的散文，这些都是文章的冠冕，作品的楷模。张士简的辞赋，周升邈的论辩，也都属于高手，很难再次遇到。文章没有衰落，必定会有英才，其中的领袖人物，非贤弟还能有谁！常常想作讨论，无人可以交谈，想念我的子建，与你共同商榷。辩明文学的清澈与混浊，让它能如同泾水和渭水，这样论人物，颇似汝南王。红白已经判定，评论有所不同，使那些身怀鼠技的人知道惭愧，滥竽充数的人自感耻辱。相思不见，多么忧伤！”

后来简文帝即位，以庾肩吾为度支尚书。当时上游的藩镇，都凭据州城抗拒侯景，侯景假传诏令让庾肩吾出使江州去劝说当阳公萧大心。萧大心投降了贼军，庾肩吾于是逃到了东部。后来贼将宋子仙攻下了会稽，悬赏抓到了庾肩吾，打算把他杀掉，首先对他说：“我听说你能作诗，现在可以当即作一首，如果能够，就可以保全你的性命。”庾肩吾挥笔便写成了，辞采极美，宋子仙便放了他，让他做建昌令。他于是从小路奔往江陵，曾担任江州刺史，兼义阳太守，封为武康县侯。死后，赠他为散骑常侍、中书令。他的儿子名叫庾信。

刘之遴字思贞，八岁能写文章。他的父亲刘虬说：“这孩子必然会以文学使我们的家族兴盛。”他常常对他的儿子们说：“如果和颜氏相比，之遴是得了我的文风。”由此州里很称赞他。当时有个和尚僧惠有卓异的见识，每次到刘虬那里去，必定喊着刘之遴的小名说：“僧伽是个有福有德的孩子。”于是握着他的手走了进去。

十五岁的时候，举为茂才，进行明经对策的时候，沈约、任窻见到他后感到非常诧异。吏部尚书王瞻曾经等候任窻，遇到刘之遴在座，任窻对王瞻说：“这是南阳刘之遴，学优而未仕，您这明鉴之士应该加以任用。”于是把他聘为太学博士。任窻说：“对他进行称赞，不如当面测试。”当时张稷新任尚书仆射，托任窻给他写一份推辞的奏表，任窻让刘之遴代作，执笔立即写成。任窻说：“荆南的秀气，果然有异才，以后为官必定超过我。”御史中丞乐蔼就是刘之遴的舅舅，御史弹劾官员的奏章，都是让刘之遴起草。后来他做了荆州中从事，梁简文帝到了荆州，便升迁他为宣惠记室。刘之遴好学明鉴，博览群书，当时刘显、韦棱都号称记忆力强，刘之遴常常与他们一起讨论，都超不过他。

逐步升迁为中书侍郎，后来任命为南郡太守。武帝对他说：“卿的母亲年纪和德行都已经很高，所以让卿衣锦还乡，去尽奉养的天职。”转任西中郎湘东王萧绎的长史，太守职务依旧。起初，刘之遴在荆州府时，常常寄居在南郡，忽然梦见前太守袁彖对他说：“您以后当会成为折臂太守，就住在这里。”后来刘之遴驾车的牛受惊奔跑，他从车上掉下来，摔折了胳膊，右手偏直，不再能屈伸，写字只能以手去就笔，他哀叹说：“难道要遭受墨刑而做诸侯么？”周舍曾经跟他开玩笑说：“虽然并排坐位可以横卧，却恐怕简陋的巷子里没有枕头。”后来他连续两次辅佐藩王，两次做本郡的长官，曾任秘书监。

后来他出京担任郢州行事，刘之遴心里不愿意出去，坚持推辞说：“去年我命运毁于离巽，不敢东下；今年所忌讳的又在西方。”武帝手敕说：“朕听说有了妻子儿女，对双亲的孝心就薄弱了，有了爵位俸禄，对君王的忠心就薄弱了。卿既然家内满足了，理当会忘记奉公的志节。”于是被有关部门上奏免官。后来担任都官尚书、太常卿。

刘之遴好古爱奇，在荆州收集了古器数十上百种，其中有一个古器形状好像盆盂，可以容纳一斛，上面有涂金的字，当时的人没有能认识的。又在东宫献了古器四种。其中第一种，是用铜雕刻的酒器二枚，两耳有银刻的装饰，铭文说：“建平二年造。”其中第二种，是金银涂刻的古樽二枚，有篆字铭文写道：“秦容成侯适楚国之岁造。”其中第三种，是外国澡罐一口，有铭文说：“元封二年，龟兹国献。”其中第四种，是古代制造的澡盘一枚，铭文写着：“初平二年造。”

当时鄱阳嗣王萧范得到了班固所写的《汉书》真本献给了东宫，皇太子让刘之遴与张缵、到溉、陆襄等参校异同，刘之遴录下了其中相异的地方几十处，其大略是说：“按古本《汉书》说是永平十六年(73)五月二十一日己酉，郎班固上，而今本没有上书的年月日。又按古本的《叙传》号为中篇，而今本称为《叙传》。又今本《叙传》记载班彪的事迹，而古本上说‘班彪自己有传’。又今本的《纪》以及《表》《志》《列传》不符合次序，而古本符合次序，总共编成三十八卷。又今本的《外戚》在《西域》后面，古本的《外戚》紧接在《帝纪》下面。又今本中的《高五子》、《文三王》、《景十三王》、《孝武六子》、《宣元六王》混杂在各篇传记的案卷中，古本的《诸王》都排列在《外戚》的下面，在《陈项传上》。又今本的《韩彭英卢吴述》中说：‘韩信只是个挨饿的奴隶，英布实际上是个受过墨刑的囚徒，彭越也是一个盗贼，吴芮做江湖小官。风云兴起而蛟龙腾跃，结果变成了侯王。’古本叙述道：‘淮阴坚毅，持剑闯荡，国家英才，实在要称彭越、英布。结果变成了侯王，风云兴起而蛟龙腾跃。’又古本第三十七卷注音释义，以帮助理解，而今本没有这一卷。”

刘之遴好写文章，多学古体，与河东裴子野、沛国刘显总是一起讨论古籍，因此成为好友。当时《周易》、《尚书》、《礼记》、《毛诗》都有武帝的解说，只有《左氏传》还缺着，刘之遴便著了《春秋大意》十类，《左氏》十类，《三传同异》十类。共合三十类上奏。武帝非常高兴，下诏书回答说：“看过了所写的《春秋》义解，考校事实讨论书本，词语虽少而意蕴深远，编年的内容，阐述的意义广博。左丘明继承了儒家的风范，公羊氏崇尚西河的学说不追随铎椒的阐释，不采取瑕丘的解说。继承胡母氏，董仲舒为盛，因循《谷梁传》，要数车千秋。张苍传给左氏，贾谊承袭荀卿，源本分为流派，意旨很不相同，详略各异，由来已久。过去我年纪较轻，研讨的时间很长，自从把它丢开后，至今将近六十年。加上晚秋天短，事忙很少闲暇，半夜里就要起床，来不及翻阅研讨。必须等待夏季，打算再作研究，如果温习旧业还能随心，另外再来回答你的提问。”

开始武帝在齐朝担任荆州府咨议，当时刘之遴的父亲刘虬隐居在百里洲，很早就与他互相听说。武帝偶然困难，派人去向刘虬换谷子一百斛。刘之遴当时在父亲身边，说：“萧咨议遇到挫折，怎么能够把谷子舂好，希望拿米给他。”刘虬依从了他。武帝即位后常常怀念他们。侯景起初立萧正德为皇帝，刘之遴当时落在了侯景那里，将要让他交授玉玺。刘之遴预先知道了，便剃去头发披上了法衣才免掉。在此以前，平昌人伏挺出家，刘之遴写诗嘲笑他说：“《传》闻伏不斗，化为支道林。”等刘之遴遇到了变乱，便披上了僧人的黑衣，当时人便拿他取笑。

不久避难回乡，湘东王萧绎曾经嫉妒他的才学，听说他西上到了夏口，便秘密地送药把他杀死。他不想让别人知道，便自己为刘之遴做了墓志铭，给了丰厚的馈赠。刘之遴前后的文集共五十卷。

他的儿子刘三达字三善，几岁就能清谈、写文章。州将湘东王萧绎听说了，便聚集了很多的宾客，召他来测试。他说理作诗，都很有条理。十二岁时，有一次听了江陵令贺革讲《礼》回来，便进行复述，不漏一句。十八岁死去。刘之遴深怀哀悼和遗憾，给他的墓题字称作“梁妙士”，以作表彰。

上一篇：列传·卷四十九

下一篇：列传·卷五十一

全   文：南史

