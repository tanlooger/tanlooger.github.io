---
---
---
title: 王诞王华王惠王彧
---

卢循据广州，以诞爲其平南府长史，甚宾礼之。诞久客思归，乃说循曰：“下官与刘镇军情味不浅，若得北归，必蒙任寄。”时广州刺史吴隐之亦爲循所拘留，诞又曰：“将军今留吴公，公私非计。孙伯符岂不欲留华子鱼，但以一境不容二君耳。”于是诞及隐之俱得还。

诞爲宋武帝太尉长史，尽心归奉，帝甚仗之。卢循自蔡洲南走，刘毅固求追讨。诞密白帝曰：“公既平广固，复灭卢循，则功盖终古，勋无与二。如此大威，岂可使馀人分之？毅与公同起布衣，一时相推耳，今既丧败，不宜复使立功。”帝纳其说。后爲吴国内史，母忧去职。

武帝伐刘毅，起爲辅国将军，诞固辞，以墨绖从行。时诸葛长人行太尉留府事，心不自安，武帝甚虑之。毅既平，诞求先下。帝曰：“长人似有自疑心，卿讵宜便去？”诞曰：“长人知下官蒙公垂盼，今轻身单下，必当以爲无虞，可少安其意。”帝笑曰：“卿勇过贲、育矣。”于是先还。后卒，追封作唐县五等侯。

子诩早卒。诞兄嘏字伟世，侍中、左户尚书、始兴公。嘏子偃。偃字子游，母晋孝武帝女鄱阳公主。宋受禅，封永成君。偃尚宋武帝第二女吴兴长公主，讳荣男。常裸偃缚诸庭树，时天夜雪，噤冻久之。偃兄恢排合诟主，乃免。

偃谦虚恭谨，不以世事关怀，位右光禄大夫，赠开府仪同三司，谥恭公。

长子藻，位东阳太守，尚文帝第六女临川长公主，讳英媛。公主性妒，而藻别爱左右人吴崇祖。景和中，主谗之于废帝，藻下狱死，主与王氏离婚。宋世诸主莫不严妒，明帝每疾之。湖熟令袁慆妻以妒赐死，使近臣虞通之撰妒妇记。左光禄大夫江湛孙学当尚孝武帝女，上乃使人爲学作表让婚曰：

伏承诏旨，当以临汝公主降嫔，荣出望表，恩加典外。顾审輶蔽，伏用忧惶。臣寒门悴族，人凡质陋，闾阎有对，本隔天姻。如臣素流，家贫业寡，年近将冠，皆已有室。荆钗布裙，足得成礼。每不自解，无偶迄兹，媒访莫寻，素族弗问。自惟门庆，属降公主，天恩所覃，庸及丑末。怀忧抱惕，虑不获免，征命所当，果膺兹举。虽门泰宗荣，于臣非幸，仰缘圣贷，冒陈愚实。

自晋氏以来，配尚王姬者，虽累经美胄，亟有名才。至如王敦慑气，桓温敛威，真长佯愚以求免，子敬灸足以违祸，王偃无仲都之质，而裸雪于北阶，何瑀阙龙工之姿，而投躯于深井，谢庄殆自害于蒙叟，殷冲几不免于强鉏。彼数人者，非无才意，而势屈于崇贵，事隔于闻览，吞悲茹气，无所逃诉。制勒甚于仆隶，防闲过于婢妾，往来出入，人理之常，当待宾客，朋从之义；而令扫辙息驾，无窥门之期，废筵抽席，绝接对之理。非唯交友离异，乃亦兄弟疏阔。第令受酒肉之赐，制以动静，监子待钱帛之私，节其言笑。姆奶争媚，相劝以严，尼媪竞前，相谄以急。第令必凡庸下才，监子皆葭萌愚竖。议举止则未闲是非，听言语则谬于虚实。姆奶敢恃耆旧，唯赞妒忌，尼媪自唱多知，务检口舌。其间又有应答问讯，卜筮师母，乃至残馀饮食，诘辩与谁，衣被故弊，必责头领。又出入之宜，繁省难衷，或进不获前，或入不听出。不入则嫌于欲疏，求出则疑有别意。召必以三晡爲期，遣必以日出爲限。夕不见晚魄，朝不识曙星。至于夜步月而弄琴，昼拱袂而披卷，一生之内，与此长乖。又声影裁闻，则少婢奔迸，裾袂向席，则丑老丛来。左右整刷，以疑宠见嫌，宾客未冠，以少容致斥。礼有列媵，象有贯鱼，本无嫚嫡之嫌，岂有轻妇之诮？今义绝傍私，虔恭正匹，而每事必言无仪适，设辞辄云轻易我。又窃闻诸主聚集，唯论夫族，缓不足爲急者法，急则可爲缓者师。更相扇诱，本其恒意，不可贷借，固实常辞。或云野败去，或云人笑我。虽曰家事，有甚王宪，发口所言，恒同科律。王藻虽复强佷，颇经学涉，戏笑之事，遂爲冤魂。褚暧忧愤，用致夭绝，伤理害义，难以具闻。夫螽斯之德，实致克昌，专妒之行，有妨繁衍。是以尚主之门，往往绝嗣，驸马之身，通离衅咎。以臣凡弱，何以克堪。必将毁族沦门，岂伊身眚？前后婴此，其人虽衆，然皆患彰遐迩，事隔天朝，故吞言咽理，无敢论诉。

臣幸属圣明，矜照由道，弘物以典，处亲以公，臣之鄙怀，可得自尽。如臣门分，世荷殊荣，足守前基，便预提拂。清官显位，或由才升，一叨婚戚，咸成恩假。是以仰冒非宜，披露丹实，非唯止陈一己，规全身愿，实乃广申诸门受患之切。伏愿天慈照察，特赐蠲停，使燕雀微群，得保丛蔚，蠢物怜生，自己弥笃。若恩诏难降，披请不申，便当刊肤剪发，投山窜海。帝以此表遍示诸主以讽切之，并爲戏笑。元徽中，临川主表求还身王族，守养弱嗣，许之。

藻弟懋字昌业，光禄大夫，封南乡侯。懋子莹。

莹字奉光，选尚宋临淮公主，拜驸马都尉。累迁义兴太守，代谢超宗。超宗去郡，与莹交恶，还都就懋求书属莹求一吏，曰：“丈人一旨，如汤浇雪耳。”及至，莹答旨以公吏不可。超宗往懋处，对诸宾谓懋曰：“汤定不可浇雪。”懋面洞赤，唯大耻愧。懋后往超宗处，设精白鲍、美鲊、獐肶。懋问那得佳味，超宗诡言义兴始见饷；阳惊曰：“丈人岂应不得邪？”懋大忿，言于朝廷，称莹供养不足，坐失郡，废弃久之。

后历侍中，东阳太守。以居郡有惠政，迁吴兴太守。齐明帝勤忧庶政，莹频处二郡，皆有能名。还爲中领军随王长史。意不平，改爲太子詹事、中领军。

永元初，政由群小，莹守职而已，不能有所是非。及尚书令徐孝嗣诛，莹颇综朝政，啓取孝嗣所居宅，及取孝嗣封名枝江县侯以爲己封。从弟亮谓曰：“此非盛德也。”莹怒曰：“我昔从东度爲吴兴,束身登岸，徐时爲宰相,不能见知，相用爲领军长史。今住其宅，差无多惭。”时人咸谓失德。亮既当朝，于莹素虽不善，时欲引与同事。迁尚书左仆射，未拜；会护军崔慧景自京口奉江夏王内向，莹拒慧景于湖头。衆败，莹赴水，乘舫入乐游，因得还台城。慧景败，莹还居领军府。梁武兵至，复假节、都督宫城诸军事。建康平，莹乃以宅还徐氏。

初爲武帝相国左长史，及践阼，封建城县公，累迁尚书令。莹性清慎，帝深善之。时有猛兽入郭，上意不悦，以问群臣，群臣莫对。莹在御筵，乃敛板答曰：“昔击石拊石，百兽率舞。陛下膺箓御图，虎象来格。”帝大悦，衆咸服焉。

十五年，位左光禄大夫、开府仪同三司、丹阳尹。既爲公，须开黄合。宅前促，欲买南邻朱侃半宅。侃惧见侵，货得钱百万，莹乃回合向东。时人爲之语曰：“欲向南，钱可贪；遂向东，爲黄铜。”及将拜，印工铸印，六铸而龟六毁。及成，头空不实，补而用之。居职六日暴疾薨，谥曰静恭。

少子实嗣。起家秘书郎，尚梁武帝女安吉公主，袭爵建城县公，爲新安太守。实从兄来郡，就求告。实与铜钱五十万，不听于郡及道散用。从兄密于郡市货，还都求利。及去郡数十里，实乃知，命追之。呼从兄上岸盘头，令卒与杖，搏颊乞原，劣得免。后爲南康嗣王湘州长史、长沙郡。王三日出禊，实衣冠倾崎，王性方严，见之意殊恶。实称主名谓王曰：“萧玉志念实，殿下何见憎？”王惊赧即起。后密啓之，因此废锢。

亮字奉叔，莹从父弟也。父攸字昌达，仕宋位太宰中郎，赠给事黄门侍郎。亮以名家子，宋末选尚公主，拜驸马都尉。历任秘书丞。齐竟陵王子良开西邸，延才俊，以爲士林馆，使工图其像，亮亦预焉。

累迁晋陵太守，在职清公，有美政。时有晋陵令沈巑之性粗疏，好犯亮讳，亮不堪，遂啓代之。巑之怏怏，乃造坐云：“下官以犯讳被代，未知明府讳。若爲攸字，当作无骹尊傍犬？爲犬傍无骹尊？若是有心攸？无心攸？乞告示。”亮不履下床跣而走，巑之抚掌大笑而去。

建武末，累迁吏部尚书。时右仆射江祏管朝政，多所进拔，爲士所归。亮自以身居选部，每持异议。始亮未爲吏部郎时，以祏帝之内弟，故深友祏。祏爲之延誉，益爲帝所器重。至是与祏情好携薄，祏昵之如初。及祏遇诛，群小放命，凡所除拜，悉由内宠，亮弗能止。外若详审，内无明鉴，所选用，拘资次而已，当时不谓爲能。后爲尚书左仆射。及东昏肆虐，亮取容以免。

梁武帝至新林，内外百僚皆道迎，其不能拔者亦间路送诚款，亮独不遣。及东昏遇杀，张稷仍集亮等于太极殿前西锺下坐，议欲立齐湘东嗣王宝晊。领军莹曰：“城闭已久，人情离解，征东在近，何不谘问？”张稷又曰：“桀有昏德，鼎迁于殷。今实微子去殷、项伯归汉之日。”亮默然。朝士相次下床，乃遣国子博士范云赍东昏首送石头，推亮爲首。

城平，朝士毕至，亮独后，裙履见武帝。帝谓曰：“颠而不扶，安用彼相？”亮曰：“若其可扶，明公岂有今日之举。”因泣而去。霸府开，以爲大司马长史。梁台建，授侍中、尚书令，固让，乃爲侍中、中书监，兼尚书令。及受禅，迁侍中、尚书令、中军将军，封豫宁县公。

天监二年，转左光禄大夫。元日朝会，亮辞疾不登殿，设馔别省，语笑自若。数日，诏公卿问讯，亮无病色。御史中丞乐蔼奏亮大不敬，论弃市。诏削爵，废爲庶人。

四年，帝宴华光殿，求谠言。尚书左丞范缜起曰：“司徒谢朏本有虚名，陛下擢之如此；前尚书令王亮颇有政体，陛下弃之如彼。愚臣所不知。”帝变色曰：“卿可更馀言。”缜固执不已，帝不悦。御史中丞任昉因奏缜妄陈褒贬，请免缜官。诏可。亮因屏居闭扫，不通宾客。遭母忧，居丧尽礼。后爲中书监，加散骑常侍。卒，谥炀子。

王华字子陵，诞从祖弟也。祖荟，卫将军、会稽内史。父廞，司徒右长史。晋安帝隆安初，王恭起兵讨王国宝，时廞丁母忧在家。恭檄令起兵，廞即聚衆应之，以女爲贞烈将军，以女人爲官属。及国宝死，恭檄廞罢兵。廞起兵之际，多所诛戮，至是不复得已，因举兵以讨恭爲名。恭遣刘牢之击廞，廞败走，不知所在。长子泰爲恭所杀。华时年十三在军中，与廞相失，随沙门释昙冰逃，使提衣襆从后，津逻咸疑焉。华行迟，昙冰骂曰：“奴子怠懈，行不及我。”以杖捶华数十，衆乃不疑，由此得免。遇赦还吴，以父存没不测，布衣蔬食，不交游者十馀年。

宋武帝欲收其才用，乃发廞丧，使华制服。服阕，武帝北伐长安，领镇西将军、北徐州刺史，辟华爲州主簿。后爲别驾，历职着称。文帝镇江陵，爲西中郎主簿、谘议参军。文帝未亲政事，悉委司马张邵。华性尚物，不欲人在己前。邵性豪，每行来常引夹毂。华出入乘牵车，从者不过两三人以矫之。尝相逢，华阳若不知是邵，谓左右曰：“此卤簿甚盛，必是殿下。”乃下牵车立于道侧，及邵至乃惊。邵白服登城，爲华所纠，邵坐被征，华代爲司马。

文帝将入奉大统，以少帝见害，不敢下。华曰：“先帝有大功于天下，四海所服。虽嗣主不纲，人望未改。徐羡之中才寒士，傅亮布衣诸生，非有晋宣帝、王大将军之心明矣。畏庐陵严断，将来必不自容。殿下宽叡慈仁，天下所知，已且越次奉迎，冀以见德，悠悠之论，殆必不然。羡之、亮、晦又要檀道济、王弘五人同功，孰肯相让，势必不行。今日就征，万无所虑。”帝从之，曰：“卿复欲爲吾之宋昌矣。”乃留华总后任。

上即位，以华爲侍中、右卫将军。先是，会稽孔甯子爲文帝镇西谘议参军，以文义见赏，至是爲黄门侍郎，领步兵校尉。甯子先爲何无忌安成国侍郎，还东修宅，令门可容高盖，邻里笑之。甯子曰“大丈夫何常之有。”甯子与华并有富贵之愿，自羡之等执权，日夜构之于文帝。甯子尝东归至金昌亭，左右欲泊船，宁子命去之，曰：“此杀君亭，不可泊也。”华每闲居讽咏,常诵王粲登楼赋曰：“冀王道之一平,假高衢而骋力。”出入逢羡之等，每切齿愤叱，叹曰：“当见太平时否？”元嘉二年，宁子卒。三年，诛羡之等。华迁护军将军，侍中如故。宋世唯华与南阳刘湛不爲饰让，得官即拜，以此爲常。

华以情事异人，未尝预宴集。终身不饮酒，有宴不之诣。若有论事者，乘车造门，主人出车就之。及王弘辅政，而弘弟昙首爲文帝所任，与华相埒。华常谓己力用不尽，每叹曰：“宰相顿有数人，天下何由得安？”四年卒，年四十三。九年，以诛羡之功，追封新建县侯，谥曰宣。孝武即位，配享文帝庙庭。

子定侯嗣，卒。子长嗣，坐骂母夺爵，以长弟佟诏封。齐受禅，国除。

琨，华从父弟也。父怿不辨菽麦，时以爲殷道矜之流。人无肯与婚，家以獠婢恭心侍之，遂生琨。初名昆仑，怿后娶南阳乐玄女，无子，故即以琨爲名，立以爲嗣。

琨少谨笃，爲从伯司徒谧所爱。宋武帝初爲桓修参军，修待帝厚。后帝以事计图修，犹怀昔顾，使王华访素门，嫁其二女。华爲琨娶大女，以小女适颍川庾敬度，亦是旧族。除琨郎中、驸马都尉、奉朝请。

先是，琨伯父廞得罪晋世，诸子并从诛，唯华得免。华宋世贵盛，以门衰，提携琨，恩若同生，爲之延誉。历位宣城、义熙太守，皆以廉约称。华终，又托之宋文帝，故琨屡居清显。孝建中，爲吏部郎。吏曹选局，贵要多所属请，琨自公卿下至士大夫，例爲用两门生。江夏王义恭尝属琨用二人，后复属，琨答不许。

出爲平越中郎将、广州刺史，加都督。南土沃实，在任常致巨富。世云广州刺史但经城门一过，便得三千万。琨无所取纳，表献禄俸之半。镇旧有鼓吹，又啓输还。及罢任，孝武知其清，问还资多少？琨曰：“臣买宅百三十万，馀物称之。”帝悦其对。后爲历阳内史。上以琨忠实，徙爲宠子新安王北中郎长史。再历度支尚书，加光禄大夫。

初，琨从兄华孙长袭华爵新建县侯，嗜酒多愆失，琨表以长将倾基绪，请以长小弟佟嗣焉。琨后出爲吴郡太守，迁中领军，坐在郡用朝舍钱三十六万，营饷二宫诸王及作绛袄奉献军用，左迁光禄大夫。寻加太常及金紫，加散骑常侍。廷尉虞和议社稷各一神，琨案旧纠驳，不爲屈。时和见宠，朝廷叹琨强正。

明帝临崩，出爲会稽太守，加都督，坐误竟囚，降爲冠军。顺帝即位，进右光禄大夫。顺帝逊位，百僚陪列，琨攀画轮獭尾恸泣曰：“人以寿爲欢，老臣以寿爲戚。既不能先驱蝼蚁，频见此事。”呜噎不自胜，百官人人雨泪。

齐高帝即位，领武陵王师，加侍中。时王俭爲宰相，属琨用东海郡迎吏，琨使谓曰：“语郎，三台五省，皆是郎用人，外方小郡，当乞寒贱，省官何容复夺之。”遂不过其事。寻解王师。及高帝崩，琨闻国讳，牛不在宅，去台数里，遂步行入宫。朝士皆谓曰：“故宜待车，有损国望。”琨曰：“今日奔赴，皆自应尔。”遂得病卒，赠左光禄大夫，年八十四。

琨谦恭谨慎，老而不渝，朝会必早起，简阅衣裳，料数冠帻，如此数四，或爲轻薄所笑。大明中，尚书仆射顔师伯豪贵，下省设女乐，琨时爲度支尚书，要琨同听，传酒行炙，皆悉内妓。琨以男女无亲授，传行每至，令置床上，回面避之然后取，毕又如此，坐上莫不抚手嗤笑，琨容色自若。师伯后爲设乐邀琨，琨不往。中领军刘勉，晚节有栖退志，表求东阳郡，尚书令袁粲以下莫不赞美之。琨曰：“永初、景平，唯谢晦、殷景仁爲中领军，元嘉有到彦之，爲人望才誉，勉不及也。近闻加侍中，已爲怏怏，便求东阳，臣恐子房赤松未易轻拟。”其鲠直如此。而俭于财用，设酒不过两碗，辄云“此酒难遇”。盐豉姜蒜之属，并挂屏风，酒浆悉置床下，内外有求，琨手自赋之。景和中，讨义阳王昶，六军戒严，应须紫标，左右欲营办，琨曰：“元嘉初征谢晦，有紫标在匣中，不须更作。”检取果得焉。而避讳过甚，父名怿，母名恭心，并不得犯焉，时咸谓矫枉过正。

王惠字令明，诞从祖弟也。祖劭，车骑将军。父默，左光禄大夫。

惠幼而夷简，爲叔父司徒谧所知。恬静不交游，未尝有杂事。陈郡谢瞻才辩有风气，尝与兄弟群从造惠，谈论锋起，文史间发，惠时相詶应，言清理远，瞻等惭而退。宋武帝闻其名，以问其从兄诞，诞曰：“惠后来秀令，鄙宗之美也。”即以爲行参军，累迁世子中军长史。

时会稽内史刘怀敬之郡，送者倾都，惠亦造别。还过从弟球，球问：“向何所见？”惠言：“唯觉逢人耳。”素不与谢灵运相识，尝得交言，灵运辩博，辞义锋起，惠时然后言。时荀伯子在坐，退而告人曰：“灵运固自萧散直上，王郎有如万顷陂焉。”尝临曲水，风雨暴至，坐者皆驰散。惠徐起，不异常日，不以沾濡而改。

宋国初建，当置郎中令，武帝难其人，谓傅亮曰：“今用郎中令，不可减袁曜卿。”既而曰：“吾得其人矣，曜卿不得独擅其奇。”乃以惠居之。

宋少帝即位，以蔡廓爲吏部尚书，不肯拜，乃以惠代焉。惠被召即拜，未尝接客。人有与书求官，得辄聚阁上，及去职，印封如初。时以廓不拜惠即拜，事异而意同也。

兄鉴颇好聚敛，惠意不同，谓曰：“何用田爲？”鉴怒曰：“无田何由得食。”惠又曰：“何用食爲？”其标寄如此。卒，赠太常，无子。

球字蒨玉，司徒谧之子、惠从父弟也，少与惠齐名。宋武帝受命，爲太子中舍人，宜都王友，转谘议参军。文帝即位，王弘兄弟贵动朝廷，球终日端拱，未尝相往来，弘亦雅敬之。历位侍中，中书令，吏部尚书。时中书舍人徐爰有宠于上，上尝命球及殷景仁与之相知。球辞曰：“士庶区别，国之章也。臣不敢奉诏。”上改容谢焉。

球简贵势，不交游，筵席虚静，门无异客。昙首常云：“蒨玉亦是玉卮无当耳。”既而尚书仆射殷景仁、领军将军刘湛并执重权，倾动内外，球虽通家姻戚，未尝往来。居选职，接客甚稀，不视求官书疏，而铨衡有序。迁光禄大夫，领庐陵王师。

时大将军彭城王义康专以政事爲本，刀笔干练者多被意遇。谓刘湛曰：“王敬弘、王球之属，竟何所堪施？爲自富贵，复那可解。”球兄子履深结刘湛，委诚义康与刘斌等。球每训厉，不纳。自大将军从事中郎转太子中庶子，流涕诉义康不愿违离，故复爲从事中郎。文帝甚衔之。及诛湛之夕，履徒跣告球。球命爲取履，先温酒与之，谓曰：“常日谓汝何？”履怖不得答。球徐曰：“阿父在，汝何忧。”命左右扶郎还斋，上亦以球故，履免死废于家。

殷景仁卒，球除尚书仆射，王师如故。素有脚疾，多病还家，朝直至少。录尚书江夏王义恭谓尚书何尚之曰：“当今乏才，群下宜加戮力，而王球放恣如此，宜以法纠之。”尚之曰：“球有素尚，加又多疾，公应以淡退求之，未可以文案责也。”义恭又面啓文帝曰：“王球诚有素誉，颇以物外自许。端任要切，或非所长。”帝曰：“诚知如此，要是时望所归。昔周伯仁终日饮酒而居此任，盖所以崇素德也。”遂见优容。后以白衣领职。十八年，卒，时年四十九。赠特进、金紫光禄大夫。无子，从孙奂爲后。

王彧字景文，球从子也。祖穆字伯远，司徒谧之长兄，位临海太守。父僧朗，仕宋位尚书右仆射，明帝初，以后父加特进，赠开府仪同三司，谥元公。彧名与明帝讳同，故以字行。伯父智少简贵，有高名，宋武帝甚重之。常言“见王智使人思仲祖”。武帝与刘穆之讨刘毅而智在焉,他日，穆之白武帝曰：“伐国重事，公言何乃使王智知。”武帝笑曰：“此人高简，岂闻此辈论议。”其见知如此。爲宋国五兵尚书，封建陵县五等子，追赠太常。

智无子，故父僧朗以景文继智。幼爲从叔球所知怜。美风姿，爲一时推谢。袁粲见之叹曰：“景文非但风流可悦，乃哺歠亦复可观。”有一客少时及见谢混，答曰：“景文方谢叔源，则爲野父矣。”粲惆怅良久，曰：“恨眼中不见此人。”

景文好言理，少与陈郡谢庄齐名。文帝尝与群臣临天泉池，帝垂纶良久不获。景文越席曰：“臣以爲垂纶者清，故不获贪饵。”衆皆称善。文帝甚相钦重，故爲明帝娶景文妹而以景文之名名明帝。武帝第五女新安公主先适太原王景深，离绝，当以适景文，景文固辞以疾，故不成婚。袭爵建陵子。元凶以爲黄门侍郎，未及就，孝武入讨，景文遣间使归款。以父在都下，不获致身，事平，颇见嫌责。犹以旧恩，累迁司徒左长史。

上以散骑常侍旧与侍中俱掌献替，欲高其选，以景文及会稽孔觊俱南北之望以补之。寻复爲司徒左长史。以姊墓开不临赴，免官。后拜侍中、领射声校尉、左卫将军，加给事中、太子中庶子。坐与奉朝请毛法因蒱戏得钱百二十万，白衣领职。

景和元年，爲尚书右仆射。明帝即位，加领左卫将军，寻加丹阳尹。遭父忧，起爲尚书左仆射、丹阳尹，固辞仆射。出爲江州刺史，加都督，服阕乃受诏。封江安县侯，固让不许。后征爲尚书左仆射、领吏部、扬州刺史，加太子詹事。不愿还朝，求爲湘州，不许。时又谓景文在江州不能洁己，景文与上幸臣王道隆书，深自申理。

景文屡辞内授，上手诏譬之曰：“尚书左仆射，卿已经此任，东宫詹事用人虽美，职次政可比中书令耳。庶姓作扬州，徐干木、王休元、殷铁并处之不辞，卿清令才望，何愧休元，毗赞中兴，岂谢干木，绸缪相与，何后殷铁邪？司徒以宰相不应带神州，远遵先旨，京口乡基义重，密迩畿内，又不得不用骠骑。陕西任要，由来用宗室，骠骑既去，巴陵理应居之，中流虽曰闲地，控带三江，通接荆、郢，经涂之要，由来有重镇。如此，则扬州自成阙刺史。卿若有辞，便不知谁应处之。此选大备与公卿畴怀，非聊尔也。”固辞詹事、领选，徙爲中书令，常侍、仆射、扬州如故。又进中书监，领太子太傅，常侍、扬州如故。景文固辞太傅，上遣新除尚书右仆射褚彦回宣旨，不得已乃受拜。

时太子及诸皇子并小，上稍爲身后计，诸将帅吴喜、寿寂之之徒，虑其不能奉幼主，并杀之。而景文外戚贵盛，张永累经军旅，又疑其将来难信，乃自爲谣言曰：“一士不可亲，弓长射杀人。”一士王字，指景文，弓长张字，指张永。景文弥惧，乃自陈求解扬州。诏答曰：

人居贵要，但问心若爲耳。大明之世，巢、徐二戴位不过执戟，权亢人主；顔师伯白衣仆射，横行尚书中。袁粲作仆射领选，而人往往不知有粲。粲迁爲令，居之不疑。今既省录，令便居昔之录任，置省事及干僮，并依录格。粲作令来亦不异爲仆射，人情向粲，淡然亦复不改常。以此居贵位要任，当有致忧兢不？卿今虽作扬州、太子太傅，位虽贵而不关朝政，可安不惧，差于粲也。卿虚心受荣，有而不爲累。贵高有危殆之惧，卑贱有沟壑之忧，张单双灾，木雁两失。有心于避祸，不如无心于任运。夫千仞之木，既摧于斧斤，一寸之草，亦悴于践蹋。高崖之修干，与深谷之浅条，存亡之要，巨细一揆耳。晋将毕万七战皆获，死于牖下，蜀相费祎从容坐谈，毙于刺客。故甘心于履危，未必逢祸，纵意于处安，不必全福。但贵者自惜，故每忧其身，贱者自轻，故易忘其己。然爲教者每诫贵不诫贱，言其贵满好自恃也。凡名位贵达，人以存怀，泰则触人改容，否则行路嗟愕。至如贱者，否泰不足以动人，存亡不足以絓数，死于沟渎，困于涂路者，天地之间，亦复何限，人不系意耳。以此而推，贵何必难处，贱何必易安。但人生自应卑慎爲道，行己用心，务思谨惜。

若乃吉凶大期，正应委之理运。遭随参差，莫不由命也。既非圣人，不能见吉凶之先，正是依俙于理，言可行而爲之耳。得吉者是其命吉，遇不吉者是其命凶。以近事论之：景和之世，晋平庶人从寿阳归乱朝，人皆爲之战栗，而乃遇中兴之运。袁顗图避祸于襄阳，当时皆羡之，谓爲陵霄驾凤，遂与义嘉同灭。骆宰见狂主，语人言“越王长颈鸟喙，可与共忧，不可共乐。范蠡去而全身，文种留而遇祸。今主口颈颇有越王之状，我在尚书中久，不去必危”。遂求南江小县。诸都令史住京师者，皆遭中兴之庆，人人蒙爵级；宰逢义嘉染罪，金木缠身，性命几绝。卿耳目所闻见，安危在运，何可豫图邪？

上既有疾，而诸弟并已见杀；唯桂阳王休范人才本劣，不见疑，出爲江州刺史。虑一旦晏驾，皇后临朝，则景文自然成宰相，门族强盛，藉元舅之重，岁暮不爲纯臣。泰豫元年春，上疾笃，遣使送药赐景文死，使谓曰：“朕不谓卿有罪，然吾不能独死，请子先之。”因手诏曰：“与卿周旋，欲全卿门户，故有此处分。”敕至之夜，景文政与客棋，扣函看，复还封置局下，神色怡然不变。方与客棋思行争劫竟，敛子内奁毕，徐谓客曰：“奉敕见赐以死。”方以敕示客。酒至未饮，门客焦度在侧，愤怒发酒覆地曰：“大丈夫安能坐受死。州中文武可数百人，足以一奋。”景文曰：“知卿至心；若见念者，爲我百口计。”乃墨啓答敕，并谢赠诏。酌谓客曰：“此酒不可相劝。”自仰而饮之。时年六十。追赠开府仪同三司，谥曰懿。长子绚。

绚字长素，早惠。年五六岁，读论语至“周监于二代”，外祖何尚之戏之曰：“可改耶耶乎文哉。”绚应声答曰：“尊者之名，安可戏，宁可道草翁之风必舅？”及长，笃志好学。位秘书丞。先景文卒，谥曰恭世子。绚弟缋。

缋字叔素，弱冠秘书郎、太子舍人，转中书舍人。景文以此授超阶，令缋经年乃受。景文封江安侯，缋袭其本爵爲始平县五等男。元徽末，爲黄门郎，东阳太守。

齐武帝爲抚军，吏部尚书张岱选缋爲长史，呈选牒，高帝笑曰：“此可谓素望。”再迁义兴太守，辄录郡吏陈伯喜付阳羡狱，欲杀之，县令孔逭不知何罪，不受缋教，爲有司奏，坐白衣领职。后长兼侍中。武帝出射雉，缋信佛法，称疾不从。永元元年，卒于太常，谥靖子。

缋女适武帝宠子安陆王子敬，永明二年纳妃，修外舅姑之敬。武帝遣文惠太子相随往缋家，置酒设乐，公卿皆冠冕而去，当世荣之。

缋弟约，齐明帝世数年废锢。梁武帝时爲太子中庶子，尝谓约曰：“卿方当富贵，必不容久滞屈。”及帝作辅，谓曰：“我尝相卿当富贵，不言卿今日富贵便当见由。”历侍中，左户尚书，廷尉。

缋长子隽，不慧，位止建安太守。

隽子克。克美容貌，善容止，仕梁历司徒右长史、尚书仆射。台城陷，仕侯景，位太宰、侍中、录尚书事。景败，克迎候王僧辩，问克曰：“劳事夷狄之君”，克不能对。次问玺绂何在？克默然良久曰：“赵平原将去。”平原名思贤，景腹心也，景授平原太守，故克呼焉。僧辩乃诮克曰：“王氏百世卿族，便是一朝而坠。”仕陈，位尚书右仆射。

蕴字彦深，彧兄子也。父楷，太中大夫。楷人才凡劣，故蕴不爲群从所礼，常怀耻慨。家贫，爲广德令。明帝即位，四方叛逆，欲以将领自奋，每抚刀曰：“龙泉太阿，汝知我者。”叔父景文常诫之曰：“阿荅，汝灭我门户。”蕴曰：“荅与童乌贵贱异。”童乌，绚小字，荅，蕴小字也。及事甯，封吉阳男。历晋陵、义兴太守，所莅并贪纵。后爲给事黄门侍郎。

桂阳之逼，王道隆爲乱兵所杀，蕴力战，重创御沟侧，或扶以免。事平，抚军长史褚澄爲吴郡太守，司徒左长史萧惠明言于朝曰：“褚澄开城以纳贼，更爲股肱大郡，王蕴被甲死战，弃而不收，赏罚如此，何忧不乱！”褚彦回惭，乃议用蕴爲湘州刺史。及齐高帝辅政，蕴与沈攸之连谋，事败，斩于秣陵市。

奂字道明，彧兄子也。父粹字景深，位黄门侍郎。奂继从祖球，故小字彦孙。年数岁，常侍球许，甚见爱。奂诸兄出身诸王国常侍，而奂起家着作佐郎。琅邪顔延之与球情款稍异，常抚奂背曰：“阿奴始免寒士。”

奂少而强济，叔父景文常以家事委之。仕宋历侍中，祠部尚书，转掌吏部。升明初，迁丹阳尹。初，王晏父普曜爲沈攸之长史，常惧攸之举事，不得还，奂爲吏部，转普曜爲内职，晏深德之。及晏仕齐，武帝以奂宋室外戚，而从弟蕴又同逆，疑有异意，晏叩头保奂无异志。时晏父母在都，请以爲质，武帝乃止。

永明中，累迁尚书右仆射。王俭卒，上欲用奂爲尚书令，以问晏。晏位遇已重，意不推奂，答曰：“柳世隆有勋望，恐不宜在奂后。”乃转左仆射，加给事中。出爲雍州刺史，加都督。与甯蛮长史刘兴祖不睦。十一年，奂遣军主朱公恩征蛮失利，兴祖欲以啓闻，奂大怒，收付狱。兴祖于狱以针画漆合盘爲书，报家称枉，令啓闻，而奂亦驰信啓上，诬兴祖扇动荒蛮。上知其枉，敕送兴祖还都，奂恐辞情翻背，辄杀之。上大怒，遣中书舍人吕文显、直合将军曹道刚领兵收奂，又别诏梁州刺史曹武自江陵步出襄阳。奂子彪凶愚，颇干时政，士人咸切齿。时文显以漆匣匣箜篌在船中，因相诳云，“台使封刀斩王彪”。及道刚、曹武、文显俱至，衆力既盛，又惧漆匣之言，于是议闭门拒命。长史殷叡，奂女婿也，谏曰：“今开城门，白服接台使，不过槛车征还，隳官免爵耳。”彪坚执不从，叡又曰：“宜遣典签间道送啓自申，亦不患不被宥。”乃令叡书啓，遣典签陈道齐出城，便爲文显所执。叡又曰：“忠不背国，勇不逃死，百世门户，宜思后计，孰与仰药自全，则身名俱泰，叡请先驱蝼蚁。”又不从。奂门生郑羽叩头啓奂，乞出城迎台使，奂曰：“我不作贼，欲先遣啓自申，政恐曹、吕辈小人相陵藉，故且闭门自守耳。”彪遂出战，败走归。土人起义，攻州西门，彪登门拒战，却之。司马黄瑶起、甯蛮长史裴叔业于城内起兵攻奂，奂闻兵入，礼佛，未及起，军人斩之，彪及弟爽、弼、殷叡皆伏诛。奂长子太子中庶子融，融弟司徒从事中郎琛，于都弃市，余孙皆原宥。琛弟肃、秉并奔魏，后得黄瑶起脔食之。弟伷女爲长沙王晃妃，以男女并长，又且出继，特不离绝。

奂既诛，故旧无敢至者，汝南许明达先爲奂参军，躬爲殡敛，经理甚厚，当时高其节。奂弟份。

份字季文。仕宋位始安内史。袁粲之诛，亲故无敢视者，份独往致恸，由是显名。累迁大司农。奂诛后，其子肃奔魏，份自拘请罪，齐武帝宥之。肃屡引魏人至边，份尝因侍坐，武帝谓曰：“比有北信不？”份改容对曰：“肃既近忘坟柏，宁远忆有臣。”帝亦以此亮焉。后位秘书监。仕梁位散骑常侍，领步兵校尉，兼起部尚书。

武帝尝于宴席问群臣曰：“朕爲有爲无？”份曰：“陛下应万物爲有，体至理爲无。”帝称善。后累迁尚书左仆射。历侍中，特进，左光禄大夫，监丹阳尹。卒，谥曰胡子。长子琳，字孝璋，位司徒左长史。琳齐代取梁武帝妹义兴长公主，有子九人，并知名。

长子铨，字公衡，美风仪，善占吐，尚武帝女永嘉公主，拜驸马都尉。铨虽学业不及弟锡，而孝行齐焉，时人以爲铨、锡二王，可谓玉昆金友。母长公主疾，铨形貌瘠贬，人不复识。及居丧，哭泣无常，因得气疾。位侍中、丹阳尹。卒于卫尉卿。子溥，字伯淮，尚简文帝女余姚公主。

铨弟锡字公嘏，幼而警悟，与兄弟受业，至应休散，辄独留不起，精力不倦，致损右目。十二爲国子生，十四举清茂，除秘书郎，再迁太子洗马。时昭明太子尚幼，武帝敕锡与秘书郎张缵使入宫，不限日数。与太子游狎，情兼师友。又敕陆倕、张率、谢举、王规、王筠、刘孝绰、到洽、张缅爲学士，十人尽一时之选。锡以戚属，封永安侯。

普通初，魏始连和，使刘善明来聘，敕中书舍人朱异接之。善明彭城旧族，气调甚高，负其才气，酒酣谓异曰：“南国辩学如中书者几人？”异曰：“异所以得接宾宴，乃分职是司，若以才辩相尚，则不容见使。”善明乃曰：“王锡、张缵，北间所闻，云何可见？”异具啓闻，敕即使南苑设宴，锡与张缵、朱异四人而已。善明造席，遍论经史，兼以嘲谑。锡、缵随方酬对，无所稽疑，善明甚相叹挹。他日谓异曰：“一日见二贤，实副所期，不有君子，安能爲国。”引宴之日，敕使左右徐僧权于坐后，言则书之。

累迁吏部郎中，时年二十四。谓亲友曰：“吾以外戚谬被时知，兼比羸病，庶务难拥，安能舍其所好而徇所不能。”乃称疾不拜。便谢遣胥徒，拒绝宾客，掩扉覃思，室宇萧然。诸子温凊，隔帘趋倚。公主乃命穿壁，使子涉、湜观之。卒年三十六，赠侍中，谥贞子。锡弟佥。

佥字公会，八岁丁父忧，哀毁过礼。初补国子生，祭酒袁昂称爲通理。累迁始兴内史，丁所生母忧，固辞不拜。又除南康内史，在郡义兴主薨，诏起复郡。后爲太子中庶子，掌东宫管记。卒，赠侍中。元帝下诏：贤而不伐曰恭，追谥曰恭子。佥弟通。

通字公达，仕梁爲黄门侍郎。敬帝承制，以爲尚书右仆射。陈武帝受禅，迁左仆射。太建元年，爲左光禄大夫。六年，加特进，侍中、将军、光禄、佐史、扶并如故。未拜，卒，谥曰成。弟劢。

劢字公齐，美风仪，博涉书史，恬然清简，未尝以利欲干怀。仕梁爲轻车河东王功曹史。王出镇京口，劢将随之蕃。范阳张缵时典选举，劢造缵言别，缵嘉其风采，乃曰：“王生才地，岂可游外府乎？”奏爲太子洗马。后爲南徐州别驾从事史。

大同末，梁武帝谒园陵，道出朱方，劢随例迎候，敕令从辇侧。所经山川，莫不顾问，劢随事应对，咸有故实。又从登北顾楼赋诗，辞义清典，帝甚嘉之。

时河东王爲广州刺史，乃以劢爲冠军河东王长史、南海太守。王至岭南，多所侵掠，因惧罪称疾，委州还朝，劢行州府事。越中饶沃，前后守宰，例多贪纵，劢独以清白着闻。入爲给事黄门侍郎。

侯景之乱，奔江陵，历位晋陵太守。时兵饥之后，郡中雕弊，劢爲政清简，吏人便安之。征爲侍中，迁五兵尚书。

会魏军至，元帝征湘州刺史宜丰侯萧循入援，以劢监湘州。及魏平江陵，敬帝承制，以爲中书令，加侍中。历陈武帝司空、丞相长史，侍中、中书令并如故。

及萧勃平，以劢爲广州刺史。未行，改爲衡州刺史。王琳据有上流，衡、广携贰，劢不得之镇，留于大庾岭。

太建元年，累迁尚书右仆射。时东境大水，以劢爲晋陵太守。在郡甚有威惠，郡人表请立碑，颂劢政德，诏许之。征爲中书监，重授尚书右仆射，领右军将军。卒，谥曰温子。劢弟质。

质字子贞，少慷慨，涉猎书史。梁世以武帝甥，封甲口亭侯。立太子中舍人、庶子。

侯景济江，质领步骑顿于宣阳门外。景军至都，质不战而溃，爲桑门，潜匿人间。城陷后，西奔荆州。元帝承制，历位侍中，吴州刺史，领鄱阳内史。

魏平荆州，侯瑱镇盆城，与质不协，质率所部依于留异。陈永定二年，武帝命质率所部随都督周文育讨王琳。质与琳素善，或谮云于军中潜信交通，武帝命文育杀质，文育啓救之，获免。文帝嗣位，以爲五兵尚书。宣帝辅政，爲司徒左长史。坐招聚博徒，免官。后爲都官尚书。卒，谥曰安子。弟固。固字子坚，少清正，颇涉文史。梁时以武帝甥，封莫口亭侯。位丹阳尹丞。梁元帝承制，以爲相国户曹属，掌管记。寻聘魏，魏人以其梁氏外戚，待之甚厚。

承圣元年，爲太子中庶子，迁寻阳太守。魏克荆州，固之鄱阳，随兄质度东岭，居信安县。陈永定中，移居吴郡。文帝以固清静，且欲申以婚姻。天嘉中，历位中书令，散骑常侍，国子祭酒。以其女爲皇太子妃，礼遇甚重。

废帝即位，授侍中、金紫光禄大夫。宣帝辅政，固以废帝外戚，奶媪恒往来禁中，颇宣密旨，事泄，比党皆诛，宣帝以固本无兵权，且居处清素，止免所居官，禁锢。太建中，卒于太常卿，谥恭子。

固清虚寡欲，居丧以孝闻。又信佛法。及丁所生母忧，遂终身蔬食，夜则坐禅，昼诵佛经。尝聘魏，因宴飨际，请停杀一羊。羊于固前跪拜。又宴昆明池，魏人以南人嗜鱼，大设罟网，固以佛法祝之，遂一鳞不获。子宽，位侍中。

论曰：王诞夙有名辈，而间关夷险，卒获攀光日月，遭遇盖其时焉。奉光、奉叔，并得官成齐代，而亮自着寒松，固爲优矣。莹印章六毁，岂鬼神之害盈乎？景文弱年立誉，芳声籍甚，荣贵之来，匪由势至。若使泰始之朝，身非外戚，与袁粲群公，方骖并路，倾覆之灾，庶几可免。庾元规之让中书令，义归此矣。奂有愚子，自致诛夷。份胤嗣克昌，特锺门庆，美矣。

关键词：南史,列传

解释翻译[挑错/完善]

○王诞

王诞字茂世，是太保王弘的堂祖父的后代，王弘叫他哥哥。祖父王恬，是晋朝的中军将军。父亲王混，是太常卿。王诞少年有才学辞藻，晋朝的孝武帝逝世，他的堂叔尚书令王繤撰写悼词，他拿出文稿给王诞看，说：“还感到遗憾的是缺少季节景物的描写。”王诞拿过笔来就加上了，接着他的“秋冬取代变化”后面说：“白霜盖满了宽阔的台阶，寒风回荡在高耸的宫殿。”王繤嗟叹赞美，于是采用了。世袭爵位雉乡侯，担任会稽王世子萧元显的后军长史、琅笽内史。王诞结交了萧元显所宠幸的人张法顺，所以也受到宠幸。萧元显纳妾，王诞替他迎亲。随后在府中转任骠骑长史，内史职务依旧。萧元显讨伐桓玄，打算全部杀死那些姓桓的，王诞救了桓修等人，由此得以免祸。桓修，是王诞的外甥。后来桓玄得志，将要杀死他，桓修为他求情，于是把他流放到广州。

卢循占据广州，以王诞担任他的平南府长史，对他十分有礼。王诞做客久了想回去，于是便劝告卢循说：“我和刘镇军情分不浅，如果能够北归，一定会受到任用。”当时广州刺史吴隐之也被卢循所挽留，王诞又说：“将军现在挽留吴公，于公于私都不是良策。孙伯符难道不想留华子鱼，只是因为一个地方不能容下两个君主罢了。”于是王诞和吴隐之都得以回归。

王诞做宋武帝的太尉长史，尽心效力，武帝十分信赖他。卢循从蔡州向南逃走，刘毅坚决要求追击讨伐。王诞秘密地告诉武帝说：“您既平了广固，又灭了卢循，那么就会功盖今古，勋业没有第二个人可比。如此巨大的威望，怎么可以让其他人来瓜分？刘毅和您同是从平民起家，一时间很受推重，现在既然遭到失败，不应该再让他立功。”武帝采纳了他的意见。后来他做了吴国内史，因为给母亲服丧而离职。

武帝讨伐刘毅，起用他为辅国将军，王诞坚持推辞，结果穿着黑色丧服随从出发。当时诸葛长人负责太尉留府的事务，自己心中不安，武帝十分担心。刘毅平灭以后，王诞请求自己先回去。武帝说：“诸葛长人似乎自己有疑心，您哪能就过去？”王诞说：“诸葛长人知道我很受您的赏识，现在轻身独自回去，必然会觉得没有担忧，可以稍微安定一下他的心意。”武帝笑着说：“您的勇敢超过孟贲、夏育了。”于是先回去了。后来去世，追封为作唐县五等侯。

○王亮

王亮字奉叔，是王莹的堂弟。他的父亲王悠字昌达，在宋朝做官担任太宰中郎，追赠为给事黄门侍郎。王亮因为是名家弟子，宋朝末年选他与公主结婚，封为驸马都尉。曾担任秘书丞。齐朝的竟陵王萧子良开了西邸，招揽俊才，作为士林馆，让工匠画下他们的肖像，王亮也参与了。

他逐步调任晋陵太守，在职清廉公正，具有良好的政绩。当时有个晋陵令沈繨之，性格粗疏，好犯王亮的忌讳，王亮不能忍受，于是上表取代了他。沈繨之很不高兴，便到了他的衙门说：“下官因为犯了忌讳而被取代，不知道您的忌讳是什么。如果是攸字，应当是无脚尊旁犬(猷)？还是犬旁无脚尊(犭酋)？或者是有心的攸字？无心的攸字？请告诉我。”王亮不穿鞋下床光着脚走路，沈繨之拍掌大笑而去。

建武末年，逐步升迁为吏部尚书。当时右仆射江纏主管朝政，提拔的人很多，为士人所归心。王亮自以为身在吏部，常常持不同意见。开始王亮没做吏部郎的时候，因为江纏是皇帝的内弟，所以深深地和他交好。江纏为他扩大名誉，越发被皇帝所器重。到了现在与江纏的感情淡薄，而江纏对他亲昵如初。等江纏被杀以后，一群小人放弃天子命令，凡是任命官吏，都是由于内部宠幸，王亮不能阻止。外面好像详加审查，内部却没有明正的鉴别，所选用的人，都只是根据资历，当时人们不认为他们有能力。王亮后来担任尚书左仆射。等到东昏侯逞凶，王亮曲意取悦，得以免祸。

梁武帝到了新林，朝内外的百官都去路上迎接，那些不能前往的也派人从小道去表示诚心，独有王亮不派人去。等东昏侯被杀，张稷便把王亮等人召集到太极殿前西面的钟下聚坐，讨论想立齐朝的湘东嗣王萧宝緻为皇帝。领军萧莹说：“城已经关闭了很久，人的感情离散，征东将军就在近处，何不前去咨询？”张稷又说：“夏桀有昏德，政权就转移到殷朝。现在实在就是微子离开殷、项伯归附汉的时候。”王亮沉默不语。朝士陆续离座，于是就派国子博士范云把东昏侯的头送往石头城，推举王亮为首。

城市平定后，朝士都到了，惟独王亮在后面，穿着裙子和布鞋来见武帝。武帝对他说：“倒了却不去扶它，那些大臣还有什么用处？”王亮说：“如果它可以扶起，明公您哪里还会有今天的壮举？”于是哭着走了。藩王的府邸开设，任命他为大司马长史。梁台建立，任命他为侍中、尚书令，他坚决推辞，于是做了侍中、中书监，兼尚书令。等到梁武帝接受了禅让，调任他为侍中、尚书令、中军将军，封为豫宁县公。

天监二年(503)，转为左光禄大夫。一次吉日朝会，王亮请病假不登殿，而在省台设宴，谈笑自如。几天后，诏令让公卿前去问候，王亮并没有病色。御史中丞乐霭上表指责王亮大不敬，论罪处死示众。结果下令削去他的爵位，废为平民。

天监四年，武帝在华光殿举行宴会，征求正直的言论。尚书左丞范缜站起来说：“司徒谢月出本来只有虚名，陛下却这样地提拔他；前尚书令王亮颇有政治才干，而陛下却那样地抛弃他。这是愚臣所不能理解的。”武帝改变了脸色说：“您可以改变一个话题。”范缜坚持不放，武帝很不高兴。御史中丞任窻于是上表说范缜乱加褒贬，请求免除范缜的官职。下诏同意。王亮于是闭门闲居洒扫，不和宾客往来。遭遇了母亲的丧事，守丧非常尽礼。后来做了中书监，加官散骑常侍。死后，谥号为炀子。

○王华

王华字子陵，是王诞同一曾祖的弟弟。祖父王荟，是卫将军、会稽内史。父亲王繤，是司徒右长史。晋安帝隆安初年，王恭起兵讨伐王国宝，当时王繤遇到母亲的丧事呆在家里。王恭发出讨伐檄文，下令起兵，王繤立即聚众响应，以女儿为贞烈将军，以妻子为属官。后来王国宝死去，王恭传令让王繤罢兵。王繤起兵的时候，杀人很多，到现在已经控制不住，于是便举兵以讨伐王恭为名。王恭派刘牢之进击王繤，王繤败逃，不知逃到了什么地方。长子王泰被王恭所杀。王华当时十三岁，就在军中，与王繤互相失散，随着和尚释昙冰逃跑，让他提着衣物跟在后面，津渡的巡逻兵都很怀疑他们。王华走得慢，昙冰骂道：“奴才懈怠，跟不上我！”用棍子捶了王华好几十下，众人才不怀疑了，因此得以免祸。后来遇到赦免，回到了吴地，因为父亲存亡不明，所以他穿布衣，吃菜饭，不与人交游达十几年。

宋武帝想征召利用他的才干，于是便为王繤发丧，让王华照礼服丧。服丧完毕，武帝北伐长安，当时兼任镇西将军、北徐州刺史，召王华为州主簿。后来为别驾，历次任职都很有名。文帝镇守江陵，他担任西中郎主簿、咨议参军。文帝尚未亲理政事的时候，完全委任给司马张邵。王华好胜，不想让别人在自己前面。张邵性格豪迈，每次行动常常带着很多随从。王华则是出入乘坐牛车，随行的不过两三个人，故意与他形成对照。曾经有一次和他相逢，王华假装不知道是张邵，对左右的人说：“这人仪仗十分盛大，一定是殿下吧！”于是便下了牛车，立在道边，等张邵到了，才大吃一惊。张邵曾经穿白衣登城，被王华所弹劾，张邵获罪被调走，由王华代任司马。

文帝即将入京继承帝位，因为少帝陷害，不敢东下。王华说：“先帝对天下立有大功，四海归服。虽然继承人不循正轨，但是威望不改。徐羡之是个中等才能的寒士，傅亮是个平民书生，并非有晋宣帝、王大将军的心意是很明白的。害怕像庐陵王那样严断，将来必定不能自容。殿下宽宏仁慈，是天下人都知道的，而且越过名次前来奉迎，希望能有大德，纷繁议论，恐怕都不正确。徐羡之、傅亮、谢晦又要与檀道济、王弘五人同功，谁肯相让，看来必定不能成功。今天前往接受征召，不须有任何顾虑。”文帝听从了，说：“你又想做我手下的宋昌了。”于是便留下王华总管后方。

皇上即位，以王华担任侍中、右卫将军。在此以前，会稽的孔宁子担任文帝的镇西咨议参军，以文才受到欣赏，到现在当了黄门侍郎，兼任步兵校尉。孔宁子先前曾做何无忌安成国的侍郎，回到东部修建宅院，门楼盖得可以容下高高的华盖，邻里都笑话他。孔宁子说：“大丈夫有什么固定的状况呢？”孔宁子与王华都有富贵的愿望，自从徐羡之等人掌权，二人就日夜在文帝面前构陷他们。孔宁子曾经东归到金昌亭，左右的人想把船停泊在那里，孔宁子命令离开那里，说：“这里是杀君亭，不可停泊。”王华常常闲居吟咏，常常朗诵王粲的《登楼赋》说：“希望天下能政治清平，凭借大道而施展才力。”平时出入遇着了徐羡之等人，经常切齿怒骂。他慨叹说：“还能见到太平的时代吗？”元嘉二年(425)，孔宁子去世。三年，杀了徐羡之等人。王华升为护军将军，侍中职位仍旧。宋代的时候，只有王华和南阳刘湛不作谦让，得官就做，以此为习惯。

王华的处事与常人不同，他不曾参加宴席聚会。终身不饮酒，有宴会的地方不去。如果有人谈论事情，乘车到了门上，主人便坐车出去迎上。后来王弘辅佐大政，而王弘的弟弟王昙首被文帝所信赖，与王华同等。王华常常说自己的力量用不完，屡屡感叹说：“宰相同时并存几个人。天下怎么会得安宁？”元嘉四年死去，年龄四十三岁。元嘉九年，以杀死徐羡之的功劳，被追封为新建县侯，谥号为宣。孝武帝即位，配享文帝庙庭。

○王奂

王奂字道明，是王彧哥哥的儿子。他的父亲王粹字景深，位居黄门侍郎。王奂过继给了堂祖父王球，所以小字叫彦孙。年龄才几岁的时候，常常跟随在王球身边，十分受宠爱。王奂的几个哥哥担任各王的国常侍，而王奂担任著作佐郎。琅笽颜延之与王球情感诚挚融洽逐渐特殊，常常用手抚着王奂的背说：“阿奴刚刚脱出了寒士。”

王奂年少时就很强干，叔父王景文常常把家中的事情委托给他。他在宋朝做官历任侍中、祠部尚书，转为掌管吏部。升明初年，调任丹阳尹。起初，王晏的父亲王普曜担任沈攸之的长史，常常害怕沈攸之起事，不能回来，王奂做了吏部，调王普曜担任朝内职务，王晏对他深深地感谢。等王晏到齐朝做事，武帝认为王奂是宋朝的外戚，而他的堂弟王蕴又同为逆党，怀疑他有异志，王晏叩头担保王奂没有异志。当时王晏的父母都在京城，王晏请求把他们作为人质，武帝才停止了。

永明时期(483～493)，逐步升任尚书右仆射。王俭去世，皇上想用王奂担任尚书令，问王晏的意见。王晏的地位恩宠已经很重，不想再推荐王奂，回答说：“柳世隆有功勋和威望，恐怕不应该在王奂的后面。”于是转为左仆射，担任给事中。出京做雍州刺史，同时担任都督。与宁蛮长史刘兴祖不和睦。永明十一年，王奂派遣军中主将朱公恩出征蛮邦失利，刘兴祖打算上表报告，王奂大怒，把他抓起来关到了监狱中。刘兴祖在狱中用针画漆合盘为书信，报告家中说他是冤枉的，让他们报知朝廷，而王奂也派人乘快马上报，诬告刘兴祖煽动蛮族。皇上知道他是冤枉的，下令让刘兴祖返回京城，王奂恐怕自己的报告被推翻，便把他杀掉。皇上大怒，派遣中书舍人吕文显、直阁将军曹道刚领兵去抓王奂，又另外诏令梁州刺史曹武从江陵步行出襄阳。王奂的儿子王彪凶猛愚蠢，好干预当时政治，世人都切齿痛恨。当时吕文显用一个漆匣盛着一架箜篌放在船中，于是诳他说：“朝廷给使者封了快刀来斩王彪。”等曹道刚、曹武、吕文显全都来到，众人的力量既大，又害怕漆匣中的话，于是商议关闭城门拒绝接受命令。长史殷睿，是王奂的女婿，劝谏说：“现在打开城门，身穿白色衣服迎接朝廷的使者，顶多不过是囚车送还，罢官免爵罢了。”王彪坚决不同意，殷睿又说：“应该派典签从小路送上奏表，自我辩解，也不担心不被宽大，”于是命令殷睿书写奏表，派遣典签陈道齐出城，结果便被吕文显抓住。殷睿又说：“忠不背叛国家，勇不逃避死亡，百代家门，应该想想后代，何如服药自尽，这样可以身与名都安泰，请让我首先自杀。”王奂又不听从。王奂的门生郑羽叩头请求王奂，请他出城迎接台使，王奂说：“我没有作贼，打算派人上表自我申辩，正恐怕曹、吕这些小人来相欺压，所以暂且闭上城门自我守卫。”王彪于是出战，失败逃走，土人起义，进攻州城的西门，王彪登上大门抵抗，把他们打退。司马黄瑶起、宁蛮长史裴叔夜在城内起兵攻击王奂，王奂听到兵士进入，正在拜佛，没有来得及起身，军人就把他杀死了，王彪和他的弟弟王亻由爽、王弼、殷睿，都被处死。王奂的长子太子中庶子王融，王融的弟弟司徒从事中郎王琛，都在京城被杀死示众，其余孙子辈的人，都被宽大处理。王琛的弟弟王肃、王秉都跑到了魏国，后来捉住了黄瑶起，把他一块一块地吃掉。王奂弟弟王亻由的女儿是长沙王萧晃的妃子，因为儿女都长大了，又将出继给别人，故而特许不加分离。

王奂被杀以后，旧时的朋友没有敢去关照的，汝南人许明达是王奂的参军，亲自为他殡殓，经办得很丰厚，当时的人很高看他的气节。

上一篇：列传·卷二十二

下一篇：列传·卷二十四

全   文：南史

