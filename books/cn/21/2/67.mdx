---
---
---
title: 恩幸
---

戴法兴徐爰阮佃夫纪僧真刘系宗茹法亮

吕文显茹法珍周石珍陆验司马申施文庆沈客卿

孔范

夫鲍鱼芳兰，在于所习，中人之性，可以上下。然则谋于管仲，齐桓有邵陵之师，迩于易牙，小白掩阳门之扇。夫以霸者一身，且有洿隆之别，况下于此，胡可胜言者乎。故古之哲王，莫不斯慎。自汉氏以来，年且千祀，而近习用事，无乏于时，莫不官由近亲，情因狎重。至如中书所司，掌在机务。汉元以令、仆用事，魏明以监、令专权，在晋中朝，常爲重寄，故公曾之叹，恨于失职。于时舍人之任，位居九品，江左置通事郎，管司诏诰，其后郎还爲侍郎，而舍人亦称通事。元帝用琅邪刘超，以谨慎居职。宋文世，秋当、周赳并出寒门。孝武以来，士庶杂选，如东海鲍照以才学知名，又用鲁郡巢尚之，江夏王义恭以爲非选。帝遣尚之送尚书四十余牒，宣敕论辩，义恭乃叹曰：“人主诚知人。”及明帝世，胡母颢、阮佃夫之徒，专爲佞幸矣。齐初亦用久劳及以亲信，关谳表啓，发署诏敕，颇涉辞翰者，亦爲诏文，侍郎之局复见侵矣。建武世，诏命始不关中书，专出舍人。省内舍人四人，所直四省，其下有主书令史，旧用武官，宋改文吏，人数无员，莫非左右要密。天下文簿板籍，入副其省，万机严秘，有如尚书外司。领武官有制局监、外监，领器仗兵役，亦用寒人。爰及梁、陈，斯风未改。其四代之被恩幸者，今立以爲篇，以继前史之作云尔。

戴法兴，会稽山阴人也。家贫，父硕子以贩纻爲业。法兴二兄延寿、延兴并修立，延寿善书，法兴好学。山阴有陈戴者，家富有钱三千万，乡人或云：“戴硕子三儿敌陈戴三千万钱。”

法兴少卖葛山阴市，后爲尚书仓部令史。大将军彭城王义康于尚书中觅了了令史，得法兴等五人，以法兴爲记室令史。义康败，仍爲孝武征虏抚军记室掾。及徙江州，仍补南中郎典签。帝于巴口建义，法兴与典签戴明宝、蔡闲俱转参军督护。上即位，并爲南台侍御史，同兼中书通事舍人。法兴等专管内务，权重当时。孝建元年，爲南鲁郡太守，解舍人，侍太子于东宫。大明二年，以南下预密谋，封法兴吴昌县男，明宝湘乡县男。闲时已卒，追加爵封。法兴转太子旅贲中郎将。

孝武亲览朝政，不任大臣，而腹心耳目不得无所委寄。法兴颇知古今，素见亲待，虽出侍东宫，而意任隆密。鲁郡巢尚之，人士之末，元嘉中，侍始兴王浚读书，亦涉猎文史，爲上所知。孝建初，补东海国侍郎，仍兼中书通事舍人。凡选授迁转诛赏大处分，上皆与法兴、尚之参怀。内外诸杂事多委明宝。上性严暴，睚眦之间，动至罪戮。尚之每临事解释，多得全免，殿省甚赖之。而法兴、明宝大通人事，多纳货贿，凡所荐达，言无不行，天下辐凑，门外成市，家产并累千金。明宝骄纵尤甚，长子敬爲扬州从事，与上争买御物。六宫尝出，敬盛服骑马，于车左右驰骤去来。上大怒，赐敬死，系明宝尚方。寻被原释，委任如初。

孝武崩，前废帝即位，法兴迁越骑校尉。时太宰江夏王义恭录尚书事，任同总己，而法兴、尚之执权日久，威行内外，义恭积相畏服，至是慑惮尤甚。废帝未亲万机，凡诏敕施爲，悉决法兴之手，尚书中事无大小专断之，顔师伯、义恭守空名而已。尚之甚聪敏，时百姓欲爲孝武立寺，疑其名。尚之应声曰：“宜名天保。诗云：‘天保，下报上也。’”时服其机速。

废帝年已渐长，凶志转成，欲有所爲，法兴每相禁制。谓帝曰：“官所爲如此，欲作营阳邪？”帝意稍不能平。所爱幸阉人华愿儿有盛宠，赐与金帛无算。法兴常加裁减，愿儿甚恨之。帝尝使愿儿出入市里，察听风谣，而道路之言，谓法兴爲真天子，帝爲贋天子。愿儿因此告帝曰：“外间云宫中有两天子，官是一人，戴法兴是一人。官在深宫中，人物不相接，法兴与太宰、顔、柳一体，往来门客恒有数百，内外士庶无不畏服之。法兴是孝武左右，复久在宫闱，今将他人作一家，深恐此坐席非复官许。”帝遂免法兴官，徙付远郡，寻于家赐死。法兴临死，封闭库藏，使家人谨录钥牡。死一宿，又杀其二子，截法兴棺两和，籍没财物。法兴能爲文章，颇行于世。

死后，帝敕巢尚之曰：“不谓法兴积衅累愆，遂至于此。吾今自览万机，卿等宜竭诚尽力。”尚之时爲新安王子鸾抚军中兵参军、淮陵太守，乃解舍人，转爲抚军谘议参军，太守如故。明帝初，复以尚之兼中书通事舍人、南清河太守。累迁黄门侍郎，出爲新安太守，病卒。

戴明宝，南东海丹徒人，亦历员外散骑侍郎、给事中。孝武时，带南清河太守。前废帝即位，权任悉归法兴，而明宝轻矣。明帝初，天下反叛，以明宝旧人，屡经戎事，复委任之。后坐纳货贿系尚方，寻被宥。位宣城太守。升明初，年老，拜太中大夫，病卒。

武陵国典书令董元嗣与法兴、明宝等俱爲孝武南中郎典签，元嘉三十年，奉使还都，会元凶弑立，遣元嗣南还，报上以徐湛之等反。上时在巴口，元嗣具言弑状。上遣元嗣下都奉表于劭，既而上举义兵，劭诏责元嗣，元嗣答云：“始下未有反谋。”劭不信，备加考掠，不服遂死。孝武事克，赠员外散骑侍郎，使文士苏宝生爲之诔焉。

大明中，又有奚显度者，南东海郯人，官至员外散骑侍郎。孝武尝使主领人功，而苛虐无道，动加捶扑，暑雨寒雪，不听暂休，人不堪命，或自经死。时建康县考囚，或用方材压额及踝胫，人间谣曰：“甯得建康压额，不能受奚度拍。”又相戏曰：“勿反顾，付奚度。”其酷暴如此。前废帝尝戏云：“显度刻虐爲百姓疾，比当除之。”左右因唱“尔”，即日宣杀焉。时人比之孙皓杀岑昏。

徐爰字长玉，南琅邪开阳人也。本名瑗，后以与傅亮父同名，亮啓改爲爰。初爲晋琅邪王大司马府中典军，从北征，微密有意理，爲武帝所知。少帝在东宫，入侍左右。文帝初，又见亲任，遂至殿中侍御史。元嘉十二年，转南台御史，始兴王浚后军行参军。复侍太子于东宫，迁员外散骑侍郎。文帝每出军，常悬授兵略。二十九年，重遣王玄谟等北侵，配爰五百人，随军碻磝，衔中旨临时宣示。孝武至新亭，江夏王义恭南奔，爰时在殿内，诈劭追义恭，因即得南走。时孝武将即大位，军府造次，不晓朝章，爰素谙其事，及至，莫不喜悦，以兼太常丞撰立仪注。后兼尚书右丞，迁左丞。

先是，元嘉中使着作郎何承天草创国史，孝武初又使奉朝请山谦之、南台御史苏宝生踵成之。孝建六年，又以爰领着作郎，使终其业。爰虽因前作，而专爲一家之书。上表“起元义熙，爲王业之始，载序宣力，爲功臣之断”。于是内外博议。太宰江夏王义恭等三十五人同爰，宜以义熙元年爲断。散骑常侍巴陵王休若、尚书金部郎檀道鸾二人谓宜以元兴三年爲始。太学博士虞和谓宜以开国爲宋西元年。诏曰：“项籍、圣公，编录二汉，前史已有成例。桓玄传宜在宋典，馀如爰议。”

孝武崩，营景宁陵，以本官兼将作大匠。爰便僻善事人，能得人主微旨，颇涉书传，尤悉朝仪。元嘉初，便入侍左右，预参顾问。长于附会，又饰以典文，故爲文帝所任遇。大明世，委寄尤重，朝廷大礼仪，非爰议不行。虽复当时硕学所解过之者，既不敢立异议，所言亦不见从。孝武崩，公除后，晋安王子勋侍读博士谘爰宜习业与不？爰答曰：“居丧读丧礼，习业何嫌。”少日，始安王子真博士谘爰，爰曰：“小功废业，三年丧何容读书。”其专断乖谬皆如此。

前废帝凶暴无道，殿省旧人多见罪黜，唯爰巧于将迎，始终无忤。诛群公后，以爰爲黄门侍郎，领射声校尉，着作如故，封吴平县子。宠待隆密，群臣莫二。帝每出行，常与沈庆之、山阴公主同辇，爰亦预焉。

明帝即位，以黄门侍郎，改领长水校尉，兼尚书左丞。明年，除太中大夫，着作并如故。爰执权日久，上在蕃素所不悦，及景和世，屈辱卑约，爰礼敬甚简，益衔之。泰始三年，诏暴其罪，徙交州。及行，又诏除广州统内郡。有司奏以爲宋隆太守。除命既下，爰已至交州。久之听还，仍除南康郡丞。明帝崩，还都，以爰爲济南太守，复除中散大夫。元徽三年卒，年八十二。

爰子希秀，甚有学解，亦闲篆隶，正觉、禅灵二寺碑，即希秀书也。爰之徙交州，明帝召希秀谓曰：“比当令卿父还。”希秀再拜答曰：“臣父年老，恐不及后恩。”帝大嗟赏，即召爰还。希秀位骁骑将军、淮南太守。子泓甚闲吏职，而在事刻薄，于人少恩。仕齐历位台郎，秣陵、建康令，湘东太守。

阮佃夫，会稽诸暨人也。明帝初出合，选爲主衣，后又请爲世子师，甚见信待。景和末，明帝被拘于殿内，住在秘书省，爲帝所疑，大祸将至。佃夫与王道隆、李道儿及帝左右琅邪淳于文祖谋共废立。时直阁将军柳光世亦与帝左右兰陵缪方盛、丹阳周登之有密谋，未知所奉。登之与明帝有旧，方盛等乃使登之结佃夫，佃夫大悦。先是，帝立皇后，普暂撤诸王奄人，明帝左右钱蓝生亦在例，事毕未被遣，密使蓝生候帝。虑事泄，蓝生不欲自出，帝动止辄以告淳于文祖，令报佃夫。

景和元年十一月二十九日晡时，帝出华林园。建安王休仁、山阳王休佑、山阴主并侍侧，明帝犹在秘书省不被召，益惧。佃夫以告外监典事东阳朱幼，又告主衣吴兴寿寂之、细铠主南彭城姜産之。産之又语所领细铠将临淮王敬则，幼又告中书舍人戴明宝，并回应。明宝、幼欲取其日向晓，佃夫等劝取开门鼓后。幼预约勒内外，使钱蓝生密报建安王休仁等。

时帝欲南巡，腹心直阁将军宗越等，其夕并听出外装束，唯有队主樊僧整防华林阁，是柳光世乡人。光世要之，即受命。姜産之又要队副阳平聂庆及所领壮士会稽富灵符、吴郡俞道龙、丹阳宋逵之、阳平田嗣，并聚于庆省。佃夫虑力少，更欲招合，寿寂之曰：“谋广或泄，不烦多人。”时巫觋言后堂有鬼，其夕帝于竹林堂前与巫共射之，建安王休仁等、山阴主并从。帝素不悦寂之，见辄切齿。寂之既与佃夫等成谋，又虑祸至，抽刀前入，姜産之随其后，淳于文祖、缪方盛、周登之、富灵符、聂庆、田嗣、王敬则、俞道龙、宋逵之又继进。休仁闻行声甚疾，谓休佑曰：“作矣。”相随奔景阳山。帝见寂之至，引弓射之，不中，乃走。寂之追杀之。事定，宣令宿卫曰：“湘东王受太后令除狂主，今已太平。”

明帝即位，论功，寿寂之封应城县侯，産之汝南县侯，佃夫建城县侯，王道隆吴平县侯，淳于文祖阳城县侯，李道儿新渝县侯，缪方盛刘阳县侯，周登之曲陵县侯，富灵符惠怀县子，聂庆建阳县子，田嗣将乐县子，王敬则重安县子，俞道龙茶陵县子，宋逵之零陵县子。佃夫迁南台侍御史。

薛索儿度淮爲寇，山阳太守程天祚又反，佃夫与诸军破薛索儿，降天祚。后转太子步兵校尉、南鲁郡太守，侍太子于东宫。泰始四年，以本官兼游击将军，及辅国将军孟次阳与二卫参员直。次阳字崇基，平昌安丘人也，位冠军将军卒。

时佃夫及王道隆、杨运长并执权，亚于人主，巢、戴大明之世，方之蔑如也。尝正旦应合朔，尚书奏迁元会。佃夫曰：“元正庆会，国之大礼，何不迁合朔日邪？”其不稽古如此。大通货贿，凡事非重赂不行。人有饷绢二百疋，嫌少不答书。宅舍园池，诸王邸第莫及。女妓数十，艺貌冠绝当时。金玉锦绣之饰，宫掖不逮也。每制一衣，造一物，都下莫不法效焉。于宅内开渎东出十许里，塘岸整洁，泛轻舟，奏女乐。中书舍人刘休尝诣之，遇佃夫出行，中路相逢，要休同反。就席便命施设，一时珍羞，莫不毕备。凡诸火剂，并皆始熟，如此者数十种。佃夫常作数十人馔以待宾客，故造次便办，类皆如此，虽晋世王、石不能过也。泰始初，军功既多，爵秩无序，佃夫仆从附隶皆受不次之位：捉车人武贲中郎将，傍马者员外郎。朝士贵贱，莫不自结，而矜傲无所降意，入其室者唯吴兴沈勃、吴郡张澹数人而已。

明帝晏驾，后废帝即位，佃夫权任转重，兼中书通事舍人，加给事中、辅国将军，余如故。欲用张澹爲武陵郡，卫将军袁粲以下皆不同，而佃夫称敕施行。又庐江河恢有妓张耀华美而有宠，爲广州刺史将发，要佃夫饮，设乐，见张氏，悦之，频求。恢曰：“恢可得，此人不可得也。”佃夫拂衣出户，曰：“惜指失掌邪？”遂讽有司以公事弹恢。凡如此，粲等并不敢执。

元徽三年，迁黄门侍郎，领右卫将军。明年，改领骁骑将军，迁南豫州刺史、历阳太守，犹管内任。时废帝倡狂，好出游走。始出宫，犹整羽仪队仗，俄而弃部伍，单骑与数人相随，或出郊野，或入市廛，内外莫不忧惧。佃夫密与直合将军申伯宗、步兵校尉朱幼、于天宝谋共废帝，立安成王。

五年春，帝欲往江乘射雉。帝每出，常留队仗在乐游苑前，弃之而去。佃夫欲称太后令唤队仗还，闭城门，分人守石头、东府，遣人执帝废之，自爲扬州刺史辅政。与幼等已成谋，会帝不成向江乘，故事不行。于天宝因以其谋告帝，帝乃收佃夫、幼、伯宗于光禄外部赐死。佃夫、幼等罪止一身，其馀无所问。

幼泰始初爲外监配衣，诸军征讨，有济办之能，遂官陟三品，爲奉朝请、南高平太守，封安浦县侯。

于天宝，其先胡人，豫竹林堂功，元徽中封鄂县子。发佃夫谋，以爲清河太守、右军将军。升明中，齐高帝以其反复赐死。

寿寂之位太子屯骑校尉、南泰山太守，多纳货贿，请谒无穷。有一不从，便切齿骂詈，常云“利刀在手，何忧不办”。鞭尉吏，斫逻将，后爲有司所奏，徙送越州。至豫章谋叛，乃杀之。姜産之位南济阳太守。后北侵魏，战败见杀。

王道隆，吴兴乌程人。兄道迄涉学善书，形貌又美，吴兴太守王韶之谓人曰：“有子弟如王道迄，无所少。”道隆亦知书，泰始二年，兼中书通事舍人。道隆爲明帝所委，过于佃夫，而和谨自保，不妄毁伤人。执权既久，家产丰积，豪丽虽不及佃夫，而精整过之。元徽二年，桂阳王休范举兵，乃以讨佃夫、道隆及杨运长爲名。休范奄至新亭见杀。

杨运长，宣城怀安人。素善射，爲射师。性谨悫，爲明帝委信。及即位，亲遇甚厚。后废帝即位，与佃夫俱兼通事舍人。以平桂阳王休范功，封南城县子。运长质木廉正，修身甚清，不事园宅，不受饷遗。而凡鄙无识，唯与寒人潘智、徐文盛厚善。动止施爲，必与二人量议。文盛爲奉朝请，预平桂阳王休范，封广晋县男。顺帝即位，运长爲宣城太守，寻还家。沈攸之反，运长有异志，齐高帝遣骠骑司马崔文仲诛之。

纪僧真，丹阳建康人也。少随逐征西将军，萧思话及子惠开，皆被赏遇。惠开性苛，僧真以微过见罚，既而委任如旧。及罢益州还都，不得志，而僧真事之愈谨。惠开临终叹曰：“纪僧真方当富贵，我不见也。”以僧真托刘彦节、周颙。

初，惠开在益州，土反，被围危急，有道人谓之曰：“城围寻解，檀越贵门后方大兴，无忧外贼也。”惠开密谓僧真曰：“我子弟见在者并无异才，政是萧道成耳。”僧真忆其言，乃请事齐高帝，随从在淮阴。以闲书题，令答远近书疏。自寒官历至高帝冠军府参军主簿。僧真梦蒿艾生满江，惊而白之。高帝曰：“诗人采萧，萧即艾也。萧生断流，卿勿广言。”其见亲如此。后除南台御史、高帝领军功曹。

上将废立，谋之袁粲、褚彦回。僧真啓上曰：“今朝廷猖狂，人不自保，天下之望，不在袁、褚，明公岂得默己，坐受夷灭？存亡之机，仰希熟虑。”高帝纳之。高帝欲度广陵起兵，僧真又曰：“主上虽复狂衅，而累代皇基，犹固磐石。今百口北度，何必得俱；纵得广陵城，天子居深宫，施号令，目明公爲逆，何以避此？如其不胜,则应北走。窃谓此非万全策也。”上曰：“卿顾家，岂能逐我行邪？”僧真顿首称无贰。

升明元年，除员外郎，带东武城令，寻除给事中。高帝坐东府高楼望石头城，僧真在侧。上曰：“诸将劝我诛袁、刘，我意未愿便尔。”及沈攸之事起，从高帝入朝堂。石头反夜，高帝遣衆军掩讨。宫城中望石头火光及叫声甚盛，人怀不测。僧真谓衆曰：“叫声不绝，是必官军所攻。火光起者，贼不容自烧其城，此必官军胜也。”寻而啓石头平。

上出顿新亭，使僧真领千人在帐内。初，上在领军府，令僧真学上手迹下名，至是报答书疏皆付僧真。上观之笑曰：“我亦不复能别也。”

初，上在淮阴修理城，得古锡趺九枚，下有篆文，莫能识者。僧真省事独曰：“何须辩此文字，此自久远之物。锡而有九，九锡之征也。”高帝曰：“卿勿妄言。”及上将拜齐公，已克日，有杨祖之谋于临轩作难，僧真请上更选吉辰，寻而祖之事觉。上曰：“无卿言，亦当致小狼狈，此亦何异滹沱之冰。”转齐国中书舍人。建元初，带东燕令，封新阳县男。转羽林监，迁尚书主客郎，太尉中兵参军，兼中书舍人。

高帝疾甚，令僧真典遗诏。永明元年，丁父丧。起爲建威将军，寻除南泰山太守，又爲舍人。僧真容貌言吐，雅有士风，武帝尝目送之，笑曰：“人生何必计门户，纪僧真堂堂，贵人所不及也。”诸权要中最被眄遇。后除前军将军。遭母丧，开冢得五色两头蛇。武帝崩，僧真号泣思慕。

明帝以僧真历朝驱使，建武初，除游击将军，兼司农，待之如旧。欲令僧真临郡，僧真啓进其弟僧猛爲镇蛮护军、晋熙太守。永泰元年，除司农卿。明帝崩，掌山陵事，出爲庐陵内史。卒于官。僧猛后卒于晋熙太守。兄弟皆有风姿举止，并善隶书。僧猛又能飞白书，作飞白赋。僧真子交卿，甚有解用。

宋时道人杨法持与高帝有旧，元徽末，宣传密谋。升明中，以爲僧正。建元初，罢道，爲甯朔将军，封州陵男。二年，遣法持爲军主，领支军救援朐山。永明四年，坐役使将客，夺其鲑禀，削封，卒。

刘系宗，丹阳人也。少便书画，爲宋竟陵王诞子景粹侍书。诞举兵，广陵城内皆死，敕沈庆之赦系宗，以爲东宫侍书。泰始中，爲主书，以寒官累至勋品。元徽初，爲奉朝请，兼中书通事舍人、员外郎，封始兴南亭侯，带秣陵令。

齐高帝废苍梧，明旦呼正直舍人虞整，醉不能起，系宗欢喜奉敕。高帝曰：“今天地重开，是卿尽力之日。”使写诸处分敕令及四方书疏。使主书十人、书吏二十人配之，事皆称旨。高帝即位，除龙骧将军、建康令。永明初，爲右军将军、淮陵太守，兼中书通事舍人。母丧自解，起复本职。

四年，白贼唐宇之起，宿卫兵东讨，遣系宗随军慰劳。遍至遭贼郡县，百姓被驱逼者，悉无所问，还复人伍。系宗还，上曰：“此段有征无战，以时平荡，百姓安怗，甚快也。”赐系宗钱帛。

上欲修白下城，难于动役。系宗啓谪役在东人丁随宇之爲逆者，上从之。后车驾出讲武，上履行白下城曰：“刘系宗爲国家得此一城。”永明中，魏使书常令系宗题答，秘书局皆隶之。再爲少府。郁林即位，除甯朔将军、宣城太守。

系宗久在朝省，闲于职事，武帝常云：“学士辈不堪经国，唯大读书耳。经国，一刘系宗足矣。沈约、王融数百人，于事何用。”其重吏事如此。建武二年，卒官。

茹法亮，吴兴武康人也。宋大明中，出身爲小史。历斋干扶侍。孝武末年，鞭罚过度，校猎江右，选白衣左右百八十人，皆面首富室，从至南州，得鞭者过半。法亮忧惧，因缘啓出家得爲道人。明帝初，罢道，结事阮佃夫，累至齐高帝冠军府行参军。及武帝镇盆城，须旧驱使人，法亮求留爲武帝江州典签，除南台御史，带松滋令。

法亮便僻解事，善于承奉，稍见委信。建元初，度东宫主书，除奉朝请，补东宫通事舍人。武帝即位，仍爲中书通事舍人，除员外郎，带南济阴太守。与会稽吕文度、临海吕文显并以奸佞谄事武帝。文度爲外监，专制兵权，领军将军守虚位而已。天文寺常以上将星占文度吉凶。文度尤见委信，上尝云：“公卿中有忧国如文度者，复何忧天下不宁。”

文度既见委用，大纳财贿，广开宅宇，盛起土山，奇禽怪树，皆聚其中，后房罗绮，王侯不能及。又啓上籍被却者悉充远戍，百姓嗟怨，或逃亡避咎。富阳人唐宇之因此聚党爲乱，鼓行而东，乃于钱唐县僭号，以新城戍爲僞宫，以钱唐县爲僞太子宫，置百官皆备。三吴却籍者奔之，衆至三万。窃称吴国，僞年号兴平。其源始于虞玩之，而成于文度，事见虞玩之传。

法亮、文度并势倾天下，太尉王俭常谓人曰：“我虽有大位，权寄岂及茹公。”永明二年，封望蔡县男。七年，除临淮太守，转竟陵王司徒中兵参军。

巴东王子响于荆州杀僚佐，上遣军西上，使法亮宣旨安抚子响。法亮至江津，子响呼法亮，疑畏不肯往。又求见传诏，法亮又不遣。故子响怒，遣兵破尹略军。事平，法亮至江陵，诛赏处分，皆称敕断决。军还，上悔诛子响，法亮被责，少时亲任如旧。广开宅宇，杉斋光丽，与延昌殿相埒。延昌殿，武帝中斋也。宅后爲鱼池钓台，土山楼馆，长廊将一里。竹林花药之美，公家苑囿所不能及。郁林即位，除步兵校尉。

时有綦母珍之，居舍人之任，凡所论荐，事无不允。内外要职及郡丞尉，皆论价而后施行。货贿交至，旬月之间，累至千金。帝给珍之宅，宅边又有空宅，从即并取，辄令材官营作，不关诏旨。材官将军细作丞相语云：“宁拒至尊敕，不可违舍人命。”珍之母随弟钦之作暨阳令，钦之罢县还，珍之迎母至湖熟，辄将青氅百人自随，鼓角横吹，都下富人追从者百数。钦之自行佐作县，还除庐陵王骠骑正将军，又诈宣敕使钦之领青氅。珍之有一铜镜，背有“三公”字，常语人云：“征祥如此，何患三公不至。”乃就蒋王庙乞愿得三公，封郡王。啓帝求封，朝议未许。又自陈曰：“珍之西州伏事，侍从入宫，契阔心膂，竭尽诚力。王融奸谋潜构，自非珍之翼卫扶持，事在不测。今惜千户侯，谁爲官使者。”又有牒自论于朝廷曰：“当世祖晏驾之时，内外纷扰，珍之手抱至尊，口行处分，忠诚契阔，人谁不知。今希千户侯，于分非过。”乃许三百户。瞋恚形于言色，进爲五百户，又不肯受。明帝议诛之，乃许封汝南县。

有杜文谦者，吴郡钱唐人。帝爲南郡王，文谦侍五经文句，历太学博士。出爲溧阳令，未之职。会明帝知权，萧谌用事，文谦乃谓珍之曰：“天下事可知，灰尽粉灭，匪朝伊夕，不早爲计，吾徒无类矣。”珍之曰：“计将安出？”答曰：“先帝故人多见摈斥，今召而使之，谁不慷慨。近闻王洪范与赵越常、徐僧亮、万灵会共语，皆攘袂捶床。君其密报周奉叔，使万灵会、魏僧勉杀萧谌，则宫内之兵皆我用也。即勒兵入尚书斩萧令，两都伯力耳。其次则遣荆轲、豫让之徒，因谘事，左手顿其胸，则方寸之刃，足以立事，亦万世一时也。今举大事亦死，不举事亦死，二死等耳，死社稷可乎。若迟疑不断，复少日，录君称敕赐死，父母爲殉，在眼中矣。”珍之不能用。时徐龙驹亦当得封，珍之耻与龙驹共诏，因求别立。事未及行而事败。珍之在西州时有一手板，相者云“当贵”。每以此言动帝，又图黄门郎，帝尝问之曰：“西州时手板何在？”珍之曰：“此是黄门手板，官何须问？”帝大笑。珍之时爲左将军、南彭城太守，领中书通事舍人。正直宿，宣旨使即往蒋王庙祈福，因收送廷尉，与周奉叔、杜文谦同死。

文谦有学行，善言吐。其父闻其死，曰：“吾所以忧者，恐其不得死地耳。今以忠义死，复何恨哉。王经母所以欣经之义也。”时人美其言。

龙驹以奄人本给安陆侯，后度东宫爲斋帅。帝即位后，以便佞见宠。凡诸鄙黩杂事，皆所诱劝。位羽林监、后合舍人、黄门署令、淮陵太守。帝爲龙驹置嫔御妓乐。常住含章殿，着黄纶帽，被貂裘，南面向案，代帝画敕。内左右侍直，与帝不异。前代赵忠、张让之徒，莫之能比。封惠怀县男，事未行，明帝请诛之，恳至，乃见许。

曹道刚，废帝之日直合省，萧谌先入，若欲论事，兵随后奄进，以刀刺之，洞胸死，因进宫内废帝。直后徐僧亮甚怒，大言于衆曰：“吾等荷恩，今日应死报。”又见杀。道刚字景昭，彭城人，性质直。帝虽与之狎而未尝敢詶。帝悦市里杂事，以爲欢乐。道刚辄避之。益州人韩护善骑马，帝尝呼入华林园令骑，大赏狎之。道刚出谓明帝：“主上犹是小儿，左右皆须正人，使日见礼则。近闻韩护与天子齐马并驰，此导人君于危地，道刚欲杀之。”既而遣人刺杀护。及道刚死，张融谓刘绘曰：“道刚似不爲谄，亦复不免也。”答曰：“夫径寸之珠，非不宝也，而蚌之所病，云何不疗之哉，此道刚所以死也。”

明帝即位，高、武旧人鲜有存者，法亮以主署文事，故不见疑，位任如故。先是延昌殿爲武帝阴室，藏诸服御，二少帝并居西殿。及明帝居东斋，开阴室，出武帝白纱帽、防身刀，法亮歔欷流涕。永泰元年，王敬则事平，法亮复受敕宣慰诸郡，无所纳受。东昏即位，出法亮爲大司农。中书权利之职，法亮不乐去，固辞不受。既而代人已到，法亮垂涕而出，卒官。

吕文显，临海人也。升明初，爲齐高帝录尚书省事，累迁殿中侍御史。后爲秣陵令，封刘阳县男。永明元年，爲中书通事舍人。文显临事以刻核被知。三年，带南清河太守，与茹法亮等叠出入爲舍人，并见亲幸。多四方饷遗，并造大宅，聚山开池。时中书舍人四人各住一省，世谓之四户。既总重权，势倾天下。晋、宋旧制，宰人之官，以六年爲限，近世以六年过久，又以三周爲期，谓之小满。而迁换去来，又不依三周之制，送故迎新，吏人疲于道路。四方守宰饷遗，一年咸数百万。舍人茹法亮于衆中语人曰：“何须觅外禄，此一户内年办百万。”盖约言之也。其后玄象失度，史官奏宜修祈禳之礼。王俭闻之，谓上曰：“天文乖忤，此祸由四户。”仍奏文显等专擅愆和，极言其事。上虽纳之而不能改也。文显累迁左中郎将，南东莞太守。

故事，府州部内论事，皆签前直叙所论之事，后云谨签，日月下又云某官某签，故府州置典签以典之。本五品吏，宋初改爲七职。宋氏晚运，多以幼少皇子爲方镇，时主皆以亲近左右领典签，典签之权稍重。大明、泰始，长王临蕃，素族出镇，莫不皆出内教命，刺史不得专其任也。宗悫爲豫州，吴喜公爲典签。悫刑政所施，喜公每多违执。悫大怒曰：“宗悫年将六十，爲国竭命，政得一州如斗大，不能复与典签共临！”喜公稽颡流血乃止。自此以后，权寄弥隆，典签递互还都，一岁数反，时主辄与闲言，访以方事。刺史行事之美恶，系于典签之口，莫不折节推奉，恒虑不及。于是威行州郡，权重蕃君。刘道济、柯孟孙等奸慝发露，虽即显戮，而权任之重不异。明帝辅政，深知之，始制诸州急事宜密有所论，不得遣典签还都，而典签之任轻矣。后以文显守少府，见任使，历建武、永元之世，至尚书右丞，少府卿，卒官。

茹法珍，会稽人，梅虫儿，吴兴人，齐东昏时并爲制局监，俱见爱幸。自江祏、始安王遥光等诛后，及左右应敕捉刀之徒并专国命，人间谓之刀敕，权夺人主。都下爲之语曰：“欲求贵职依刀敕，须得富豪事御刀。”

时又有新蔡人徐世檦，尤见宠信，自殿内主帅爲直合骁骑将军。凡诸杀戮，皆世檦所劝。杀徐孝嗣后，封临汝县子。陈显达事起，加辅国将军。虽用护军崔慧景爲都督，而兵权实在世檦，当时权势倾法珍、虫儿。又谓法珍、虫儿曰：“何世天子无要人，但阿侬货主恶耳。”法珍等与之争权，遂以白帝，帝稍恶其凶强。世檦窃欲生心，左右徐僧重密知之，发其事，收得千馀人仗及咒诅文，又画帝十馀形像，备爲刑斩刻射支解之状；而自作己像着通天冠衮服，题云徐氏皇帝。永元二年事发，乃族之。自是法珍、虫儿并爲外监，口称诏敕，中书舍人王咺之与相唇齿，专掌文翰。其馀二十馀人，皆有势力。崔慧景平后，法珍封馀干县男，虫儿封竟陵县男。

崔慧景之平，曲赦都下及南兖州，本以宥贼党，而群凶用事，刑辟不依诏书。无罪家富者，不论赦令，莫不受戮，籍其家产；与慧景深相关爲尽力而家贫者，一无所问。始安、显达时亦已如此，至慧景平复然。或说王咺之云：“赦书无信，人情大恶。”咺之曰：“政当复有赦耳。”复赦，群小诛戮亦复如先。

帝自群公诛后，无复忌惮，无日不游走。所幸潘妃本姓俞名尼子，王敬则伎也。或云宋文帝有潘妃，在位三十年，于是改姓曰潘，其父宝庆亦从改焉。帝呼宝庆及法珍爲阿丈，虫儿及东冶营兵俞灵韵爲阿兄。帝与法珍等俱诣宝庆，帝躬自汲水，助厨人作膳，爲市中杂语以爲谐谑。又帝轻骑戎服往诸刀敕家游宴，有吉凶辄往庆吊。奄人王宝孙年十三四，号爲伥子，最有宠，参预朝政，虽王咺之、虫儿之徒亦下之。控制大臣，移易敕诏，乃至骑马入殿，诋诃天子。公卿见之，莫不慑息。其佐成昏乱者：法珍、虫儿及王咺之、俞宝庆、俞灵韵、祝灵勇、范亮之、徐僧重、时崇济、芮安泰、刘文泰、吕文庆、胡辉光、缪买养、章道之、杨敬子、李粲之、周管之、范昙济、石昙悦、张恶奴、王胜公、王怀藻、梅师济、邹伯儿、史元益、王灵范、席休文、解滂及太史令骆文叔、大巫朱光尚，凡三十一人。又有奄官王宝孙、王法昭、许朗之、许伯孙、方佛念、马僧猛、盛劭、王竺儿、随要、袁系世等十人。梁武平建邺，皆诛。又朱兴光爲茹法珍所疾，得罪被系，丰勇之与王珍国相知，行杀皆免。初，左右刀敕之徒悉号爲鬼，宫中讹云：“赵鬼食鸭歗，诸鬼尽着调。”当时莫解。梁武平建邺，东昏死，群小一时诛灭，故称爲诸鬼也。俗间以细锉肉糅以姜桂曰歗，意者以凶党皆当细锉而烹之也。

周石珍，建康之冢隶也，世以贩绢爲业。梁天监中，稍迁至宣传左右。身长七尺，颇闲应对，后遂至制局监，带开阳令。历位直合将军。太清三年，封南丰县侯，犹领制局。台城未陷，已射书与侯景相结，门初开，石珍犹侍左右。时贼遣其徒入直殿内，或驱驴马出入殿庭。武帝方坐文德殿，怪问之，石珍曰：“皆丞相甲士。”上曰：“何物丞相？”对曰：“侯丞相。”上怒叱之曰：“是名侯景，何谓丞相！”石珍求媚于贼，乃养其党田迁以爲己子，迁亦父事之。景篡位，制度羽仪皆石珍自出。景平后，及中书舍人严亶等送于江陵。

亶本爲斋监，居台省积久，多闲故实。在贼居要，亚于石珍。及简文见立，亶学北人着靴上殿，无肃恭之礼。有怪之者，亶曰：“吾岂畏刘禅乎。”从景围巴陵郡，叫曰：“荆州那不送降！”及至江陵，将刑于市，泣谓石珍曰：“吾等死亦是罪盈。”石珍与其子升相抱哭。亶谓监刑人曰：“倩语湘东王，不有废也，君何以兴？”俱腰斩。自是更杀贼党，以板柙舌，钉钉之，不复得语。

陆验、徐驎，并吴郡吴人。验少而贫苦，落魄无行。邑人郁吉卿者甚富，验倾身事之。吉卿贷以钱米，验藉以商贩，遂致千金。因出都下，散赀以事权贵。朱异，其邑子也，故尝有德，遂言于武帝拔之，与徐驎两人递爲少府丞、太市令。验本无艺业，而容貌特丑。先是，外国献生犀，其形甚陋，故闾里咸谓验爲生犀。验、驎并以苛刻爲务，百贾畏之，异尤与之昵，世人谓之三蠹。司农卿傅岐，梗直士也，尝谓异曰：“卿任参国钧，荣宠如此，比日所闻，鄙秽狼藉，若使圣主发悟，欲免得乎？”异曰：“外间谤讟，知之久矣，心苟无媿，何恤人言。”岐谓人曰：“朱彦和将死矣，恃谄以求容，肆辩以拒谏，闻难而不惧，知恶而不改。天夺其鉴，其能久乎。”验竟以侵削爲能，数年遂登列棘，鸣佩珥貂，并肩英彦。仕至太子右卫率，卒，赠右卫将军。远近闻其死，莫不快之。

驎素爲邵陵王纶所憾，太清二年，爲纶所杀。

司马申字季和，河内温人也。祖慧远，梁都水使者。父玄通，梁尚书左户郎。

申早有风鉴，十四便善弈棋。尝随父候吏部尚书到溉，时梁州刺史阴子春、领军朱异在焉，呼与棋。申每有妙思，异观而奇之，因引申游处。太清之难，父母俱没，因此自誓，担土菜食终身。

梁元帝承制，累迁镇西外兵记室参军。及侯景寇郢州，申随都督王僧辩据巴陵，每进策，皆见行用。僧辩叹曰：“此生要鞬汗马，或非所长，若使抚衆守城，必有奇绩。”僧辩之讨陆纳也，于时贼衆奄至，左右披靡，申躬蔽僧辩，蒙楯而前，会裴之横救至，贼乃退。僧辩顾而笑曰：“仁者必有勇，岂虚言哉。”

陈太建中，除秣陵令，在职以清能见纪，有白雀集于县庭。复爲东宫通事舍人。叔陵之肆逆也，事既不捷，出据东府，申驰召右卫将军萧摩诃帅兵先至，追斩之，后主深嘉焉。以功除太子左卫率，封文招县伯，兼中书通事舍人。迁右卫将军。历事三帝，内掌机密，颇作威福。性忍害，好飞书以谮毁，朝之端士，遍罹其殃。参预谋谟，乃于外宣说，以爲己力，省中秘事，往往泄漏。性又果敢，善应对，能候人主顔色。有忤己者，必以微言谮之；附己者，因机进之。是以朝廷内外，皆从风靡。

初，尚书右仆射沈君理卒，朝廷议以毛喜代之。申虑喜预政，乃短喜于后主曰：“喜臣之妻兄，高帝时称陛下有酒德，请逐去宫臣，陛下甯忘之邪！”喜由是废锢。又与施文庆、李脱儿比周，谮杀傅縡，夺任忠部曲以配蔡征、孔范，是以文武解体，至于覆灭。申尝昼寝于尚书下省，有乌啄其口，流血及地，时论以爲谮贤之效也。

后加散骑常侍，右卫、舍人如故。至德四年卒，后主嗟悼久之。赠侍中、护军将军，进爵爲侯，谥曰忠。及葬，后主自爲制志铭。子琇嗣，官至太子舍人。

施文庆，不知何许人也。家本吏门，至文庆好学，颇涉书史。陈后主之在东宫，文庆事焉。及即位，擢爲中书舍人。仍属叔陵作乱，隋师临境，军国事务，多起仓卒，文庆聪敏强记，明闲吏职，心算口占，应时条理，由是大被亲幸。又自太建以来，吏道疏简，百司弛纵，文庆尽其力用，无所纵舍，分官联事，莫不振惧。又引沈客卿、阳惠朗、徐哲、暨慧景等，云有吏能，后主信之。然并不达大体，督责苛碎，聚敛无厌，王公大人，咸共疾之。后主益以文庆爲能，尤更亲重，内外衆事，无不任委。累迁太子左卫率，舍人如故。

祯明三年，湘州刺史晋熙王叔文在职既久，大得人和，后主以其据有上流，阴忌之。自度素与群臣少恩，恐不爲用，无所任者，乃擢文庆爲都督、湘州刺史，配以精兵，欲令西上，仍征叔文还朝。文庆深喜其事，然惧居外，后执事者持己短长，因进其党沈客卿以自代。未发间，二人共掌机密。

时隋军大举，分道而进，尚书仆射袁宪、骠骑将军萧摩诃及文武群臣共议，请于京口、采石各置兵五千，并出金翅二百，缘江上下，以爲防备。文庆恐无兵从己，废其述职，而客卿又利文庆之任己得专权，俱言于朝曰：“必有论议，不假面陈，但作文啓，即爲通奏。”宪等以爲然。二人赍啓入白后主曰：“此是常事，边城将帅，足以当之。若出人船，必恐惊扰。”

及隋军临江，间谍骤至，宪等殷懃奏请，至于再三。文庆等曰：“元会将逼，南郊之日，太子多从，今若出兵，事便废阙。”后主曰：“今且出兵，若北边无事，因以水军从郊，何爲不可。”又对曰：“如此，则声闻邻境，便谓国弱。”后又以货动江总，总内爲之游说，后主重违其意，而迫群官之请，乃令付外详议，又抑宪等，由是未决，而隋师济江。

后主性怯懦，不达军事，昼夜啼泣，台内处分，一以委之。文庆既知诸将疾己，恐其有功，乃奏曰：“此等怏怏，素不服官，迫此事机，那可专信。”凡有所啓请，经略之计，并皆不行。寻敕文庆领兵顿于乐游苑。陈亡，隋晋王广以文庆受委不忠，曲爲谄佞，以蔽耳目，比党数人，并于石阙前斩之，以谢百姓。

沈客卿，吴兴武康人也。美风采，善谈论，博涉群书，与施文庆少相亲昵。仕陈，累迁至尚书仪曹郎。聪明有口辩，颇知故事。每朝廷体式，吉凶仪注，凡所疑议，客卿斟酌裁断，理虽有不经，而衆莫能屈，事多施行。

至德初，以爲中书舍人，兼步兵校尉，掌金帛局。以旧制军人士人，二品清官，并无关市之税。后主盛修宫室，穷极耳目，府库空虚，有所兴造，恒苦不给。客卿每立异端，唯以刻削百姓爲事，奏请不问士庶，并责关市之估，而又增重其旧。于是以阳惠朗爲太市令，暨慧景爲尚书金、仓都令史。二人家本小吏，考校簿领，豪厘不差，纠谪严急，百姓嗟怨。而客卿居舍人，总以督之，每岁所入，过于常格数十倍，后主大悦。寻加客卿散骑常侍、左卫将军，舍人如故。惠朗、慧景奉朝请。祯明三年，客卿遂与文庆俱掌机密。隋师至，文庆出顿乐游苑，内外事客卿总焉。台城失守，隋晋王以客卿重赋厚敛，以悦于上，与文庆、暨慧景、阳惠朗等，俱斩于石阙前。徐哲，不知何许人，施文庆引爲制局监，掌刑法，亦与客卿同诛。

孔范字法言，会稽山阴人也。曾祖景伟，齐散骑常侍。祖滔，梁海盐令。父岱，历职清显。

范少好学，博涉书史。陈太建中，位宣惠江夏王长史。后主即位，爲都官尚书，与江总等并爲狎客。范容止都雅，文章赡丽，又善五言诗，尤见亲爱。后主性愚狠，恶闻过失，每有恶事，范必曲爲文饰，称扬赞美。时孔贵人绝爱幸，范与孔氏结爲兄妹，宠遇优渥，言听计从。朝廷公卿咸畏范，范因骄矜，以爲文武才能举朝莫及。从容白后主曰：“外间诸将，起自行伍，匹夫敌耳。深见远虑，岂其所知。”后主以问施文庆，文庆畏范，益以爲然。自是将帅微有过失，即夺其兵，分配文吏。

隋师将济江，群官请爲备防，文庆沮坏之，后主未决。范奏曰：“长江天堑，古来限隔，虏军岂能飞度？边将欲作功劳，妄言事急。臣自恨位卑，虏若能来，定作太尉公矣。”或妄言北军马死，范曰：“此是我马，何因死去。”后主笑以爲然，故不深备。

寻而隋将贺若弼陷南徐州，执城主庄元始，韩擒陷南豫州，败水军都督高文泰。范与中领军鲁广达顿于白塔寺。后主多出金帛，募人立功，范素于武士不接，莫有至者，唯负贩轻薄多从之，高丽、百济、昆仑诸夷并受督。时任蛮奴请不战，而己度江攻其大军。又司马消难言于后主曰：“弼若登高举烽，与韩擒相应，鼓声交震，人情必离。请急遣兵北据蒋山，南断淮水，质其妻子，重其赏赐。陛下以精兵万人，守城莫出。不过十日，食尽，二将之头可致阙下。”范冀欲立功，志在于战，乃曰：“司马消难狼子野心，任蛮奴淮南伧士，语并不可信。”事遂不行。

隋军既逼，蛮奴又欲爲持久计，范又奏：“请作一决，当爲官勒石燕然。”后主从之。明日，范以其徒居中，以抗隋师，未阵而北，范脱身遁免。寻与后主俱入长安。

初，晋王广所戮陈五佞人，范与散骑常侍王瑳、王仪、御史中丞沈瓘，过恶未彰，故免。及至长安，事并露，隋文帝以其奸佞谄惑，并暴其过恶，名爲四罪人，流之远裔，以谢吴、越之人。瑳、仪并琅邪人。瑳刻薄贪鄙，忌害才能。仪候意承顔，倾巧侧媚，又献其二女，以求亲昵。瓘险惨苛酷，发言邪谄，故同罪焉。

论曰：自宋中世以来，宰御朝政，万机碎密，不关外司。尚书八座五曹，各有恒任，系以九卿六府，事存副职。至于冠冕搢绅，任疏人贵，伏奏之务既寝，趋走之劳亦息。关宣所寄，属当事有所归。通驿内外，切自音旨。若夫竭忠尽节，仕子恒图，随方致用，明君盛典，旧非本旧，因新以成旧者也，狎非先狎，因疏以成狎者也。而任隔疏情，殊涂一致，权归近狎，异世同揆。故环缨敛笏，俯仰晨昏，瞻幄坐而竦躬，陪兰槛而高眄，探求恩色，习睹威顔，迁兰变鲍，久而弥信。因城社之固，执开壅之机。长主君世，振裘持领，赏罚事殷，能不踰漏，宫省咳唾，义必先知。故窥盈缩于望景，获骊珠于龙睡，坐归声势，卧震都鄙。贿赂日积，苞苴岁通，富拟公侯，威行州郡。制局小司，专典兵力，云陛天居，亘设兰绮，羽林精卒，重屯广卫。至于元戎啓辙，武候还麾，遮迾清道，神行按辔，督察往来，驰骛辇毂，驱役分部，亲承几案，领护所摄，示总成规。若徵兵动衆，大兴人役，优剧远近，断于外监之心，谴辱诋诃，恣于典事之口。抑符缓诏，奸僞非一，书死爲生，请谒成市，左臂挥金，右手刊字，纸爲铜落，笔由利染。故门同玉署，家号金穴，嫱媛侍女，燕、秦、蔡、郑之声，琁池碧梁，鱼龙雀马之翫，莫不充牣锦室，照彻青云，害政伤人，于斯爲切。况乎主幼时昏，谗慝亦何可胜纪也。

关键词：南史,列传

解释翻译[挑错/完善]

人是像鲍鱼那样腥臭，还是像兰花那样芳香，全在于他日常积累所致。就一般人而言，可以学好也可以变坏。那么齐桓公信任管仲，就可以兴邵陵的霸主之师，亲近易牙，就被囚死宫内。同是作为霸主的齐桓公，前后尚有如此高下之别，何况低于他的人，多得怎能说得过来呢。所以古时的圣明君主，莫不对此小心谨慎。自汉代以来，将近千年，而国君亲近人执掌大权的事，无时不有，这些人无不是由于职务接近国君而被亲信，因陪国君玩乐而感情加深。至于像中书令这样的官职，本掌管朝廷的机要文书。汉元帝用令、仆执政，魏明帝让监、令专权，在晋朝时，这些人常被委以重任。因此荀..不满于大臣失去职权而叹息。当时中书舍人的官职，不过位居九品，晋朝在江左设置通事郎，掌管诏令诰命。后来通事郎又改为侍郎，而舍人也称为通事。晋元帝任用琅笽刘超为此职，他居官谨慎。宋文帝时，秋当、周纠都出身寒门。宋孝武帝以来，所用人选士族庶族混杂，如东海鲍照是以才学知名任此职。又用鲁郡巢尚之，江夏王刘义恭认为选用不当，孝武帝便派尚之给尚书呈上四十多份文牒，并宣布敕令让他们论辩，义恭于是叹息说：“君主真是了解人啊。”到了宋明帝年间，胡母颢、阮佃夫一类人，就成了纯粹被恩幸的佞人了。齐朝初年也任用那些多年效力的人，以及亲信之人。朝廷的各类公文诏诰，一些舞弄文墨的人，也都参与撰写，侍郎的职权，也被侵夺。建武年间(494～498)，诏命已不归中书省长官起草，专门由舍人负责。中书省内设舍人四人，负责四省的事务，舍人下边有主书令史，以前用武官，宋代改用文吏，人数没有定额，都是左右亲近之人。天下的文书户口，都把副本归中书省，他们谋事机密，外人不知，俨然有如尚书省的外司。掌管武职的有制局监、外监，管理器械甲仗兵丁役夫的，也用出身寒微的人。直到梁、陈，这种风气也没改过来。如今把四朝被恩幸者，写进书中，以承续前代的史书。

戴法兴是会稽山阴人。家贫，父亲戴硕子以贩卖纟宁麻为业。法兴的两个哥哥延寿、延兴都学有所成，延寿字写得好，法兴好读书。山阴有个陈戴，家境富裕，有钱三千万，当地有人说：“戴硕子三个儿子抵得上陈戴三千万钱。”

法兴年少时在山阴集市卖葛布，后来作尚书仓部令史。大将军彭城王刘义康在尚书省挑选聪明能干的令史，选中了法兴等五人，任法兴为记室长史。义康被杀后，法兴仍担任孝武帝征虏抚军记室掾。调任江州后，补南中郎典签。孝武帝刘骏在巴口起兵讨伐刘劭，法兴和典签戴明宝、蔡闲都转任参军督护。孝武帝即位后，他们都作了南台侍御史，也一同兼任中书通事舍人。法兴等人专管朝廷内务，在当时权力很大。孝建元年(454)，他任南鲁郡太守，免去舍人职务，在东宫侍奉太子。大明二年(458)，因为曾南下江州参与孝武帝起事的密谋，孝武帝封法兴为吴昌县男，明宝为湘乡县男。蔡闲当时已死，追加他爵位封号。法兴又转任太子旅贲中郎将。

孝武帝亲自主持朝政后，不信任大臣，但不能不依靠一些心腹耳目。法兴颇通古今，一向受皇帝宠爱，虽然在东宫太子处任职，然而仍受皇上信任重用。鲁郡的巢尚之，出身寒微，元嘉年间，侍奉始兴王刘氵睿读书，也因通晓文史，被孝武帝所赏识。孝建初年，补东海国侍郎，仍兼中书通事舍人。凡是对官吏的选拔调动诛罚赏赐等重大处置，孝武帝都和法兴、尚之商议。朝廷内外的各种杂事多交给明宝。孝武帝性情苛刻暴戾，为一点儿小事，就会杀人。尚之每到有事就给获罪的官员们开脱，使他们大多得以幸免，官员们多亏了他。而法兴、明宝深通人事关系，广收贿赂。凡经他们推荐，没有不被任用的，于是天下人云集而来，他们门外像集市一样热闹，家产都积有千金之巨。明宝尤其骄横放纵，他的长子戴敬作扬州刺史从事，竟和皇帝争购物品。皇帝后妃出宫，戴敬盛装骑马，在后妃车骑左右跑来跑去。皇上大怒，赐戴敬死，把明宝押到朝廷作坊作苦役。不久皇上原谅并释放了明宝，又像当初一样任用他。

宋孝武帝驾崩，前废帝即位，法兴升迁越骑校尉。当时太宰江夏王刘义恭掌管尚书省事务，居于摄政的地位；但是法兴、尚之掌权日久，威势风行朝廷内外，义恭一向畏惧他们，这时更为害怕。废帝还未亲政，凡是朝廷颁布的诏令措施，都取决于法兴之手，尚书省内事无论大小都是他说了算，颜师伯、义恭只是徒有虚名而已。尚之非常聪明敏捷，当时百姓想为孝武帝立寺，但寺名定不下来。尚之应声回答说：“应该叫‘天保’。《诗经》上说：‘天保，下报上也。’”时人都佩服他的机敏。

废帝年龄渐大，凶狠的本性显露出来，总想随心所欲行事，法兴屡次进行制约。对他说：“皇上这样干，想当营阳王吗？”废帝心里便越来越不满。废帝很宠幸一个宦官华愿儿，赏赐他金帛无数。法兴常从中裁减，愿儿很是恨他。废帝曾派愿儿走街串巷，打听民间都在说些什么，而街上有传言，说法兴是真天子，废帝是假天子。愿儿就把这话告诉了废帝说：“外边说宫里有两个天子，皇上是一个，戴法兴是一个。皇上住在深宫里，不接触外界；而法兴和太宰、颜师伯、柳元景结成一党，家中往来的门客常有数百人，朝廷内外上下之人没有不怕他的。法兴本是孝武帝亲信，又在宫中日久，如今皇上把外人当自家人，恐怕这位置就不再是皇上的了。”于是废帝就罢免了法兴的官职，把他流放到边远州郡，不久又派人到他家赐死。法兴临死时，把仓库封上，让家里人管好钥匙。法兴死后过了一夜，废帝又杀了他两个儿子。把法兴棺材两头截断，没收其家产。法兴能写文章，在世上颇为流行。

茹法亮是吴兴武康人。宋代大明年间，开始入仕做小吏，又做过书僮。孝武帝末年，残暴严苛，鞭罚过度。孝武帝到江右围猎，挑选小吏一百八十人侍从左右，都是富家出身仪表出众的人，跟从孝武帝到南州，被鞭打的超过半数。法亮害怕，托人介绍出家当了和尚。宋明帝初年，还俗，结交逢迎阮佃夫，渐次升迁作到齐高帝冠军府行参军。到齐武帝萧赜镇守盆城，要用原来用过的旧人，法亮请求留下作武帝江州典签，任南台御史之职，出任松滋县令。

法亮乖巧懂事，善于逢迎，逐渐受到重用。建元初年，改任东宫主书，任奉朝请，补东宫通事舍人。齐武帝即位，官作中书通事舍人，拜员外郎，兼任南济阴太守。和会稽吕文度、临海吕文显都以奸诈谄媚侍奉武帝。文度掌外监，把持兵权，领军将军只是徒有虚名而已。天文寺经常用上将星来占卜文度的吉凶。文度特别受信任重用，武帝曾说：“公卿中有像文度这样为国操劳的，还何愁天下不太平。”

文度既被信任重用，便大肆收受贿赂，广建宅第，多修土山，里边搜集了很多奇禽怪树，后房姬妾所穿着的绫罗纨绮，王侯都赶不上。他又启奏武帝，把除去了户籍的人全都发配戍边。百姓怨恨，有的便逃亡避祸。富阳人唐繢之便趁机聚众作乱，大张声势向东进攻，在钱塘自称天子，把新城戍作为伪皇宫，把钱塘县作为伪太子宫，所有百官设置齐备。三吴地区失去户籍者都去投奔，部众达三万人。称国号为吴，建伪年号为兴平。这场祸乱之源始于虞玩之，而最终促成在于文度，事见于《虞玩之传》。

法亮、文度权势压倒天下，太尉王俭常对别人说：“我虽然居于高位，权力怎能比得上茹公。”永明二年(484)，法亮封为封蔡县男。七年(489)，任临淮太守，又转任竟陵王司徒中兵参军。

巴东王萧子响在荆州杀害向朝廷密告他的僚佐，武帝派兵西上，让法亮宣布圣旨安抚子响。法亮到江津后，子响叫法亮去见他，法亮害怕不肯去；子响又请求看看诏书，法亮也不派人送去，因此子响发怒，派兵击败尹略带来的朝廷军队。后来平定了子响，法亮到江陵，一切赏罚处置，都借用皇帝的名义。军队还都后，武帝后悔不该杀子响，法亮被责备，不久又信任如故。法亮广建宅第，他的杉斋光彩华丽，与延昌殿不相上下。延昌殿是武帝的中斋。在宅后修建鱼池钓台，土山楼馆，建长廊将近一里。其中竹林花草的美丽，王侯的园林也比不上。郁林王萧昭业即位后，任命他作步兵校尉。

齐明帝即位，高帝、武帝时的旧人很少有留用的。法亮因为掌管文事，所以不被怀疑，还像以往一样任职受信任。起先延昌殿作了武帝死后的私室。收藏他生前所穿用的物品，两位少帝都住在西殿。等明帝即位后居于东斋，打开延昌殿，清理出来武帝的白纱帽、防身刀，法亮见了不禁泪下。永泰元年(498)，王敬则谋叛被平定，法亮又领受旨意去抚慰诸郡，没有接受任何贿赂。东昏侯即位，改任法亮为大司农，中书通事舍人是有权势的位置，法亮不愿意放弃，便一再推辞大司农之职。不久中书舍人继任者到了，法亮只得流泪而退出，后来死在任上。

吕文显是临海人。宋顺帝升明初年，为齐高帝萧道成录尚书省事，屡次升迁为殿中侍御史，后来作秣陵县令，封刘阳县男。齐武帝永明元年(483)，任中书通事舍人。文显办理公事以严苛认真而被赏识，永明三年(485)，兼领南清河太守，和茹法亮等人轮流入朝担任舍人，都受到皇帝的宠幸。各地都给他们送礼，他们各人都堆山挖池修造了大片宅第，当时中书舍人四人分住尚书、中书、门下、秘书四省，世人称之为“四户”。他们把持大权，势压天下。晋、宋时代的旧制，地方守宰，以六年为期限；后来认为六年时间太长，又规定以三年为期，称为“小满”。但实际上变换迁调，并不遵守三年之制，因此官吏们送旧迎新，在道路上疲于奔命。四方守宰向中书舍人馈赠的礼物，每年都有数百万。舍人茹法亮曾在公众场合对别人说：“何须求作地方官，光这一户一年就收入百万。”这还是只说了个约数。后来天象反常，史官奏称应祭天以消灾。王俭听说后，对皇上说：“天象失常，祸源就在四户。”于是上奏文显等人专断朝政，破坏人际关系，极力奏明他们所作的坏事。皇帝虽然听取了他的意见却不能改变对他们的信任。文显屡次升迁到左中郎将，南东莞太守。

按旧时惯例，州府内商讨公事，都要记录下来。前边直接记录所议之事，后边写上“谨签”，日月下边又写上某官某签，因此府州设置典签一职来掌管此事。典签本是五品官，宋初改为七品。宋代末年，多派年幼皇子出任刺史，皇帝都派自己的左右亲信作典签，典签的权力逐渐大起来。宋孝武帝大明、明帝泰始年间，成年皇子或庶族出任州刺史的，也都莫不遇事要请示典签，刺史不能按自己的意见行事。宗悫作豫州刺史时，吴喜公作典签。宗悫施行什么行政措施，喜公总要违命行事。宗悫大怒道：“我年近六十，一辈子为国尽力卖命，才得到斗大的一个州，不能再和典签共同治理！”喜公请罪叩头直到流血宗悫才作罢。从此以后，皇上给予典签的权力越来越大。各地典签们轮流回京，一年都往返几趟，皇帝常与他们闲聊，询问地方上的事情。刺史办事是好是坏，全在典签一张嘴，因此诸王刺史们无不对典签卑躬屈节小心侍奉，常怕有什么不周到之处。于是典签的威风风行州郡，权力大于藩王刺史。典签刘道济、柯孟孙等人因恶迹暴露，虽被明令处死，但典签们的权力之重却仍旧不减。宋明帝辅政时，深知典签的弊端，才开始规定各州的紧要事务应秘密商讨，上奏朝廷，不得派典签还京，典签的权力才被削弱。

后来又让吕文显掌少府，受到重用，经历明帝建武、东昏侯永元之世，官至尚书右丞，少府卿，死在任上。

茹法珍是会稽人，梅虫儿是吴兴人，齐东昏侯时都在制局监任职，也都受到宠幸。自从江衤石、始安王萧遥光被处死后。皇上左右传达旨意和替皇上代笔的人都掌握了国家大权，民间称这些人为“刀敕”，权力有时比君主还大。京城里有一句口号说：“欲求贵职依刀敕，须得富贵侍御刀。”

当时又有新蔡人徐世木剽，尤其被宠信，从殿内主帅升任直阁骁骑将军。凡是东昏侯杀人，都是受世木剽的怂恿。杀了徐孝嗣以后，世木剽被封为临汝县子。陈显达举兵反，世木剽又加封辅国将军。朝廷虽用崔慧景为都督，而兵权实际在世木剽手里。当时他的权势压过法珍、虫儿。他又对法珍、虫儿说：“哪一朝天子手下没有显要人物，只是你们的货主不好罢了。”法珍他们和他争权，于是把这话告诉了东昏侯，东昏侯便渐渐讨厌他的凶暴强悍。世木剽暗生篡逆之心，东昏侯左右徐僧重暗地了解到，告发了他，搜出来千余人的兵器和咒诅文，还有十几幅东昏侯的画像，全都是被斩杀箭射肢解的形状，而为自己画的像戴着通天冠身穿衮服，上面题字“徐氏皇帝”。永元二年(500)事情败露后，被灭族。从此法珍、虫儿都任外监，皇帝诏敕由他们口出。中书舍人王口亘之和他们相互勾连，专门掌管朝廷文书。其余二十余人，都很有势力。崔慧景被平定后，法珍受封余干县男，虫儿受封竟陵县男。

崔慧景平定，特赦京城及南兖州，本来要宽宥贼党，然而一帮凶残小人把持大权，并不依照诏书进行刑罚。无罪的人只要家中富有，便不管赦令，无不被杀，没收家产；然而与慧景关系很深，为他出大力而家贫的人，便一个也不问。处置始安王萧遥光、陈显达的时候已经是这样了，到慧景又是如此。有人对王口亘之说：“赦免令没有信用，恐怕引起人心怨恨。”口亘之说：“只能等以后再有赦令再说吧。”后来碰上这种事再有赦令，一帮小人照样还像以前一样杀人。

东昏侯自几位大臣被杀后，更无所顾忌，无一天不到处游玩。他所宠幸的潘妃本来姓俞名尼子，是王敬则的乐伎。有人说宋文帝有潘妃，在帝位上坐了三十年，于是把她改姓潘，她父亲俞宝庆也随着改姓潘。东昏侯称宝庆和法珍为阿丈，虫儿、东冶营兵俞灵韵为阿兄。东昏侯和法珍等人一块到宝庆家里，东昏侯亲自去打水，帮厨子作饭，说着市井中粗言俗语来开玩笑。东昏侯还轻骑戎装到那些亲信小人家中玩耍吃喝，有了喜事丧事也总是去庆贺吊丧。宦官王宝孙十三四岁，称作“伥子”，最受宠爱，参与朝政，即使王口亘之、梅虫儿之徒也都居他之下。他控制大臣，改变皇上诏令，以至于骑马上殿，斥责天子。公卿大臣见了他，无不大气儿也不敢出。助成朝廷昏乱的人有：法珍、虫儿和王口亘之、俞宝庆、俞灵韵、祝灵勇、范亮之、徐僧重、时崇济、芮安泰、刘文泰、吕文庆、胡辉光、缪买养、章道之、杨敬子、李粲之、周管之、范昙济、石昙悦、张恶奴、王胜公、王怀藻、梅师济、邹伯儿、史元益、王灵范、席休文、解氵旁以及太史令骆文叔、大巫朱光尚，共计三十一人。又有宦官王宝孙、王法昭、许朗之、许伯孙、方佛念、马僧猛、盛劭、王竺儿、随要、袁系世等十人。梁武帝平定建邺后，把他们全部杀死。又有朱兴光被茹法珍仇视，得罪他被他抓过，丰勇之和梁武帝的人王珍国关系好，因此行将被杀时都获赦免。起初，东昏侯左右刀敕之徒，都被称为鬼，宫中谣传说：‘赵鬼食鸭肃刂，诸鬼尽著调。”当时无人能解其意。梁武帝平定建邺，东昏侯死，一帮小人一齐被诛灭，故称他们为诸鬼。民间把剁碎的肉末拌上姜桂叫作肃刂，那句话的意思是那帮恶徒都该剁碎煮了他们。

孔范字法言，会稽山阴人。曾祖父孔景伟，是齐朝的散骑常侍。祖父孔滔，是梁朝海盐县令。父亲孔岱，历任清雅显要之职。

孔范从小好学，博览史籍。陈太建年间，任宣惠将军江夏王陈伯义长史。陈后主即位后，作都官尚书，和江总等人都是后主的狎日匿小人。孔范仪表出众，举止高雅，文章丰沛华丽，又善作五言诗，故尤其被后主宠爱。后主生性愚笨狠毒，不愿别人说自己的过失。每做什么坏事，孔范必定为他曲意文饰，称扬赞美。当时孔贵人顶受宠爱，孔范与她结为兄妹，因而宠幸恩遇更加优厚，后主对他言听计从。朝廷公卿都怕他，他因此便骄矜自大，认为他的文武才能整个朝廷无人能比得上。孔范怂恿后主说：“外面诸将领出身行伍，只不过匹夫之勇。深谋远虑之事，他们怎么能懂。”后主拿这话问施文庆，文庆怕孔范，便曲意附和，后主更认为孔范说的对。从此将帅只要小有过失，就夺去兵权，分派他们去作下级文吏。

隋军将要渡江，群臣请后主设置防御，施文庆从中阻挠，后主因此迟疑未决。孔范上奏说；“长江天堑，自古隔断南北，敌寇岂能飞渡？都是边将想立功，谎报军情紧急。我自恨职位低下。敌寇如果能来，我一定能立功作太尉公了。”有人瞎传说北军的马死了，孔范却说：“它们早晚得是我们的马，为什么死了呢。”后主笑了，认为他说得好，因此并不认真防备。

不久隋将贺若弼攻陷南徐州，俘获守将庄元始。韩擒虎攻陷南豫州，打败水军都督高文泰。孔范与中领军鲁广达屯兵白塔寺。后主拿出许多金银丝绸，招募人去立功，孔范平时不与武人交往，所以没有人肯来，只有不少商贩和轻薄子弟来跟随他，高丽、百济、昆仑等外国军队受他指挥。当时任蛮奴请求不要出战，而由自己率兵渡江攻击隋大军侧后。又有司马消难对后主说：“贺若弼如果登高点起烽火，与韩擒虎相互呼应，鼓声连成一片，人心必然溃散。请赶紧调兵北面占据蒋山，南面截断淮水，扣留出战将士的妻儿作人质，多给他们赏赐。陛下带精兵万人，坚守城中不要出战。不超过十天，隋军粮尽，贺若弼、韩擒虎的人头便可献进宫内。”孔范想立功，决意出战，就对后主说：“司马消难狼子野心，任蛮奴是淮南粗鄙之人，他们的话都不可信。”他们的建议便都未能实行。

隋军逼近以后，蛮奴又想作持久战，孔范又上奏说：“请速决一战，我要像窦宪破匈奴那样为皇上建功立业。”后主听从了他。第二天，孔范带着招募来的那帮人居于队伍中间，去迎击隋军，还未布阵便都逃跑了，孔范脱身而逃免于被俘。不久国亡，和后主作为俘虏被带到长安。

当初，晋王杨广杀了陈朝五个奸佞之人，而孔范与散骑常侍王王差、王仪、御史中丞沈馞罪恶没被揭露，因此幸免。等到长安后，他们所作坏事败露，隋文帝因他们奸佞谄媚，欺惑君主，全部公布他们的罪恶，称为“四罪人”，流放到边远地区，来向吴、越之人谢罪。王王差、王仪都是琅笽人。王王差刻薄贪婪卑鄙，忌才害能。王仪专门揣摸君主心思，察颜观色，曲意谄媚，又把两个女儿献给后主，以求亲近。沈馞阴险毒辣，苛刻残酷，说话奸邪谄媚，因此将他们一起治罪。

上一篇：列传·卷七十六

下一篇：列传·卷七十八

全   文：南史

