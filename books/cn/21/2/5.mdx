---
---
---
title: 刘穆之徐羡之傅亮檀道济
---

及武帝克京城，从何无忌求府主簿，无忌进穆之。帝曰：“吾亦识之。”即驰召焉。时穆之闻京城有叫声，晨出陌头，属与信会，直视不言者久之，反室坏布裳爲裤往见帝，帝谓曰：“我始举大义，须一军吏甚急，谁堪其选？”穆之曰：“无见踰者。”帝笑曰：“卿能自屈，吾事济矣。”即于坐受署。从平建邺，诸大处分，皆仓卒立定，并穆之所建，遂动见谘询。穆之亦竭节尽诚，无所遗隐。

时晋纲宽弛，威禁不行，盛族豪家，负势陵纵；重以司马元显政令违舛，桓玄科条繁密。穆之斟酌时宜，随方矫正，不盈旬日，风俗顿改。

迁尚书祠部郎，复爲府主簿、记室、录事参军，领堂邑太守。以平桓玄功，封西华县五等子。及扬州刺史王谧薨，帝次应入辅。刘毅等不欲帝入，议以中领军谢混爲扬州，或欲令帝于丹徒领州，以内事付仆射孟昶。遣尚书右丞皮沈以二议谘帝。沈先与穆之言，穆之僞如厕，即密疏白帝，言沈语不可从。帝既见沈，且令出外，呼穆之问焉。穆之曰：“公今日岂得居谦，遂爲守蕃将邪？刘、孟诸公俱起布衣，共立大义，事乃一时相推，非宿定臣主分也。力敌势均，终相吞咀。扬州根本所系，不可假人。前授王谧，事出权道，今若复他授，便应受制于人。一失权柄，无由可得。公功高勋重，不可直置疑畏，便可入朝共尽同异。公至京邑，彼必不敢越公更授馀人。”帝从其言，由是入辅。

从广固还拒卢循，常居幕中画策。刘毅等疾之，每从容言其权重，帝愈信仗之。穆之外所闻见，大小必白，虽闾里言谑，皆一二以闻。帝每得人间委密消息以示聪明，皆由穆之。又爱宾游，坐客恒满，布林目以爲视听，故朝野同异，穆之莫不必知。虽亲昵短长，皆陈奏无隐。人或讥之，穆之曰：“我蒙公恩，义无隐讳，此张辽所以告关羽欲叛也。”

帝举止施爲，穆之皆下节度，帝书素拙，穆之曰：“此虽小事，然宣布四远，愿公小复留意。”帝既不能留意，又禀分有在，穆之乃曰：“公但纵笔爲大字，一字径尺无嫌。大既足有所包，其势亦美。”帝从之，一纸不过六七字便满。

穆之凡所荐达，不纳不止。常云：“我虽不及荀令君之举善，然不举不善。”穆之与朱龄石并便尺牍，尝于武帝坐与龄石并答书，自旦至日中，穆之得百函，龄石得八十函，而穆之应对无废。

迁中军、太尉司马，加丹阳尹。帝西讨刘毅，以诸葛长人监留府，疑其难独任，留穆之辅之。加建威将军，置佐吏，配给实力。长人果有异谋，而犹豫不能发，屏人谓穆之曰：“悠悠之言，云太尉与我不平，何以至此？”穆之曰：“公泝流远伐，以老母弱子委节下，若一豪不尽，岂容若此。”长人意乃小安，穆之亦厚爲之备。长人谓所亲曰：“贫贱常思富贵，富贵必践危机。今日思爲丹徒布衣，不可得也。”帝还，长人伏诛。进前将军。

帝西伐司马休之，中军将军道怜知留任，而事无大小，一决穆之。迁尚书右仆射，领选，将军、尹如故。帝北伐，留世子爲中军将军、监太尉留府。转穆之左仆射、领监军中军二府

军司，将军、尹、领选如故，甲仗五十人入殿，入居东穆之内总朝政，外供军旅，决断如流，事无壅滞。宾客辐凑，求诉百端，内外谘禀，盈阶满室。目览词讼，手答笺书，耳行听受，口并酬应，不相参涉，皆悉赡举。又言谈赏笑，弥日亘时，未尝倦苦。裁有闲暇，手自写书，寻览篇章，校定坟籍。性奢豪，食必方丈，旦辄爲十人馔，未尝独餐。每至食时，客止十人以还，帐下依常下食，以此爲常。尝白帝曰：“穆之家本贫贱，赡生多阙，叨忝以来，虽每存约损，而朝夕所须，微爲过丰，此外无一豪负公。”

义熙十三年卒。帝在长安，本欲顿驾关中，经略赵、魏，闻问惊恸，哀惋者数日。以根本虚，乃驰还彭城。以司马徐羡之代管留台，而朝廷大事常决于穆之者，并悉北谘。穆之前军府文武二万人，以三千配羡之建威府，馀悉配世子中军府。追赠穆之开府仪同三司。帝又表天子曰：“臣闻崇贤旌善，王教所先，念功简劳，义深追远。故司勋执策，在勤必记，德之休明，没而弥着。故尚书左仆射、前将军臣穆之，爰自布衣，协佐义始，内竭谋猷，外勤庶政，密勿军国，心力俱尽。及登庸朝右，尹司京畿，敷赞百揆，翼新大猷。顷戎车远役，居中作捍，抚宁之勋，实洽朝野，识量局致，栋干之器也。方宣赞盛化，缉隆圣世，忠绩未究，远迩悼心。皇恩褒述，班同三事，荣哀既备，宠灵已泰。臣伏思寻，自义熙草创，艰患未弭，外虞既殷，内难亦荐，时屯世故，靡有宁岁。臣以寡乏，负荷国重，实赖穆之匡翼之益。岂唯谠言嘉谋，溢于人听，若乃忠规密谟，潜虑帷幕，造膝诡辞，莫见其际。事隔于皇朝，功隐于视听者，不可胜纪。所以陈力一纪，遂克有成，出征入辅，幸不辱命。微夫人之左右，未有宁济其事者矣。履谦居寡，守之弥固，每议及封爵，辄深自抑绝。所以勋高当年，而茅土弗及，抚事永念，胡宁可昧。谓宜加赠正司，追甄土宇。俾忠贞之烈，不泯于身后，大赉所及，永旌于善人。臣契阔屯夷，旋观终始，金兰之分，义深情感，是以献其乃怀，布之朝听。”于是重赠侍中、司徒，封南昌县侯。

及帝受禅，每叹忆之，曰：“穆之不死，当助我理天下。可谓‘人之云亡，邦国殄瘁。’”光禄大夫范泰对曰：“圣主在上，英彦满朝，穆之虽功着艰难，未容便关兴毁。”帝笑曰：“卿不闻骥騄乎，贵日致千里耳。”帝后复曰：“穆之死，人轻易我。”其见思如此。以佐命元勋，追封南康郡公，谥曰文宣。

穆之少时，家贫诞节，嗜酒食，不修拘检。好往妻兄家乞食，多见辱，不以爲耻。其妻江嗣女，甚明识，每禁不令往江氏。后有庆会，属令勿来。穆之犹往，食毕求槟榔。江氏兄弟戏之曰：“槟榔消食，君乃常饥，何忽须此？”妻复截发市肴馔，爲其兄弟以饷穆之，自此不对穆之梳沐。及穆之爲丹阳尹，将召妻兄弟，妻泣而稽颡以致谢。穆之曰：“本不匿怨，无所致忧。”及至醉饱，穆之乃令厨人以金柈贮槟榔一斛以进之。元嘉二十五年，车驾幸江甯，经穆之墓，诏致祭墓所。

长子虑之嗣，卒。子邕嗣。先是郡县爲封国者，内史、相并于国主称臣，去任便止。孝建中始革此制爲下官致敬。河东王歆之尝爲南康相，素轻邕。后歆之与邕俱豫元会并坐，邕嗜酒，谓歆之曰：“卿昔见臣，今能见劝一杯酒不？”歆之因斅孙皓歌答曰：“昔爲汝作臣，今与汝比肩，既不劝汝酒，亦不愿汝年。”邕性嗜食疮痂，以爲味似鳆鱼。尝诣孟灵休，灵休先患灸疮，痂落在床，邕取食之。灵休大惊，痂未落者，悉褫取饴邕。邕去，灵休与何勖书曰：“刘邕向顾见噉，遂举体流血。”南康国吏二百许人，不问有罪无罪，递与鞭，疮痂常以给膳。

邕卒，子肜嗣，坐刀斫妻夺爵，以弟彪绍。齐建元初，降封南康县侯、虎贲中郎将。坐庙墓不修，削爵爲羽林监。又坐与亡弟母杨别居，杨死不殡葬，崇圣寺尼慧首剃头爲尼，以五百钱爲买棺，以泥洹舆送葬，爲有司奏，事寝不出。

穆之中子式之字延叔，爲宣城、淮南二郡太守，犯赃货，扬州刺史王弘遣从事检校之。式之召从事谓曰：“还白使君，刘式之于国粗有微分，偷数百万钱何有，况不偷邪。”从事还白弘，由此得停。从征关洛有功，封德阳县五等侯。卒，谥曰恭。

子瑀字茂琳，始兴王浚爲南徐州，以瑀爲别驾。瑀性陵物护前，时浚征北府行参军吴郡顾迈轻薄有才能，浚待之厚。瑀乃折节事迈，迈以瑀与之款尽，浚所言密事，悉以语瑀。瑀与迈共进射堂下，忽顾左右索单衣帻，迈问其故，瑀曰：“公以家人待卿，言无不尽，卿外宣泄。我是公吏,何得不啓白之。”浚大怒，啓文帝徙迈广州。

瑀性使气尚人，后爲御史中丞，甚得志。弹萧惠开云：“非才非望，非勋非德。”弹王僧达云：“荫藉高华，人品冗末。”朝士莫不畏其笔端。

转右卫将军。年位本在何偃前，孝武初，偃爲吏部尚书，瑀图侍中不得。与偃同从郊祀，时偃乘车在前，瑀策驷居后，相去数十步，瑀蹋马及之，谓偃曰：“君辔何疾？”偃曰：“牛骏驭精，所以疾耳。”偃曰：“君马何迟？”曰“骐骥罗于羁绊，所以居后”。偃曰：“何不着鞭使致千里？”答曰：“一蹙自造青云，何至与驽马争路。”然甚不得意，谓所亲曰：“人仕宦，不出当入，不入当出，安能长居户限上？”因求益州。及行，甚不得意，至江陵，与顔竣书曰：“朱修之三世叛兵，一日居荆州，青油幕下，作谢宣明面目见向，使斋帅以长刀引吾下席，于吾何有，政恐匈奴轻汉耳。”坐夺人妻爲妾免官。

后爲吴兴太守，侍中何偃尝案之云：“参伍时望。”瑀大怒曰：“我于时望何参伍之有。”遂与偃绝。族叔秀之爲丹阳，瑀又与亲故书曰：“吾家黑面阿秀遂居刘安衆处，朝廷不爲多士。”其年疽发背，何偃亦发背癕。瑀疾已笃，闻偃亡，欢跃叫呼，于是亦卒。谥曰刚。

祥字显征，式之孙也。父敳，太宰从事中郎。祥少好文学，性韵刚疏，轻言肆行，不避高下。齐建元中，爲正员郎。司徒褚彦回入朝，以腰扇鄣日，祥从侧过，曰：“作如此举止，羞面见人，扇障何益。”彦回曰：“寒士不逊。”祥曰：“不能杀袁、刘，安得免寒士。”

永明初，撰宋书，讥斥禅代，尚书令王俭密以啓闻，上衔而不问。爲临川王骠骑从事中郎。祥兄整爲广州，卒官，祥就整妻求还资，事闻朝廷。又于朝士多所贬忽。王奂爲尚书仆射，祥与奂子融同载，行至中堂，见路人驱驴，祥曰：“驴，汝好爲之，如汝人才，皆已令仆。”着连珠十五首，以寄其怀。其讥议者云：“希世之宝，违时必贱，伟俗之器，无圣则沦。是以明玉黜于楚岫，章甫穷于越人。”有以祥连珠啓上，上令御史中丞任遐奏其过恶，付廷尉。上别遣敕祥曰：“我当原卿性命，令卿万里思愆。卿若能改革，当令卿得还。”乃徙广州。不得意，终日纵酒，少时卒。

秀之字道宝，穆之从父兄子也。祖爽，山阴令。父仲道，余姚令。秀之少孤贫，十岁时与诸儿戏前渚，忽有大蛇来，势甚猛，莫不颠沛惊呼，秀之独不动，衆并异之。东海何承天雅相知器，以女妻之。兄钦之爲朱龄石右军参军，随龄石败没，秀之哀戚不欢宴者十年。

宋景平二年，除驸马都尉。元嘉中，再爲建康令，政绩有声。孝武镇襄阳，以爲抚军录事参军、襄阳令。襄阳有六门堰，良田数千顷，堰久决坏，公私废业。孝武遣秀之修复，雍部由是大丰。

后除西戎校尉、梁南秦二州刺史，加都督。汉川饥馑，秀之躬自俭约。先是汉川悉以绢爲货，秀之限令用钱，百姓利之。二十七年，大举北侵，遣辅国将军杨文德、巴西梓潼二郡太守刘弘宗受秀之节度，震荡汧陇。

元凶弑逆，秀之即日起兵，求赴襄阳，司空南谯王义宣不许。事甯，迁益州刺史，折留奉禄二百八十万付梁州镇库，此外萧然。梁、益丰富，前后刺史莫不大营聚畜，多者致万金。所携宾僚并都下贫子，出爲郡县，皆以苟得自资。秀之爲政整肃，远近悦焉。

南谯王义宣据荆州爲逆，遣徵兵于秀之，秀之斩其使。以起义功，封康乐县侯，徙丹阳尹。先是秀之从叔穆之爲丹阳，与子弟听事上宴，听事柱有一穿，穆之谓子弟及秀之，汝等试以栗遥掷柱，入穿者后必得此郡。唯秀之独入焉，其言遂验。时赊买百姓物不还钱，秀之以爲非宜，陈之甚切。虽纳其言，竟不用。

迁尚书右仆射。时定制令，疑人杀长吏科，议者谓会赦宜以徙论。秀之以爲“律文虽不显人杀官长之旨，若遇赦但止徙论，便与悠悠杀人曾无一异。人敬官长比之父母，行害之身虽遇赦，谓宜长付尚方，穷其天命，家口补兵”。从之。

后爲甯蛮校尉、雍州刺史，加都督。将征爲左仆射，会卒。赠司空，谥忠成公。

秀之野率无风采，而心力坚正。上以其莅官清洁，家无馀财，赐钱二十万，布三百疋。传封至孙，齐受禅，国除。

徐羡之字宗文，东海郯人也。祖甯，尚书吏部郎。父祚之，上虞令。羡之爲桓修抚军中兵参军，与宋武帝同府，深相亲结。武帝北伐，稍迁太尉左司马，掌留任，副贰刘穆之。

帝议北伐，朝士多谏，唯羡之默然。或问何独不言，羡之曰：“今二方已平，拓地万里，唯有小羌未定。公寝食不安，何可轻豫其议。”

穆之卒，帝欲用王弘代之。谢晦曰：“休元轻易，不若徐羡之。”乃以羡之爲丹阳尹，总知留任，甲仗二十人出入，加尚书仆射。

义熙十四年，军人朱兴妻周生子道扶，年三岁，先得痫病。周因其病，发掘地生埋之，爲道扶姑双女所告，周弃市。羡之议曰：“自然之爱，豺狼犹仁，周之凶忍，宜加显戮。臣以爲法律之外，尚弘通理，母之即刑，由子明法。爲子之道，焉有自容之地。愚谓可特申之遐裔。”从之。

及武帝即位，封南昌县公，位司空、录尚书事、扬州刺史。羡之起自布衣，又无术学，直以局度，一旦居廊庙，朝野推服，咸谓有宰臣之望。沈密寡言，不以忧喜见色。颇工弈棋，观戏常若未解，当世倍以此推之。傅亮、蔡廓尝言徐公晓万事，安异同。尝与傅亮、谢晦宴聚，亮、晦才学辩博，羡之风度详整，时然后言。郑鲜之叹曰：“观徐、傅言论，不复以学问爲长。”武帝不豫，加班剑三十人。宫车晏驾，与中书令傅亮、领军将军谢晦、镇北将军檀道济同被顾命。少帝诏羡之、亮率衆官内月一决狱。

帝后失德，羡之等将谋废立，而庐陵王义真多过，不任四海。乃先废义真，然后废帝。时谢晦爲领军，以府舍内屋败应修理，悉移家人出宅，聚将士于府内。檀道济以先朝旧将，威服殿省，且有兵衆，召入朝告之谋。既废帝，侍中程道惠劝立皇子义恭，羡之不许。及文帝即位，改封南平郡公，固让加封。有司奏车驾依旧临华林园听讼，诏如先二公权讯。

元嘉二年，羡之与傅亮归政，三奏乃见许。羡之仍逊位，退还私第。兄子佩之及程道惠、吴兴太守王韶之等，并谓非宜，敦劝甚苦。复奉诏摄任。

三年正月，帝以羡之、亮、晦旬月间再肆酖毒，下诏暴其罪，诛之。尔日，诏召羡之至西明门外，时谢晦弟皭爲黄门郎正直，报亮云：“殿中有异处分。”亮驰报羡之，羡之乘内人问讯车出郭，步走至新林，入陶竈中自缢而死，年六十三。羡之初不应召，上遣领军到彦之、右卫将军王华追讨。及死，野人以告，载尸付廷尉。

初，羡之年少时，尝有一人来谓曰：“我是汝祖。”羡之拜。此人曰：“汝有贵相而有大厄，宜以钱二十八文埋宅四角，可以免灾。过此可位极人臣。”后羡之随亲之县，住在县内。尝暂出，而贼自后破县，县内人无免者，鸡犬亦尽，唯羡之在外获全。又随从兄履之爲临海乐安县，尝行经山中，见黑龙长丈馀，头有角，前两足皆具，无后足，曳尾而行。及拜司空，守关将入，彗星辰见危南。又当拜时，双鹳集太极殿东鸱尾鸣唤，竟以凶终。

羡之兄钦之位秘书监。钦之子佩之轻薄好利，武帝以其姻戚，累加宠任，爲丹阳尹。景平初，以羡之知权，颇豫政事，与王韶之、程道惠、中书舍人邢安泰、潘盛爲党。时谢晦久病连灸，不堪见客，佩之等疑其托疾有异图，与韶之、道惠同载诣傅亮，称羡之意，欲令作诏诛之。亮曰：“己等三人同受顾命，岂可自相残戮。”佩之等乃止。羡之既诛，文帝特宥佩之，免官而已。其冬佩之谋反事发被诛。

佩之弟逵之尚武帝长女会稽宣公主，爲彭城、沛二郡太守。武帝诸子并幼，以逵之姻戚，将大任之，欲先令立功。及讨司马休之，使统军爲前锋，待克当即授荆州，于阵见害。追赠中书侍郎。子湛之。

湛之字孝源，幼孤，爲武帝所爱。常与江夏王义恭寝食不离帝侧。永初三年，诏以公主一门嫡长，且湛之致节之胤，封枝江县侯。数岁与弟淳之共车行，牛奔车坏，左右人驰来赴之。湛之先令取弟，衆咸叹其幼而有识。及长颇涉文义，善自位待，事祖母及母以孝闻。

元嘉中，以爲黄门侍郎。祖母年老，辞以朝直不拜。后拜秘书监。会稽公主身居长嫡，爲文帝所礼，家事大小必谘而后行。西征谢晦，使公主留止台内，总摄六宫，每有不得意，辄号哭，上甚惮之。

初，武帝微时，贫陋过甚，尝自往新洲伐荻，有纳布衣袄等，皆是敬皇后手自作。武帝既贵，以此衣付公主曰：“后世若有骄奢不节者，可以此衣示之。”湛之爲大将军彭城王义康所爱，与刘湛等颇相附。及得罪，事连湛之。文帝大怒，将致大辟。湛之忧惧无计，以告公主。公主即日入宫，及见文帝，因号哭下床，不复施臣妾之礼。以锦囊盛武帝纳衣，掷地以示上曰：“汝家本贱贫，此是我母爲汝父作此纳衣。今日有一顿饱食，便欲残害我儿子。”上亦号哭，湛之由此得全。

再迁太子詹事，寻加侍中。湛之善尺牍，音辞流畅；贵戚豪强，産业甚厚，室宇园池，贵游莫及，伎乐之妙，冠绝一时。门生千余，皆三吴富人子，姿质端美，衣服鲜丽。每出入行游，涂巷盈满。泥雨日，悉以后车载之。文帝每嫌其侈纵。时安成公何勖，无忌之子，临汝公孟灵休，昶之子也，并名奢豪，与湛之以肴膳器服车马相尚，都下爲之语曰：“安成食，临汝饰。”湛之美兼何、孟。勖官至侍中，追谥荒公。灵休善弹棋，官至秘书监。

湛之后迁丹阳尹，加散骑常侍，以公主忧不拜。过葬，复授前职。二十二年，范晔等谋反，湛之始与之同，后发其事，所陈多不尽，爲晔等款辞所连。有司以湛之关豫逆党，事起积岁，末乃归闻，多有蔽匿，请免官削爵，付廷尉。上不许。湛之诣阙上疏请罪，以爲“初通其谋，爲诱引之辞，晔等并见怨咎，规相祸陷。又昔义康南出之始，敕臣入相伴慰，殷懃异意，颇形言旨。遗臣利刃，期以际会。臣苦相谏譬，深加拒塞，以爲怨愤所至，不足爲虞，便以关啓，惧成虚妄。非爲纳受，曲相蔽匿。又令申情范晔，释中间之憾，致怀萧思话，恨婚意未申。谓此侥幸，亦不宣达。陛下敦惜天伦，彰于四海，蕃禁优简，亲理咸通。又昔蒙眷顾，不容自绝，音翰信命，时相往来。或言少意多，旨深文浅，辞色之间，往往难测。臣顾惟心无邪悖，故不稍以自嫌，慺慺丹实，具如此啓。臣虽驽下，情匪木石，岂不知丑点难婴，伏剑爲易，而腼然视息，忍此馀生，实非苟吝微命，假延漏刻。诚以负戾灰灭，贻耻方来，贪及视息，少自披诉。乞蒙隳放，伏待鈇锧。”上优诏不许。

二十四年，服阕，转中书令、太子詹事，出爲南兖州刺史。善政俱肃，威惠并行。广陵旧有高楼，湛之更修整之，南望锺山。城北有陂泽，水物丰盛，湛之更起风亭、月观，吹台、琴室，果竹繁茂，花药成行。招集文士，尽游玩之适。时有沙门释惠休善属文，湛之与之甚厚。孝武命使还俗。本姓汤，位至扬州从事史。

二十六年，湛之入爲丹阳尹、领太子詹事。二十七年，魏太武帝至瓜步，湛之与皇太子分守石头。二十八年，鲁爽兄弟率部曲来奔，爽等轨子也，湛之以爲庙算特所奖纳，不敢苟申私怨，乞屏田里。不许。

转尚书仆射，领护军将军。时尚书令何尚之以湛之国戚，任遇隆重，欲以朝政推之。湛之以令事无不总，又以事归尚之。互相推委，御史中丞袁淑奏并免官。诏乃使湛之与尚之并受辞诉。尚之虽爲令，而以朝事悉归湛之。

初，刘湛伏诛，殷景仁卒，文帝任沈演之、庾仲文、范晔等，后又有江湛、何瑀之。自晔诛，仲文免，演之、瑀之并卒，至是江湛爲吏部尚书，与湛之并居权要，世谓之江、徐。上每疾，湛之辄侍医药。

二凶巫蛊事发，上欲废劭，赐浚死，而孝武无宠，故累出外藩，不得停都下。南平王铄、建平王宏并被爱，而铄妃即湛妹，湛劝上立之，征铄自寿阳入朝。至又失旨，欲立宏，嫌其非次，议久不决。与湛之议，或连日累夕。每夜，使湛之自执烛绕壁检行，虑有窃听者。劭入弑之旦，其夕上与湛之屏人语，至晓犹未灭烛。湛之惊起趣北户，未及开，见害，时年四十四。孝武即位，追赠司空，谥曰忠烈公。子聿之爲元凶所杀。聿之子孝嗣。

孝嗣字始昌。父被害，孝嗣在孕，母年少，欲更行，不愿有子，自床投地者无算，又以捣衣杵舂其腰，并服堕胎药，胎更坚。及生，故小字遗奴。

幼而挺立。八岁袭爵枝江县公，见宋孝武，升阶流涕，迄于就席。帝甚爱之，尚康乐公主，拜驸马都尉。泰始中，以登殿不着韎，爲书侍御史蔡准所奏，罚金二两。

孝嗣姑适东莞刘舍，舍兄藏爲尚书左丞，孝嗣往诣之。藏退谓舍曰：“徐郎是令仆人，三十余可知，汝宜善自结。”升明中，爲齐高帝骠骑从事中郎，带南彭城太守，转太尉谘议参军。齐建元初，累迁长兼侍中。善趋步，闲容止，与太宰褚彦回相埒。尚书令王俭谓人曰：“徐孝嗣将来必爲宰相。”转御史中丞。武帝问俭曰：“谁可继卿？”俭曰：“臣东都之日，其在徐孝嗣乎。”

出爲吴兴太守，俭赠孝嗣四言诗曰：“方轨叔茂，追清彦辅，柔亦不茹，刚亦不吐。”时人以比蔡子尼之行状也。在郡有能名。

王俭亡，上征孝嗣爲五兵尚书。其年，敕撰江左以来仪典，令谘受孝嗣。明年，迁太子詹事。从武帝幸方山。上曰：“朕经始此山之南，复爲离宫，应有迈灵丘。”灵丘山湖，新林苑也。孝嗣答曰：“绕黄山，款牛首，乃盛汉之事。今江南未广，愿陛下少更留神。”上乃止。竟陵王子良甚善之。历吏部尚书，右军将军，领太子左卫率，台阁事多以委之。

武帝崩，遗诏以爲尚书右仆射。隆昌元年，爲丹阳尹。明帝谋废郁林，遣左右莫智明以告孝嗣，孝嗣奉旨无所厘替，即还家草太后令。明帝入殿，孝嗣戎服随后。郁林既死，明帝须太后令，孝嗣于袖出而奏之，帝大悦。时议悉诛高、武子孙，孝嗣坚保持之，故得无恙。以废立功，封枝江县侯，甲仗五十人入殿。转左仆射。明帝即位，进爵爲公，给班剑二十人，加兵百人。旧拜三公乃临轩，至是，帝特诏与陈显达、王晏并临轩拜授。时王晏爲令，人情物望不及孝嗣，晏诛，转尚书令。孝嗣爱好文学，器量弘雅，不以权势自居，故见容明帝之世。

初在率府，昼卧斋北壁下，梦两童子遽云：“移公床。”孝嗣惊起，闻壁有声，行数步而壁崩压床。建武四年，即本号开府仪同三司，让不受。

时连年魏军动，国用虚乏，孝嗣表立屯田。帝已寝疾，兵事未已，竟不行。及崩，受遗托，重申开府之命，加中书监。永元初辅政，自尚书下省出住宫城南宅，不得还家。帝失德，孝嗣不敢谏；及江祏诛，内怀忧恐，然未尝表色。始安王遥光反，衆怀惶惑，见孝嗣入宫乃安，然群小用事，不能制也。

时孝嗣以帝终乱天常，与沈文季俱在南掖门，欲要文季以门爲应，四五目之，文季辄乱以他语，孝嗣乃止。进位司空，固让。求解丹阳尹，不许。孝嗣文人，不显同异，名位虽大，故得未及祸。虎贲中郎将许准有胆力，陈说事机，劝行废立。孝嗣迟疑，谓必无用干戈理，须少主出游，闭城门，召百僚集议废之。虽有此怀，终不能决。群小亦稍憎孝嗣，劝帝除之。其冬，孝嗣入华林省，遣茹法珍赐药，孝嗣容色不异，谓沈昭略曰：“始安事，吾欲以门应之，贤叔若同，无今日之恨。”少能饮酒，饮药至斗余方卒，乃下诏言诛之。于时凡被杀者，皆取其蝉冕，剥其衣服。衆情素敬孝嗣，得无所侵。

长子演，尚齐武帝女武康公主，位太子中庶子，第三子况，尚明帝女山阴公主，并拜驸马都尉，俱见杀。

孝嗣之诛，衆人惧，无敢至者，唯会稽魏温仁奔赴，以私财营丧事，当时称之。

初，孝嗣复故封，使故吏吴兴丘叡筮之，当传几世。叡曰：“怨不终尊身。”孝嗣容色甚恶，徐曰：“缘有此虑，故令卿决之。”

中兴元年，和帝赠孝嗣太尉。二年，改葬宣德太后，诏增班剑四十人，加羽葆、鼓吹，谥曰文忠，改封馀干县公。

子绲，仕梁，位侍中，太常，信武将军，谥顷子。

绲子君蒨字怀简，幼聪朗好学，尤长丁部书，问无不对。善弦歌，爲梁湘东王镇西谘议参军。颇好声色，侍妾数十，皆佩金翠，曳罗绮，服玩悉以金银。饮酒数升便醉，而闭门尽日酣歌。每遇欢谑，则饮至斗。有时载伎肆意游行，荆楚山川，靡不毕践。朋从游好，莫得见之。时襄阳鱼弘亦以豪侈称，于是府中谣曰：“北路鱼，南路徐。”然其服翫次于弘也。

君蒨辩于辞令，湘东王尝出军，有人将妇从者。王曰：“才愧李陵，未能先诛女子，将非孙武,遂欲驱战妇人。”君蒨应声曰：“项籍壮士，犹有虞兮之爱，纪信成功，亦资姬人之力。”君蒨文冠一府，特有轻艳之才，新声巧变，人多讽习，竟卒于官。

傅亮字季友，北地灵州人，晋司隶校尉咸之玄孙也。父瑗以学业知名，位至安成太守。瑗与郗超善，超常造瑗，见二子迪及亮。亮年四五岁，超令人解衣使持去，初无吝色。超谓瑗曰：“卿小儿才名位宦当远踰于兄，然保家终在大者。”迪字长猷，宋初终五兵尚书，赠太常。

亮博涉经史，尤善文辞。义熙中，累迁中书黄门侍郎，直西省。宋武帝以其久直之勤劳，欲以爲东阳郡。先以语迪，大喜告亮，亮不答，即驰见武帝，陈不乐出。帝笑曰：“谓卿须禄耳，能如此，甚协所望也。”以爲太尉从事中郎，掌记室。宋国初建，除侍中，领世子中庶子，加中书令。从还寿阳，武帝有受禅意，而难于发言，乃集朝臣宴饮，从容曰：“桓玄暴篡，鼎命已移，我首唱大义，兴复皇室，今年时衰暮，欲归老京师，”群臣唯盛称功德，莫晓此意。亮悟旨,日晚宫门已闭，叩扉请见曰：“臣暂宜还都。”帝知意，无复他言，直云：“须几人自送？”亮曰：“须数十人。”于是奉辞。及出，夜见长星竟天，拊髀曰：“我常不信天文，今始验矣。”亮至都，即征帝入辅。

永初元年，加太子詹事，封建城县公，入直中书省，专典诏命。以亮任总国权，听于省见客。神兽门外，每旦车常数百两。武帝登庸之始，文笔皆是参军滕演，北征广固，悉委长史王诞，自此之后至于受命，表策文诰，皆亮辞也。演字彦将，南阳西鄂人，位至秘书监。

二年，加亮尚书仆射。及帝不豫，与徐羡之、谢晦并受顾命，给班剑二十人。少帝即位，进中书监、尚书令，领护军将军。

少帝废，亮奉迎文帝，立行台于江陵城南，题曰大司马门，率行台百僚诣门拜表，威仪甚盛。文帝将下，引见亮，哭泣哀动左右。既而问义真及少帝薨废本末，悲号呜咽，侍侧者莫能仰视，亮流汗沾背不能答。于是布腹心于到彦之、王华等。及至都，徐羡之问帝可方谁？亮曰：“晋文、景以上人。”羡之曰：“必能明我赤心。”亮曰：“不然。”

及文帝即位，加左光禄大夫、开府仪同三司。司空府文武即爲左光禄府，进爵始兴郡公，固让进封。

元嘉三年，帝将诛亮，先呼入见，省内密有报之者。亮辞以嫂病暂还，遣信报徐羡之，因乘车出郭门，骑马奔兄迪墓。屯骑校尉郭泓收之。初至广莫门，上亦使以诏谓曰：“以公江陵之诚，当使诸子无恙。”亮读诏讫曰：“亮受先帝布衣之眷，遂蒙顾托。黜昏立明，社稷之计。欲加之罪，其无辞乎。”于是伏诛，妻子流建安。

亮之方贵，兄迪每深诫焉，而不能从。及见世路屯险，着论名曰演慎。及少帝失德，内怀忧惧。直宿禁中，睹夜蛾赴烛，作感物赋以寄意。初奉大驾，道路赋诗三首，其一篇有悔惧之辞。自知倾覆，求退无由，又作辛有、穆生、董仲道赞，称其见微之美云。

隆字伯祚，亮族兄也。曾祖晞，司徒属。父祖并早卒。隆少孤贫，有学行。义熙初，年四十，爲孟昶建威参军，累迁尚书左丞。以族弟亮爲仆射，缌服不得相临，徙太子率更令。

元嘉初，爲御史中丞，甚得司直之体，转司徒左长史。会稽剡县人黄初妻赵打杀息载妻王遇赦，王有父母及男称女叶，依法徙赵二千里外。隆议曰：“礼律之兴，本之自然。求之情理，非从天堕，非从地出。父子至亲，分形同气，称之于载，即载之于赵。虽言三世，爲体犹一。称虽创钜痛深，固无雠祖之义。向使石厚之子，日磾之孙，砥锋挺锷，不与二祖同戴天日，则石碏、秺侯何得流名百代。旧令言杀人父母，徙之二千里外，不施父子孙祖明矣。赵当避王期功千里外耳。令亦云凡流徙者，同籍亲近欲相随者听之。此又大通情体，因亲以教爱也。赵既流移，载爲人子，何得不从？载从而称不行，岂名教所许？如此，称、赵竟不可分。赵虽内愧终身，称沈痛没齿，孙祖之义，自不得以永绝，事理然也。”从之。

出爲义兴太守，有能名。拜左户尚书，坐正直受节假，对人未至委出，白衣领职。寻转太常，文帝以新撰礼论付隆，使更下意。隆表上五十二事。

后致仕，拜光禄大夫，归老于家。手不释卷，博学多通，特精三礼。年八十三卒。

檀道济，高平金乡人也，世居京口。少孤，居丧备礼，奉兄姊以和谨称。宋武帝建义，道济与兄韶祗等从平京城，俱参武帝建武将军事。累迁太尉参军，封作唐县男。

义熙十二年，武帝北伐，道济爲前锋，所至望风降服。径进洛阳，议者谓所获俘囚，应悉戮以爲京观。道济曰：“伐罪吊人，正在今日。”皆释而遣之。于是中原感悦，归者甚衆。长安平，以爲琅邪内史。

武帝受命，以佐命功，改封永修县公，位丹阳尹、护军将军。武帝不豫，给班剑二十人。出爲镇北将军、南兖州刺史。徐羡之等谋废立，讽道济入朝，告以将废庐陵王义真，道济屡陈不可，竟不纳。将废帝夜，道济入领军府就谢晦宿，晦悚息不得眠。道济寝便睡熟，晦以此服之。

文帝即位，给鼓吹一部，进封武陵郡公。固辞进封。道济素与王弘善，时被遇方深，道济弥相结附，每构羡之等，弘亦雅仗之。上将诛徐羡之等，召道济欲使西讨。王华曰：“不可。”上曰：“道济从人者也，曩非创谋，抚而使之，必将无虑。”道济至之明日，上诛羡之、亮。既而使道济与中领军到彦之前驱西伐，上问策于道济。对曰：“臣昔与谢晦同从北征，入关十策，晦有其九。才略明练，殆难与敌；然未尝孤军决胜，戎事恐非其长。臣悉晦智，晦悉臣勇。今奉王命外讨，必未阵而禽。”时晦本谓道济与羡之同诛，忽闻来上，遂不战自溃。事平，迁征南大将军、开府仪同三司、江州刺史。

元嘉八年，到彦之侵魏，已平河南，复失之。道济都督征讨诸军事，北略地，转战至济上，魏军盛，遂克滑台。道济时与魏军三十余战多捷，军至历城，以资运竭乃还。时人降魏者具说粮食已罄，于是士卒忧惧，莫有固志。道济夜唱筹量沙，以所余少米散其上。及旦，魏军谓资粮有馀，故不复追，以降者妄，斩以徇。

时道济兵寡弱，军中大惧。道济乃命军士悉甲，身白服乘舆，徐出周边。魏军惧有伏，不敢逼，乃归。道济虽不克定河南，全军而反，雄名大振。魏甚惮之，图之以禳鬼。还进位司空，镇寻阳。

道济立功前朝，威名甚重，左右腹心并经百战，诸子又有才气，朝廷疑畏之。时人或目之曰：“安知非司马仲达也。”

文帝寝疾累年，屡经危殆，领军刘湛贪执朝政，虑道济爲异说，又彭城王义康亦虑宫车晏驾，道济不复可制。十二年，上疾笃，会魏军南伐，召道济入朝。其妻向氏曰：“夫高世之勋，道家所忌，今无事相召，祸其至矣。”及至，上已间。十三年春，将遣还镇，下渚未发，有似鹪鸟集船悲鸣。会上疾动，义康矫诏召入祖道，收付廷尉，及其子给事黄门侍郎植、司徒从事中郎粲、太子舍人混、征北主簿承伯、秘书郎中尊等八人并诛。时人歌曰：“可怜白浮鸠，枉杀檀江州。”道济死日，建邺地震白毛生。又诛司空参军薛肜、高进之，并道济心腹也。

道济见收，愤怒气盛，目光如炬，俄尔间引饮一斛。乃脱帻投地，曰：“乃坏汝万里长城。”魏人闻之，皆曰“道济已死，吴子辈不足复惮”。自是频岁南伐，有饮马长江之志。

文帝问殷景仁曰：“谁可继道济？”答曰：“道济以累有战功，故致威名，余但未任耳。”帝曰：“不然，昔李广在朝，匈奴不敢南望，后继者复有几人？”二十七年，魏军至瓜步，文帝登石头城望，甚有忧色。叹曰：“若道济在，岂至此！”

韶字令孙，以平桓玄功封巴丘县侯。从征广固，率所领先登，位琅邪内史。从讨卢循，以功更封宜阳县侯，拜江州刺史，以罪免。

韶嗜酒贪横，所莅无政绩，上嘉其合门从义，道济又有大功，故特见宠授。卒。子臻字系宗，位员外郎，臻子珪。

珪字伯玉，位沅南令。元徽中，王僧虔爲吏部尚书，以珪爲征北板行参军。珪诉僧虔求禄不得，与僧虔书曰：“仆一门虽谢文通，乃忝武达。群从姑叔，三媾帝姻，而令子侄饿死，遂不荷润。蝉腹龟肠，爲日已久。饥彪能吓，人遽与肉，饿驎不噬，谁爲落毛。虽复孤微，百世国士，姻媾位宦，亦不后物。尚书同堂姊爲江夏王妃，檀珪同堂姑爲南谯王妃；尚书伯爲江州，檀珪祖亦爲江州。仆于尚书人地本悬，至于婚宦皆不殊绝。今通塞虽异，犹忝气类，尚书何事爲尔见苦。”僧虔报书曰：“吾与足下素无怨憾，何以相苦？直是意有左右耳。”乃用爲安成郡丞。

祗字恭叔，与兄韶弟道济俱参义举，封西昌县侯，历位广陵相。义熙十年，亡命司马国璠兄弟自北徐州界潜得过淮，因天阴闇，夜率百许人缘广陵城入，叫唤直上听事。祗被射伤股，语左右曰：“贼乘暗得入，欲掩我不备，但打五鼓惧之，晓必走矣。”贼闻鼓鸣，直谓爲晓，乃奔散，追杀百馀人。

宋国初建，爲领军。祗性矜豪，乐在外放恣，不愿内职，不得志，发疾不自疗，其年卒于广陵。谥曰威侯。传嗣至齐受禅，国除。

论曰：自晋网不纲，主威莫树，乱基王室，毒被江左。宋武一朝创业，事属横流，改易紊章，归于平道。以建武、永平之风，变太元、隆安之俗，此盖文宣公之爲乎。其配飨清庙，岂徒然也？若夫怙才骄物，公旦其犹病诸，而以刘祥居之，斯亡亦爲幸焉。秀之行己有道，可谓位无虚授。当徐、傅二公跪承顾托，若使死而可再，固当赴蹈爲期。及至处权定机，当震主之地，甫欲攘抑后祸，御蔽身灾，使桐宫有卒迫之痛，淮王非中雾之疾，若以社稷爲存亡，则义异于此。湛之、孝嗣临机不决，既以败国，且以殒身，“反受其乱”，斯其效也。道济始因录用，故得忘瑕，晚困大名，以至颠覆。诏、祗克传胤嗣，其木雁之间乎。义高分陕，今以十岁儿委卿，善匡翼之，勿惮周昌之举也。”乃敕晋安王曰：“孔休源人伦仪表，汝年尚幼，当每事师之。”寻始兴王憺代镇荆州，复爲憺府长史，太守、行府事如故。在州累政，甚有政绩，平心决断，请托弗行。帝深嘉之。历秘书监，复爲晋安王府长史、南兰陵太守，别敕专行南徐州事。休源累佐名蕃，甚得人誉，王深相倚仗，常于中斋别施一榻，云“此是孔长史坐”，人莫得预焉，其见敬如此。历都官尚书。

普通七年，扬州刺史临川王宏薨，武帝与群臣议代居州任者，时贵戚王公咸望迁授。帝曰：“朕已得人，孔休源才识通敏，实应此选。”乃授宣惠将军、监扬州事。休源初爲临川王行佐，及王薨而管州任，时论荣之。神州都会，簿领殷繁，休源剖断如流，傍无私谒。

中大通二年，加金紫光禄大夫。在州昼决辞讼，夜览坟籍。每车驾巡幸，常以军国事委之。昭明太子薨，有敕夜召休源入宴居殿与群公参定谋议，立晋安王纲爲皇太子。自公卿珥貂插笔奏决于休源前，休源怡然无愧，时人名爲兼天子。四年，卒，遗令薄葬，节朔荐蔬菲而已。帝爲之流涕，顾谢举曰：“孔休源居职清忠，方欲共康政道，奄至陨没，朕甚痛之。”举曰：“此人清介强直，臣窃爲陛下惜之。”谥曰贞子。

休源风范强正，明练政体，常以天下爲己任。武帝深委仗之。累居显职，性缜密，未尝言禁中事。聚书盈七千卷，手自校练。凡奏议弹文勒成十五卷。

长子云章颇有父风，位东扬州别驾。少子宗范聪敏有识度，位中书郎。

江革字休映，济阳考城人也。祖齐之，宋都水使者，尚书金部郎。父柔之，齐尚书仓部郎，有孝行，以母忧毁卒。

革幼而聪敏，早有才思，六岁便解属文。柔之深加赏器，曰：“此儿必兴吾门。”九岁丁父艰，与第四弟观同生，少孤贫，傍无师友，兄弟自相训勖，读书精力不倦。十六丧母，以孝闻。服阕，与观俱诣太学，补国子生，举高第。齐中书郎王融、吏部郎谢朓雅相钦重。朓尝行还过候革，时大寒雪，见革弊絮单席，而耽学不倦，嗟叹久之，乃脱其所着襦，并手割半毡与革充卧具而去。司徒竟陵王闻其名，引爲西邸学士。

弱冠举南徐州秀才。时豫章胡谐之行州事，王融与谐之书令荐革。谐之方贡琅邪王泛，便以革代之。仆射江祏深相引接，祏爲太子詹事，啓革爲丞。祏时权倾朝右，以革才堪经国，令参掌机务，诏诰文檄皆委以具。革防杜形迹，外人不知。祏诛，宾客皆罹其罪，革独以智免。除尚书驾部郎。

中兴元年，梁武帝入石头，时吴兴太守袁昂据郡拒义不从，革制书与昂，于坐立成，辞义典雅，帝深赏叹之，令与徐勉同掌书记。建安王爲雍州刺史，表求管记，以革爲征北记室参军，带中庐令。与弟观少长共居，不忍离别，苦求同行。以观爲征北行参军，兼记室。时吴兴沈约、乐安任昉与革书云：“比闻雍府妙选英才，文房之职，总卿昆季，可谓驭二龙于长途，骋骐骥于千里。”途次江夏，观卒。革在雍州，爲府王所礼，款若布衣。

后爲建康正，频迁秣陵、建康令，爲政明肃，豪强惮之。历中书舍人，尚书左丞，晋安王长史、寻阳太守，行江州府事。徙庐陵王长史，太守、行事如故。以清严爲属城所惮。时少王行事，多倾意于签帅，革以正直自居，不与典签赵道。

关键词：南史,列传

解释翻译[挑错/完善]○刘穆之

刘穆之字道和，小字道人，东莞莒县人，世代住在京口。开始做琅笽府主簿，曾经梦见和宋武帝在海里泛舟遇到大风，惊慌地俯视船下，见到有两条白龙保护着船。随后到了一座山下，山峰秀丽高耸，心里十分高兴。

后来武帝攻克了京城，向何无忌征求一名府主簿，何无忌推荐刘穆之。武帝说：“我也认识他。”于是派人驰马去召他。当时刘穆之听到京城有叫声，早晨走到路边，正好与派来的使者相会，穆之直直地看着，久久没有说话，然后返回房中，毁掉布裙做成裤子，前去见武帝，武帝对他说：“我刚刚开创正义的大业，急迫地需要一位军吏，谁是合适的人选？”刘穆之说：“没有能超过我的。”武帝笑着说：“卿如果能屈尊就任，我的事业就成功了。”于是就在座位上受聘。跟随平定建邺，各项大事的处理，都是很快确定，全是刘穆之的建树，于是便经常受到武帝的咨询。刘穆之也竭尽忠诚，没有什么遗漏。

当时晋朝的法制松弛，禁令不能实行，大族豪家，依势横行；更加上司马元显政令谬误，桓玄律条繁密。刘穆之根据实际研讨对策，随着地方特点加以矫正，不满十天，风俗顿改。

调任尚书祠部郎，又重任府主簿、记室、录事参军，兼堂邑太守。因为平定桓玄的功劳，封西华县五等子。等扬州刺史王谧死后，武帝按次序应该入朝辅政。刘毅等人不想让武帝入辅。提议以中领军谢混为扬州刺史，有人想让武帝在丹徒领州，把朝内的事交给孟昶。派尚书右丞皮沈拿这两种提议去问武帝。皮沈先对刘穆之说了，刘穆之假装上厕所，便秘密地写信告诉了武帝，说皮沈的话不可听从。武帝见了皮沈后，让他暂且出去，叫来刘穆之询问。刘穆之说：“您今天怎么还能谦虚，以致变成守卫藩镇的军将呢？刘、孟诸公都是由平民起家，共同创立大业，事情都是一时互相推戴，并不是命中注定的君臣名分。势均力敌，最终要互相吞并。扬州关系着国家的根本，不可以送给别人。先前授给王谧，事情是出于机变的考虑，现在如果再授给别人，便要受制于别人。一旦失去权柄，便没有机会再得到了。您功劳高勋业重，不可以只是令人怀疑畏惧，应该是入朝共同弄清同异。您到了京城，他们必定不敢越过您另外授给别人。”武帝听从了他的话，由此便入朝辅政。

从广固回来抵抗卢循，他常常在军幕中策划。刘毅等人很妒忌他，常常很从容地说他的权力过重，武帝则越发信赖和倚仗他。刘穆之在外面的所见所闻，大小事情一定要报告，即使是街巷中的言谈谑笑，也都挑出一两个来说给他听。武帝常常说起社会上曲折秘密的消息来显示耳目灵通，都是从刘穆之那里来的。他又喜欢与宾客交游，客人总是满座，他安排耳目进行观察和听取，所以朝野间的人事关系，刘穆之无不知晓。即使是亲密朋友的长短之处，他都上奏给武帝，无所保留。有人因此讥笑他，刘穆之说：“我受了主公恩惠，为了大义无所隐晦，这也就是张辽所以要告关羽想叛逃的原因。”

武帝的举止作为，刘穆之都私下进行规劝，武帝的书法一向很差，刘穆之说：“这虽然是件小事，但却会传布得很远，希望您再稍加注意。”武帝还是不能留意，他又有责任提醒，刘穆之就说：“您只管放开笔写大字，一个字一尺见方也不要紧。大就包含了各个方面，笔势也美观。”武帝听从了，一张纸不过写六七个字就满了。

刘穆之凡是自己所荐举的人，不纳用便不罢休。他常常说：“我虽然比不上荀令君的举荐必是善才，但是却可以不荐不善之才。”刘穆之和朱龄石都善于写作书信，曾经在武帝那里和朱龄石一齐写答复信，从早晨到中午，刘穆之写了一百封，朱龄石写了八十封，而刘穆之的应对没有废品。

后来升迁为中军、太尉司马，担任丹阳尹。武帝向西方去讨伐刘毅，让诸葛长人监管留府，怀疑他难以独自担当，留下刘穆之辅助他。担任建威将军，设置辅佐官吏，配备给实力。诸葛长人果然有异谋，而犹豫不能起事，便回避开别人对刘穆之说：“流言纷纭，说太尉和我不和，怎么会有这样的议论？”刘穆之说：“太尉溯江远征，把老母弱子委托给将军，如果有一点不信任，哪里能会这样？”诸葛长人心里才稍微安定一些，刘穆之也充分加以防备。诸葛长人对他所亲近的人说：“贫贱常常想要富贵，富贵必定遇到危机。今天再想做丹徒的百姓，已经无法实现了。”武帝回来，诸葛长人被处死。刘穆之晋升为前将军。

武帝西进讨伐司马休之，中军将军刘道怜担当留任，而事无大小，都由刘穆之决定。他升迁为尚书右仆射，兼管选拔人才，将军、丹阳尹的职务仍旧不变。武帝北伐，留下世子为中军将军、监太尉留府。调刘穆之担任左仆射、兼任监军中军二府军司，将军、丹阳尹、主管选举依旧保留，可以带卫士五十人进殿，进入东城居住。

刘穆之对内总理朝政，对外供应军队需求，决断如流，事情毫无阻塞。宾客聚集，求诉极多，朝内外的咨询禀报，台阶房内人都站满。眼看讼词，手答来信，耳听诉说，口作应酬，不相混淆，都能做好。又言谈欢笑，整天到晚，不曾疲倦困苦。刚有点闲暇，又动手写书，翻看文章，校订古籍。他性格奢侈豪华，吃饭必须十分丰盛，早晨就要做十个人的饭，不曾一个人单独吃。每到吃饭的时候，客人如果只在十人以内，帐中仍然依照平时做饭，以此为平常。他曾对武帝说：“穆之家本来贫贱，养生的东西大多缺乏，任职以来，虽然常常注意节约，而每天所需用的东西，稍微有些过于丰盛，此外没有丝毫辜负您的地方。”

义熙十三年(417)去世。武帝住在长安，本来打算驻扎在关中，经营赵、魏一带，闻讯以后，十分惊讶和悲痛，哀痛惋惜了好几天。因为身体虚弱，便回到了彭城。让司马徐羡之代管留台，而常常由刘穆之决定的朝廷大事，全都向北府咨询，刘穆之的前军府有文武二万人，以三千人配给徐羡之的建威府，其余的都配给世子的中军府。追赠刘穆之开府仪同三司。武帝又上表给天子说：“臣听说崇扬贤人、旌表善者，是王者教化的首要事情，怀念功劳，对不忘忠良意义深远。所以司勋执掌档案，勤苦者必有记录，道德美善旺盛，人死后更加显明。所以尚书左仆射、前将军大臣刘穆之，起自平民家庭，辅佐大业开创，对内竭尽谋划，对外勤于政务，为了国家勤勉努力，精神体力都已用尽。后来进入朝廷工作，主管京城近郊，百业广兴，革新大计。不久前大军远征，刘穆之留守捍卫，安抚之功，造福朝野，他的见识度量，确是栋梁之材。正当宣扬盛化，发展圣世，忠义功绩，未能完成，不幸逝世，远近痛悼。皇恩给予嘉奖，丧仪等同三公，哀荣具备，英灵安祥。臣心中寻思，自从义熙年间草创大业，艰难未消，外患既多，内忧相继，时事混乱，不得安宁。臣下德才贫乏，身负国家重任，实在是靠穆之辅助的功益。不仅是正直的言论、良好的谋略不断提供，而且忠诚的规劝、机密的筹划暗中达成，私下的拉拢、诡诈的言词从不参与。未曾报告朝廷的事迹，群众尚不知道的功劳，不可胜数。因此我努力十二年，有所成就，外出征讨入朝辅政，有幸不辱使命。如果没有身边人士的协助，是不可能顺利完成任务的。谦虚工作，不讲条件，恪尽职守，每当议论到封赏爵位，就自己坚决拒绝。因此当年功勋很大，而王侯未封，他的事迹永远让人怀念，怎么可以掩藏？想来应该加封官爵，追赐土地。使忠臣的功业，不会在身后泯灭，重赏的影响，永远地鼓励善人。臣对他的聚合离散、艰难顺利，全部了解，密友分别，情义深厚，所以呈献自己的情怀，使朝廷得以听到。”于是重赠刘穆之为侍中、司徒，封为南昌县侯。

后来武帝接受了禅让，常常叹息并怀念他，说：“穆之不死，一定会帮助我治理天下。真的是‘人之云亡，邦国殄瘁’。”光禄大夫范泰回答说：“圣主在上，精英满朝，刘穆之虽然建立功勋十分艰难，但是未必便与兴衰有关。”武帝笑着说：“你没听说过骥马录这两种骏马吗，它的可贵就在于可以日行千里。”武帝后来又说：“穆之死了，人们会把我看轻的。”他竟是如此地思念他。因为是辅佐接受帝位的元勋，追封为南康郡公，谥号为文宣。

刘穆之年少的时候，家里贫穷而不肯节俭，喜欢酒食，不加约束。他好往妻子的哥哥那里去讨饭吃，多次受到羞辱，却不以为耻。他的妻子是江嗣的女儿，十分明达识理，常常禁止他不让往江氏家去。后来有庆贺宴会，嘱咐他不要过来。刘穆之还是前往，吃过饭后又要槟榔。江氏兄弟戏弄他说：“槟榔消食，而您却常常饥饿，怎么忽然需要这种东西呢？”他的妻子又割下头发买来酒和菜肴，让她的兄弟来招待刘穆之，从此不再对刘穆之梳洗打扮。后来刘穆之担任了丹阳尹，将要把妻子的兄弟招来，妻子哭着以头触地跪拜致谢。刘穆之说：“本来就没有怀恨，用不着忧虑。”等他们吃饱喝醉，刘穆之就让厨师用金盘子盛了一斛槟榔送给他们。

元嘉二十五年，皇上的车驾视察江宁，经过刘穆之的墓，诏令在他的墓前进行祭祀。

○檀道济

檀道济，是高平金乡县人，世代居住在京口。少年时成为孤儿，守丧礼仪齐备，事奉哥哥姐姐以谦和恭谨见称。宋武帝树立义旗，道济与兄长檀韶、檀祗等随从平定京城，一同在武帝建武将军府中参谋军事。逐渐升迁为太尉参军，被封为作唐县男。

义熙十二年(416)，武帝北伐，檀道济为前锋，所到之处望风降服。径直开进洛阳，一些人认为所抓获的俘虏应该全部杀掉，以作为京城的一大壮观。檀道济说：“讨伐罪人，慰抚民众，正在今天。”把俘虏全部释放送走。由此中原人感戴欢悦，归附的人十分众多。长安平定后，任命他为琅笽内史。

宋武帝承受天命，由于他辅佐登基的功劳，改封为永修县公，位居丹阳尹、护军将军。武帝生病，给他配备了仪仗二十人。后来出京担任镇北将军、南兖州刺史。徐羡之等人谋划废立皇帝，婉言劝说檀道济入朝，告诉他说将要废黜庐陵王刘义真，檀道济屡次述说不可以这样做，到底没有被采纳。即将废黜皇帝的那天夜里，檀道济到了领军府，在谢晦那里住宿，谢晦惶恐喘息不能入睡。而檀道济倒下便睡熟了，谢晦由此对他十分佩服。

文帝即位，配给他乐队一部，晋封为武陵郡公。他坚持推辞。檀道济平时与王弘要好，当时王弘受皇帝知遇正深，檀道济更加拉拢攀附，经常连通徐羡之等人，王弘也非常依靠他。皇帝将要诛杀徐羡之等人，召见檀道济，想让他率兵西讨。王华说：“不能这样。”皇上说：“道济是跟从别人的，过去都不是他出的主意，慰抚而任用他，一定用不着担心。”檀道济来到的第二天，皇上杀死了徐羡之、傅亮。随后派檀道济和中领军到彦之为前驱进行西伐，皇上向檀道济询问策略。回答说：“我过去与谢晦一同随从北征，入关的策略若是十条，谢晦所出的就要占其中的九条。他的才能谋略精明干练，几乎难以敌对；然而不曾孤军决胜，打仗恐怕不是他的优长。我熟悉谢晦的智谋，谢晦熟悉我的勇气。现在奉了皇上的命令外出征讨，必定是不待列阵就把他捉住。”当时谢晦本以为檀道济会与徐羡之一同被杀，忽然听说率军杀来，于是不战自溃。事情平定后，改任他为征南大将军、开府仪同三司、江州刺史。

元嘉八年(431)，到彦之侵入魏国，已经平定了黄河以南，后来又丧失了它。檀道济担任征讨军队的总指挥，向北攻占地盘，转战到了济水上，魏军强盛，于是攻克了滑台。檀道济当时与魏军打了三十多仗，大多数战胜，进军到历城，因为运输物资用尽而返回。当时投降魏国的人详细说明粮食已经吃光，因此士卒忧虑恐惧，都没有了坚强的斗志。檀道济趁夜间喊报时辰，聚量沙土，用所余下的少量米撒在上面。到了早晨，魏军认为储备的粮食有余，所以不再追赶，以为投降的人是胡说，斩首抵罪。

当时檀道济兵少力弱，军中十分恐惧。檀道济就命令军士全都披挂盔甲，外穿白衣服，坐着车子慢慢地出去到外面走动。魏军恐怕有埋伏，不敢逼近，于是他便回来了。檀道济虽然没有平定黄河以南地区，但是保全了军队安然返回，雄武的名声大振。魏军对他十分害怕，画他的像用来祛除恶鬼。归来以后，晋升为司空，镇守襄阳。

道济立功于前朝，威名很大，左右的心腹都身经百战，他的各个儿子又都很有才气，因而朝廷对他心存畏惧和怀疑。当时也有人这样看他，说：“怎么能知道他不是司马仲达呢？”

宋文帝卧病多年，多次遇到危险，领军刘湛贪图执掌朝政，恐怕檀道济有不同说法，又彭城王刘义康也害怕皇帝去世，檀道济不再可以控制。元嘉十二年(435)，皇上病重，正遇上魏军南伐，召檀道济入朝。他的妻子向氏说：“功勋高于世人，这是道家的忌讳，现在无事而相召见，该是灾祸到了。”等赶到那里，皇上已经痊愈。十三年春，即将派他返回原镇，走到水边还没出发，有一群好似鹪鹩的鸟聚集在船上悲哀地鸣叫。正遇上皇帝疾病发作，刘义康伪造诏书召檀道济入宫，说是为他饯行，将他抓住交给廷尉，他和他的儿子给事黄门侍郎檀植、司徒从事中郎檀粲、太子舍人檀混、征北主簿檀承伯、秘书郎中檀尊等八人一齐被杀。当时的人们唱道：“可怜《白浮鸠》，枉杀檀江州。”檀道济死的那天，建邺地震，有白毛生长。又杀死了司空参军薛肜、高进之，都是檀道济的心腹。

檀道济被捕之后，十分愤怒，气势极盛，目光如同火炬，顷刻间拿酒来喝了一斛。然后脱下头巾扔在地下，说：“竟然毁掉你们的万里长城！”魏国人听了这个消息，都说“檀道济已经死去，吴地的小辈们不值得再害怕了。”从此连年南下攻伐，有饮马长江的志向。

文帝问殷景仁说：“谁可以继承道济？”回答说：“道济是因为屡建战功，所以才树立起威名，其余的人只是没有被任用罢了。”文帝说：“并不是这样的，过去有李广在朝中，匈奴不敢向南侵犯，而后继者又有几人呢？”元嘉二十七年(450)，魏军到达瓜步，文帝登上石头城远望，脸色非常忧愁。慨叹道：“如果有道济在世，那会弄到这种地步！”

上一篇：列传·卷十四

下一篇：列传·卷十六

全   文：南史

