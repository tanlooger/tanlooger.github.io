---
---
---
title: 儒林
---

伏曼容何佟之严植之司马筠卞华崔灵恩

孔佥卢广沈峻孔子驱皇侃沈洙戚衮郑灼全缓

张讥顾越沈不害王元规

伏曼容字公仪，平昌安丘人，晋着作郎滔之曾孙也。父胤之，宋司空主簿。

曼容早孤，与母兄客居南海。少笃学，善老、易，倜傥好大言。常云：“何晏疑易中九事，以吾观之，晏了不学也。故知平叔有所短。”聚徒教授以自业。爲骠骑行参军。宋明帝好周易，尝集朝臣于清暑殿讲，诏曼容执经。曼容素美风采，明帝恒以方嵇叔夜，使吴人陆探微画叔夜像以赐之。爲尚书外兵郎，尝与袁粲罢朝相会言玄理，时论以爲一台二绝。

升明末，爲辅国长史、南海太守，至石门作贪泉铭。

齐建元中，上书劝封禅，高帝以爲其礼难备，不从。仕爲太子率更令，侍皇太子讲。卫将军王俭深相爱好，令与河内司马宪、吴郡陆澄共撰丧服义。及竟，又欲与定礼乐，会俭薨。建武中，拜中散大夫。时明帝不重儒术，曼容宅在瓦官寺东，施高坐于听事，有宾客，辄升高坐爲讲说，生徒常数十百人。

梁台建，召拜司徒司马，出爲临海太守。天监元年卒官，年八十二。

曼容多伎术，善音律，射驭、风角、医算，莫不闲了。爲周易、毛诗、丧服集解，老、庄、论语义。子暅。

暅字玄曜，幼传父业，能言玄理，与乐安任昉、彭城刘曼俱知名。仕齐位东阳郡丞、鄞令。时曼容已致仕，故频以外职处暅，令得养焉。

梁武帝践阼，兼五经博士，与吏部尚书徐勉、中书侍郎周舍总知五礼事。

出爲永阳内史，在郡清洁，政务安静，郡人何贞秀等一百五十四人诣州言状，湘州刺史以闻。诏勘有十五事爲吏人所怀，帝善之。徙新安太守，在郡清恪如永阳时。人赋税不登者，辄以太守田米助之。郡多麻苎，家人乃至无以爲绳，其厉志如此。属县始新、遂安、海宁并同时生爲立祠。

征爲国子博士，领长水校尉。时始兴内史何远累着清绩，武帝擢爲黄门侍郎，俄迁信武将军、监吴郡事。暅自以名辈素在远前，爲吏俱称廉白，远累见擢，暅循阶而已，意望不满，多托疾居家。寻求假到东阳迎妹丧，因留会稽筑宅，自表解职。诏以爲豫章内史，乃出拜。书侍御史虞暅奏曰：“风闻豫章内史伏暅，去岁啓假，以迎妹丧爲辞，因停会稽不去。入东之始，货宅卖车，以此而推，则是本无还意。暅历典二邦，少免贪浊，此自爲政之本，岂得称功？常谓人才品望居何远之右，而远以清见擢，名位转隆。暅深怀诽怨，形于辞色。天高听卑，无私不照。去年十二月二十一日下诏曰：‘国子博士、领长水校尉伏暅爲政廉平，宜加将养，勿使恚望，致亏士风，可豫章内史。’岂有人臣奉如此之诏，而不亡魂破胆，归罪有司。而冒宠不辞，吝斯苟得。故以士流解体，行路沸腾，辨迹求心，无一可恕。请以暅大不敬论。”有诏勿论，暅遂得就郡。

征爲给事黄门侍郎，领国子博士，未赴卒。

初，暅父曼容与乐安任遥皆昵于齐太尉王俭，遥子昉及暅并见知。顷之，昉才遇稍盛，齐末已爲司徒左长史，暅独滞于参军事，及终名位略相侔。暅性俭素，车服粗恶，外虽退静，内不免心竞，故见讥于时。然能推荐后来，常若不及，少年士子或以此依之。子挺。

挺字士标，幼敏悟，七岁通孝经、论语。及长，博学有才思，爲五言诗，善效谢康乐体。父友乐安任昉深相叹异，常曰：“此子日下无双。”齐末，州举秀才，对策爲当时第一。

梁武帝师至，挺迎谒于新林，帝见之甚悦，谓之顔子，引爲征东行参军，时年十八。天监初，除中军参军事。居宅在潮沟，于宅讲论语，听者倾朝。挺三世同时聚徒教授，罕有其比。累爲晋陵、武康令。罢县还，仍于东郊筑室，不复仕。

挺少有盛名，又善处当世，朝中势素多与交游，故不能久事隐静。后遂出仕，除南台书侍御史。因事纳贿被劾，惧罪，乃变服出家名僧挺，久之藏匿，后遇赦，乃出天心寺。会邵陵王爲江州，暅挻之镇。王好文义，深被恩礼。挺不堪蔬素，因此还俗。侯景乱中卒。着迩说十卷，文集二十卷。

子知命，以其父宦途不进，怨朝廷，后遂尽心侯景。袭郢州，围巴陵，军中书檄皆其文也。言及西台，莫不剧笔。及景篡位，爲中书舍人，权倾内外。景败，被送江陵，于狱幽死。挺弟捶亦有才名，爲邵陵王记室参军。

何佟之字士威，庐江灊人，晋豫州刺史恽六世孙也。祖邵之，宋员外散骑常侍。父歆，齐奉朝请。

佟之少好三礼，师心独学，强力专精，手不辍卷。读礼论三百馀篇，略皆上口。太尉王俭雅相推重。起家扬州从事，仍爲总明馆学士。仕齐，初爲国子助教，爲诸生讲丧服，结草爲绖，屈手巾爲冠，诸生有未晓者，委曲诱诲，都下称其醇儒。

建武中，爲镇北记室参军，侍皇太子讲。时步兵校尉刘瓛、征士吴苞皆已卒，都下硕儒唯佟之而已，当时国家吉凶礼则皆取决焉。后爲骠骑司马。永元末，都下兵乱，佟之常集诸生讲论，孜孜不怠。性好洁，一日之中洗涤者十馀过，犹恨不足，时人称爲水淫。有至性，父母亡后，常设一屋，晦朔拜伏流涕，如此者二十馀年。当世服其孝行。

于时又有遂安令刘澄，爲性弥洁，在县扫拂郭邑，路无横草，水翦虫秽，百姓不堪命，坐免官。然甚贞正，善医术，与徐嗣伯埒名。子聪能世其家业。

佟之自东昏即位，以其凶虐，乃谢病，终身不涉其流。梁武帝践阼，以爲尚书左丞。时百度草创，佟之依礼定议，多所裨益。天监二年卒官。故事，左丞无赠官者，帝特诏赠黄门侍郎，儒者荣之。所着文章礼议百许篇。子朝隐、朝晦。

严植之字孝源，建平秭归人也。少善庄、老，能玄言，精解丧服、孝经、论语。及长，遍习郑氏礼、周易、毛诗、左氏春秋。性淳孝谨厚，不以所长高人。少遭父忧，因菜食二十三载。

仕齐爲广汉王国右常侍，仍侍王读。及王诛，国人莫敢视，植之独奔哭，手营殡敛，徒跣送丧墓所，爲起冢，葬毕乃还。当时义之。后爲康乐令。植之在县清白，人吏称之。

梁天监二年，诏求通儒修五礼，有司奏植之主凶礼。四年，初置五经博士，各开馆教授，以植之兼五经博士。植之馆在潮沟，生徒常百数。讲说有区段次第，析理分明。每当登讲，五馆生毕至，听者千馀人。迁中抚记室参军，犹兼博士。卒于馆。植之自疾后便不受禀奉，妻子困乏。及卒，丧无所寄，生徒爲市宅，乃得成丧。

植之性慈仁，好行阴德，在闇室未尝怠也。少尝山行，见一患者，问其姓名不能答。载与俱归，爲营医药，六日而死，爲棺敛殡之，卒不知何许人也。又尝缘栅塘行，见患人卧塘侧，问之，云“姓黄，家本荆州，爲人佣赁。疾笃，船主将发，弃之于岸”。植之恻然，载还疗之，经年而愈。请终身充奴仆以报厚恩。植之不受，遗以资粮遣之。所撰凶礼仪注四百七十九卷。

司马筠字贞素，河内温人也。晋谯王承七代孙。祖亮，宋司空从事中郎。父端字敬文，齐奉朝请，始安王遥光使掌文记。遥光之败，曹武入城见之，端曰：“身蒙始安厚恩，君宜见杀。”武叱令速去。答曰：“死生命也，君见事不捷，便以义师爲贼。”武舍之去，寻兵至见杀。

筠少孤贫好学，师沛国刘瓛，强力专精，深爲瓛所器。及长，博通经术，尤明三礼。梁天监初爲暨阳令，有清绩。入拜尚书祠部郎。

七年，安成国太妃陈氏薨，江州刺史安成王秀、荆州刺史始兴王憺，并以慈母表解职，诏不许，还摄本任。而太妃在都，丧祭无主。中书舍人周舍议曰：“贺彦先称：‘慈母之子不服慈母之党，妇又不从夫而服慈姑，小功服无从故也。’庾蔚之云：‘非徒子不从母而服其党，孙又不从父而服其慈母。’由斯而言，慈祖母无服明矣。寻门内之哀，不容自同于常。案父之祥禫，子并受吊，今二王诸子，宜以成服日单衣一日爲位受吊。”制曰：“二王在远，世子宜摄祭事。”舍又曰：“礼云‘缟冠玄武，子姓之冠’。则世子衣服宜异于常,可着细布衣，绢爲领带，三年不听乐。又礼及春秋，庶母不世祭，盖谓无王命者耳。吴太妃既朝命所加，得用安成礼秩，则当祔庙，五世亲尽乃毁。陈太妃命数之重，虽则不异，慈孙既不从服，庙食理无传祀，子祭孙止，是会经文。”武帝由是敕礼官议皇子慈母之服。筠议：“宋朝五服制，皇子服训养母，依礼庶母慈己，宜从小功之制。案曾子问云：‘子游曰：“丧慈母如母，礼欤？”孔子曰：“非礼也。古者男子外有傅，内有慈母，君命所使教子也，何服之有。”‘郑玄注云：‘此指谓国君之子也。’若国君之子不服，则王者之子不服可知。又丧服经云：‘君子子爲庶母慈己者。’传曰：‘君子子者，贵人子也。’郑玄引内则，三母止施于卿大夫。以此而推，则慈母之服，上不在五等之嗣，下不逮三士之息。傥其服者止卿大夫，寻诸侯之子尚无此服，况乃施之皇子？谓宜依礼刊除，以反前代之惑。”武帝以爲不然，曰：“礼言慈母凡有三条：一则妾子之无母，使妾之无子者养之，命爲母子，服以三年，丧服齐衰章所言‘慈母如母’是也。二则嫡妻之子无母，使妾养之，慈抚隆至，虽均乎慈爱，但嫡妻之子，妾无爲母之义，而恩深事重，故服以小功，丧服小功章所以不直言慈母，而云‘庶母慈己’者，明异于三年之慈母也。其三则子非无母，正是择贱者视之，义同师保，而不无慈爱，故亦有慈母之名。师保既无其服，则此慈母亦无服矣。内则云：‘择于诸母与可者，使爲子师。其次爲慈母，其次爲保母。’此其明文。此言择诸母，是择人而爲此三母，非谓择取兄弟之母也。何以知之？若是兄弟之母其先有子者，则是长妾。长妾之礼，实有殊加，何容次妾生子，乃退成保母，斯不可也。又有多兄弟之人，于义或可；若始生之子，便应三母俱阙邪？由是推之，内则所言诸母，是谓三母，非兄弟之母明矣。子游所问，自是师保之慈母，非三年小功之慈母也。故夫子得有此对，岂非师保之慈母无服之证乎？郑玄不辨三慈，混爲训释，引彼无服，以注慈己，后人致谬，实此之由。经言‘君子子’者，此虽起于大夫，明大夫犹尔，自斯以上，弥应不异。故传云‘君子子者，贵人之子也’。总言曰贵，无所不包。经传互文，交相显发，则知慈加之义，通乎大夫以上矣。宋代此科，不乖礼意，便加除削，良是所疑。”于是筠等请依制改定嫡妻之子，母没爲父妾所养，服之五月，贵贱并同，以爲永制。

后爲尚书左丞，卒于始兴内史。子寿传父业，明三礼，位尚书祠部郎，曲阿令。

卞华字昭岳，济阴宛句人，晋骠骑将军壸六世孙也。父伦之，齐给事中。

华幼孤贫好学，年十四，召补国子生，通周易。及长，遍习五经，与平原明山宾、会稽贺玚同业友善。梁天监中，爲安成王功曹参军，兼五经博士，聚徒教授。华博涉有机辩，说经析理，爲当时之冠。江左以来，锺律绝学，至华乃通焉。位尚书仪曹郎，吴令，卒。

崔灵恩，清河东武城人也。少笃学，遍习五经，尤精三礼、三传。仕魏爲太常博士。天监十三年归梁，累迁步兵校尉，兼国子博士。灵恩聚徒讲授，听者常数百人。性拙朴，无风采，及解经析理，甚有精致，都下旧儒咸称重之。助教孔佥尤好其学。灵恩先习左传服解，不爲江东所行，乃改说杜义。每文句常申服以难杜，遂着左氏条义以明之。时助教虞僧诞又精杜学，因作申杜难服以答灵恩，世并传焉。僧诞会稽余姚人，以左氏教授，听者亦数百人。该通义例，当世莫及。

先是儒者论天，互执浑盖二义，论盖不合浑，论浑不合盖。灵恩立义，以浑盖爲一焉。

出爲长沙内史，还除国子博士，讲衆尤盛。又出爲桂州刺史，卒官。

灵恩集注毛诗二十二卷，集注周礼四十卷，制三礼义宗三十卷，左氏经传义二十二卷，左氏条例十卷，公羊、谷梁文句义十卷。

孔佥，会稽山阴人，少师事何胤，通五经，尤明三礼、孝经、论语。讲说并数十遍，生徒亦数百人。三爲五经博士，后爲海盐、山阴二县令。佥儒者不长政术，在县无绩。太清乱，卒于家。

子淑玄，颇涉文学，官至太学博士。佥兄子元素又善三礼，有盛名，早卒。

卢广，范阳涿人，自云晋司空从事中郎谌之后也。少明经，有儒术。天监中归梁，位步兵校尉，兼国子博士。遍讲五经。时北来人儒学者有崔灵恩、孙详、蒋显并聚徒讲说，而音辞鄙拙；唯广言论清雅，不类北人。仆射徐勉兼通经术，深相赏好。后爲寻阳太守、武陵王长史，卒官。

沈峻字士嵩，吴兴武康人也。家世农夫，至峻好学。与舅太史叔明师事宗人沈麟士，在门下积年，昼夜自课。睡则以杖自击，其笃志如此。遂博通五经，尤长三礼。爲兼国子助教。时吏部郎陆倕与仆射徐勉书荐峻曰：“凡圣贤所讲之书，必以周官立义，则周官一书，实爲群经源本。此学不传，多历年世。北人孙详、蒋显亦经听习，而音革楚、夏，故学徒不至；唯助教沈峻特精此书，比日时开讲肆，群儒刘岩、沈宏、沈熊之徒，并执经下坐，北面受业，莫不叹服，人无间言。弟谓宜即用此人，令其专此一学，周而复始，使圣人正典废而更兴。”勉从之。奏峻兼五经博士，于馆讲授，听者常数百人。及中书舍人贺琛奉敕撰梁官，乃啓峻及孔子驱补西省学士，助撰录。书成，入兼中书通事舍人。出爲武康令，卒官。

传峻业者，又有吴郡张及、会稽孔子云，官皆至五经博士、尚书祠部郎。

太史叔明，吴兴乌程人，吴太史慈后也。少善庄、老，兼通孝经、论语、礼记，尤精三玄。每讲说，听者常五百馀人。爲国子助教。邵陵王纶好其学，及出爲江州，擕叔明之镇。王迁郢州，又随府，所至辄讲授，故江外人士皆传其学。峻子文阿。

文阿字国卫，性刚强，有膂力。少习父业，研精章句。祖舅太史叔明、舅王慧兴并通经术，而文阿颇传之。又博采先儒异同，自爲义疏。通三礼、三传，位五经博士。梁简文引爲东宫学士。及撰长春义记，多使文阿撮异闻以广之。

及侯景寇逆，简文别遣文阿募士卒援都。台城陷，与张嵊保吴兴，嵊败，文阿窜于山野。景素闻其名，求之甚急，文阿穷迫，登树自缢，遇有所亲救之，自投而下，折其左臂。及景平，陈武帝以文阿州里，表爲原乡令、监江阴郡。绍泰元年，入爲国子博士。寻领步兵校尉，兼掌仪礼。自太清之乱，台阁故事，无有存者，文阿父峻，梁武时常掌朝仪，颇有遗稿，于是斟酌裁撰，礼度皆自之出。

及陈武帝受禅，文阿辄弃官还武康，帝大怒，发使往诛之。时文阿宗人沈恪爲郡，请使者宽其死，即面缚锁颈，致于上前。上视而笑之，曰：“腐儒复何爲者。”遂赦之。

武帝崩，文阿与尚书左丞徐陵、中书舍人刘师知等，议大行皇帝灵座侠御衣服之制，语在师知传。及文帝即位，克日谒庙，尚书左丞庾持奉诏遣博士议其礼。文阿议曰：

人物推移，质文殊轨，圣贤因机而立教，王公随时以适宜。夫千人无君，不败则乱，万乘无主，不危则亡。当隆周之日，公旦叔父，吕、召爪牙，成王在丧，祸几覆国。是以既葬便有公冠之仪，始殡受麻冕之策，斯盖示天下以有主，虑社稷之艰难。逮乎末叶从横，汉承其弊，虽文、景刑厝，而七国连兵，或踰月即尊，或崩日称诏，此皆有爲而爲之，非无心于礼制也。今国讳之日，虽抑哀于玺绂之重，犹未序于君臣之仪。古礼，朝庙退坐正寝，听群臣之政。今皇帝拜庙还，宜御太极前殿，以正南面之尊，此即周康在朝，一二臣卫者也。

其壤奠之节，周礼以玉作贽，公侯以珪，子男执璧，此以玉作瑞也。奠贽竟，又复致享，天子以璧，王后用琮。秦烧经典，威仪散灭，叔孙通定礼，尤失前宪，奠贽不珪，致享无帛，公王同璧，鸿胪奏贺。若此数事，未闻于古，后相沿袭，至梁行之。夫称觞奉寿，家国大庆，四厢雅乐，歌奏欢欣。今君臣吞哀，兆庶抑割，岂同于惟新之礼乎？且周康宾称奉珪，无万寿之献，此则前准明矣。愚以今坐正殿，止行荐璧之仪，无贺酒之礼。谨撰谒庙还升正寝、群臣陪荐仪注如别。诏可施行。寻迁通直散骑常侍，兼国子博士，领羽林监。仍令于东宫讲孝经、论语。天嘉中卒，赠廷尉卿。所撰仪礼八十馀条，春秋、礼记、孝经、论语义记七十馀卷，经典大义十八卷，并行于时。儒者多传其学。

孔子驱，会稽山阴人也。少孤贫好学，耕耘樵采，常怀书自随，役闲则诵读，勤苦自励，遂通经术。尤明古文尚书，爲兼国子助教，讲尚书四十遍，听者常数百人。爲西省学士，助贺琛撰录，书成，兼司文侍郎，不就。累迁兼中书通事舍人，加步兵校尉。梁武帝撰五经讲疏及孔子正言，专使子驱检阅群书以爲义证。事竟，敕子驱与右卫朱异、左丞贺琛于士林馆递日执经。后加通直正员郎，卒官。

子驱凡着尚书义二十卷，集注尚书三十卷，续朱异集注周易一百卷，续何承天集礼论一百五十卷。

皇侃，吴郡人，青州刺史皇象九世孙也。少好学，师事贺玚，精力专门，尽通其业，尤明三礼、孝经、论语。爲兼国子助教，于学讲说，听者常数百人。撰礼记讲疏五十卷。书成奏上，诏付秘阁。顷之，召入寿光殿说礼记义，梁武帝善之，加员外散骑侍郎。

侃性至孝，常日限诵孝经二十遍，以拟观世音经。丁母忧还乡里，平西邵陵王钦其学，厚礼迎之。及至，因感心疾卒。所撰论语义、礼记义，见重于世，学者传焉。

沈洙字弘道，吴兴武康人也。祖休季，梁余杭令。父山卿，梁国子博士、中散大夫。

洙少方雅好学，不妄交游。通三礼、春秋左氏传。精识强记，五经章句，诸子史书，问无不答。仕梁爲尚书祠部郎，时年盖二十馀。大同中，学者多涉猎文史，不爲章句，而洙独积思经术，吴郡朱异、会稽贺琛甚嘉之。及异、琛于士林馆讲制旨义，常使洙爲都讲。侯景之乱，洙窜于临安，时陈文帝在焉，亲就习业。及陈武帝入辅，除国子博士，与沈文阿同掌仪礼。武帝受禅，加员外散骑常侍，位扬州别驾从事史，大匠卿。有司奏：“建康令沈孝轨门生陈三儿牒称，主人翁灵柩在周，主人奉使关右，因欲迎丧，久而未反。此月晦即是再周，主人弟息见在此者，爲至月末除灵，内外即吉？爲待主人还情礼申竟？”以事谘左丞江德藻。德藻议谓：“王卫军云：‘久丧不葬，唯主人不变，其馀亲各终月数而除。’此盖引礼文论在家内有事故未得葬者耳。孝轨既在异域，虽已迎丧，还期无指，诸弟若遂不除，永绝昏嫁，此于人情，或未爲允。中原沦陷以后，理有事例，宜谘沈常侍详议。”洙议曰：“礼有变正，又有从宜。礼小记云：‘久而不葬者，唯主丧者不除，其馀以麻终月数者，除丧则已。’注云：‘其馀谓傍亲。’如郑所解，衆子皆应不除，王卫军所引，此盖礼之正也。但魏氏东关之役，既失亡尸柩，葬礼无期，时议以爲礼无终身之丧，故制使除服。晋氏丧乱，或死于虏庭，无由迎殡，江左故复申明其制。李胤之祖，王华之父，并存亡不测，其子制服，依时释衰，此并变礼之宜也。孝轨虽因奉使便欲迎丧，而还期未克，宜依东关故事，在此者并应释除衰麻，毁灵祔祭；若丧柩得还，别行改葬之礼。自天下寇乱，西朝倾覆，若此之徒，谅非一二，宁可丧期无数，而弗除衰服？朝廷自应爲之限制，以义断恩。”德藻依洙议。奏可。

文帝即位，累迁光禄卿，侍东宫读。废帝嗣位，历尚书左丞，衡阳王长史，行府国事。梁代旧律，测囚之法，日一上，起自晡鼓，尽于二更。及比部郎范泉删定律令，以旧法测立时久，非人所堪，分其刻数，日再上。廷尉以爲新制过轻，请集八座丞郎并祭酒孔奂、行事沈洙五舍人会尚书省详议。时宣帝录尚书，集衆议之。都官尚书周弘正议曰：“凡小大之狱，必应以情，政言依准五听，验其虚实，岂可令恣考掠，以判刑罪。且测人时节，本非古制，近代以来，方有此法。起自晡鼓，迄于二更，岂是常人所能堪忍？所以重械之下，危堕之上，无人不服，诬枉者多。朝晚二时，同等刻数，进退而求，于事爲衷。若谓小促前期数，致实罪不服，如复时节延长，则无愆妄款。且人之所堪，既有强弱，人之立意，固亦多途。至如贯高榜笞刺爇，身无完者，戴就熏针并极，困笃不移，岂关时刻长短，掠测优劣？夫‘与杀不辜，宁失不经’，‘罪疑惟轻，功疑惟重’。斯则古之圣王，垂此明法。愚谓依范泉着制爲允。”洙议曰：“夜中测立，缓急易欺，兼用昼漏，于事爲允。但漏刻赊促，今古不同。汉书律历，何承天、祖冲之、祖暅之父子漏经，并自关鼓至下鼓、自晡鼓至关鼓，皆十三刻，冬夏四时不异。若其日有长短，分在中时前后。今用梁末改漏，下鼓之后，分其短长；夏至之日各十七刻，冬至之日各十二刻。廷尉今牒以时刻短促，致罪人不款。愚意愿去夜测之昧，从昼漏之明，斟酌今古之间，参会二漏之义，舍秋冬之少刻，从夏日之长晷，不问寒暑，并依今之夏至，朝夕上测各十七刻。比之古漏，则一上多昔四刻，即用今漏，则冬至多五刻。虽冬至之时，数刻侵夜，正是少日，于事非疑。庶罪人不以漏短而爲捍，狱囚无以在夜而致诬。求之鄙意，窃谓爲宜依范泉前制。”宣帝曰：“沈长史议得中，宜更博议。”左丞宗元饶议曰：“沈议非顿异范，正是欲使四时均其刻数。请写还删定曹详改前制。”宣帝依事施行。

洙乙太建元年卒。

戚衮字公文，吴郡盐官人也。少聪慧，游学都下，受三礼于国子助教刘文绍。一二年中，大义略举。年十九，梁武帝敕策孔子正言并周礼、礼记义，衮对高第。除扬州祭酒从事史。就国子博士宋怀方质仪礼义。怀方北人，自魏携仪礼、礼记疏，秘惜不传。及将亡，谓家人曰：“吾死后，戚生若赴，便以仪礼、礼记义本付之，若其不来，即随尸而殡。”爲儒者推许如此。

寻兼太学博士。简文在东宫，召衮讲论。又尝置宴集玄儒之士，先命道学互相质难，次令中庶子徐摛驰骋大义，间以剧谈。摛辞辩从横，难以答抗，诸儒慑气。时衮说朝聘义，摛与往复，衮精采自若，领答如流，简文深加叹赏。

敬帝立，爲江州长史。仍随沈泰镇南豫州。泰之奔齐，逼衮俱行。后自齐逃还。又随程文季于吕梁，军败入周，久之得归。卒于始兴王府录事参军。

衮于梁代撰三礼义记，逢乱亡失。礼记义四十卷行于世。

郑灼字茂昭，东阳信安人也。幼聪敏，励志儒学。少受业于皇侃。梁简文在东宫，雅爱经术，引灼爲西省义学士。承圣中，爲兼中书通事舍人。仕陈，武帝、文帝时，累迁中散大夫，后兼国子博士，未拜卒。

灼性精勤，尤明三礼。少时，尝梦与皇侃遇于途，侃谓曰：“郑郎开口。”侃因唾灼口中，自后义理益进。灼家贫，抄义疏以日继夜，笔豪尽，每削用之。常蔬食，讲授多苦心热，若瓜时，辄偃卧以瓜镇心，起便读诵，其笃志如此。

时有晋陵张崖、吴郡陆诩、吴兴沈德威、会稽贺德基，俱以礼学自命。

张崖传三礼于同郡刘文绍。天嘉元年，爲尚书仪曹郎，广沈文阿仪注，撰五礼。后爲国子博士。

陆诩少习崔灵恩三礼义宗，梁时百济国表求讲礼博士，诏令诩行。天嘉中，位尚书祠部郎。

沈德威字怀远，少有操行。梁太清末，遁于天目山，筑室以居。虽处乱离，而笃学无倦。天嘉元年，征出都，后爲国子助教。每自学还私室讲授，道俗受业数百人，率常如此。迁太常丞，兼五礼学士，后爲尚书祠部郎。陈亡入隋，官至秦王府主簿，卒年五十五。

贺德基字承业，世传礼学。祖文发、父淹，仕梁俱爲祠部郎，并有名当世。德基少游学都下，积年不归，衣资罄乏，又耻服故弊，盛冬止衣夹襦裤。尝于白马寺前逢一妇人，容服甚盛，呼德基入寺门，脱白纶巾以赠之。仍谓曰：“君方爲重器，不久贫寒，故以此相遗耳。”问姓名，不答而去。德基于礼记称爲精明，位尚书祠部郎。虽不至大官，而三世儒学，俱爲祠部郎，时论美其不坠。

全缓字弘立，吴郡钱唐人也。幼受易于博士褚仲都，笃志研翫，得其精微。陈太建中，位镇南始兴王府谘议参军。缓通周易、老、庄，时人言玄者咸推之。

张讥字直言，清河武城人也。祖僧宝，梁太子洗马。父仲悦，梁尚书祠部郎。

讥幼聪俊，有思理。年十四，通孝经、论语，笃好玄言。受学于汝南周弘正，每有新意，爲先辈推服。梁大同中，召补国子正言生。梁武帝尝于文德殿释干、坤文言，讥与陈郡袁宪等预焉。敕令论议，诸儒莫敢先出，讥乃整容而进，谘审回圈，辞令温雅。帝甚异之，赐裙襦绢等，云“表卿稽古之力”。

讥幼丧母，有错彩经帕，即母之遗制，及有所识，家人具以告之。每岁时辄对帕哽噎不能胜。及丁父忧，居丧过礼。爲士林馆学士。简文在东宫，出士林馆，发孝经题，讥论义往复，甚见嗟赏。及侯景寇逆，于围城之中，独侍哀太子于武德后殿，讲老、庄。台城陷，讥崎岖避难，卒不事景。

陈天嘉中，爲国子助教。时周弘正在国学，发周易题，弘正第四弟弘直亦在讲席。讥与弘正论议，弘正屈，弘直危坐厉声，助其申理。讥乃正色谓弘直曰：“今日义集，辩正名理，虽知兄弟急难，四公不得有助。”弘直谓曰：“仆助君师，何爲不可？”举坐以爲笑乐。弘正尝谓人曰：“吾每登坐，见张讥在席，使人懔然。”

宣帝时，爲武陵王限内记室，兼东宫学士。后主在东宫，集宫僚置宴，时造玉柄麈尾新成，后主亲执之曰：“当今虽复多士如林，至于堪捉此者，独张讥耳。”即手授讥。仍令于温文殿讲庄、老。宣帝幸宫临听，赐御所服衣一袭。

后主嗣位，爲国子博士、东宫学士。后主尝幸锺山开善寺，召从臣坐于寺西南松林下，敕讥竖义。时索麈尾未至，后主敕取松枝，手以属讥，曰：“可代麈尾。”顾群臣曰：“此即张讥后事。”陈亡入隋，终于长安，年七十六。

讥性恬静，不求荣利，常慕闲逸。所居宅营山池，植花果，讲周易、老、庄而教授焉。吴郡陆元朗、朱孟博、一乘寺沙门法才、法云寺沙门慧拔、至真观道士姚绥，皆传其业。讥所撰周易义三十卷，尚书义十五卷，毛诗义二十卷，孝经义八卷，论语义二十卷，老子义十一卷，庄子内篇义十二卷、外篇义二十卷、杂篇义十卷，玄部通义十二卷，游玄桂林二十四卷。后主尝敕就其家写入秘阁。

子孝则，官至始安王记室参军。

顾越字允南，吴郡盐官人也。所居新阪黄冈，世有乡校，由是顾氏多儒学焉。祖道望，齐散骑侍郎。父仲成，梁护军司马、豫章王府谘议参军。家传儒学，并专门教授。

越幼明慧，有口辩，励精学业，不舍昼夜。弱冠游学都下，通儒硕学，必造门质疑，讨论无倦。至于微言玄旨，九章七曜，音律图纬，咸尽其精微。时太子詹事周舍以儒学见重，名知人，一见越，便相叹异，命与兄子弘正、弘直游，厚爲之谈，由是声誉日重。时又有会稽贺文发，学兼经史，与越名相埒，故都下谓之发、越焉。

初爲南平元襄王伟国右常侍，与文发俱入府，并见礼重。寻转行参军。大通中，诏飙勇将军陈庆之送魏北海王颢还北主魏，庆之请越参其军事。时庆之所向克捷，直至洛阳。既而颢遂肆骄纵，又上下离心，越料其必败，以疾得归。裁至彭城，庆之果见摧衄，越竟得先反，时称其见机。及至，除安西湘东王府参军。及武帝撰制旨新义，选诸儒在所流通，遣越还吴，敷扬讲说。

越遍该经艺，深明毛诗，傍通异义。特善庄、老，尤长论难，兼工缀文，闲尺牍。长七尺三寸，美须眉。武帝尝于重云殿自讲老子，仆射徐勉举越论义，越抗首而请，音响若锺，容止可观，帝深赞美之。由是擢爲中军宣城王记室参军，寻除五经博士，仍令侍宣城王讲。

大同八年，转安西武陵王府内中录事参军，寻迁府谘议。及侯景之乱，越与同志沈文阿等逃难东归，贼党数授以爵位，越誓不受命。承圣二年，诏授宣惠晋安王府谘议参军，领国子博士。越以世路未平，无心仕进，因归乡，栖隐于武丘山，与吴兴沈炯、同郡张种、会稽孔奂等，每爲文会。

绍泰元年，复征爲国子博士。陈天嘉中，诏侍东宫读。除东中郎鄱阳王府谘议参军，甚见优礼。寻领羽林监，迁给事黄门侍郎，国子博士、侍读如故。时朝廷草创，疑议多所取决，咸见施用。每侍讲东宫，皇太子常虚己礼接。越以宫僚未尽时彦，且太子仁弱，宣帝有夺宗之兆，内怀愤激，乃上疏曰：“臣梁世薄宦，禄不代耕。季年板荡,窜身穷谷。幸属圣期,得奉昌运。朝廷以臣微涉艺学，远垂徵引，擢臣以贵仕，资臣以厚秩，二宫恩遇，有异凡流。木石知感，犬马识养，臣独何人，罔怀报德。伏惟皇太子天下之本，养善春宫，臣陪侍经籍，于今五载。如愚所见，多有旷官，辅弼丞疑，未极时选。至如文宗学府，廉洁正人，当趋奉龙楼，晨游夕论，恒闻前圣格言，往贤政道。如此，则非僻之语，无从而入。臣年事侵迫，非有邀求，政是怀此不言，则爲有负明圣。敢奏狂瞽，愿留中不泄。”疏奏，帝深感焉，而竟不能改革。

及废帝即位，拜散骑常侍，兼中书舍人，黄门侍郎如故。领天保博士，掌仪礼，犹爲帝师，入讲授，甚见尊宠。时宣帝辅政，华皎举兵不从，越因请假东还。或谮之宣帝，言越将扇动蕃镇，遂免官。太建元年，卒于家，年七十七。

所着丧服、毛诗、老子、孝经、论语等义疏四十馀卷，诗颂碑志笺表凡二百馀篇。

时有东阳龚孟舒者，亦通毛诗，善谈名理。仕梁位寻阳郡丞。元帝在江州，遇之甚重，躬师事焉。天嘉中，位太中大夫。

沈不害字孝和，吴兴武康人也。幼孤，而修立好学。陈天嘉初，除衡阳王府中记室参军，兼嘉德殿学士。自梁季丧乱，至是国学未立，不害上书请崇建儒宫，帝优诏答之。又表改定乐章，诏使制三朝乐歌词八首，合二十曲，行之乐府。后爲国子博士，领羽林监。敕修五礼，掌策文谥议等事。太建中，位光禄卿，通直散骑常侍，兼尚书左丞，卒。

不害通经术，善属文，虽博综经典，而家无卷轴。每制文，操笔立成，曾无寻检。汝南周弘正常称之曰：“沈生可谓意圣人乎。”着五礼仪一百卷，文集十四卷。

子志道字崇基，少知名，位安东新蔡王记室参军。陈亡入隋，卒。

王元规字正范，太原晋阳人也。祖道实，齐晋安郡守。父玮，梁武陵王府中记室参军。

元规八岁而孤。兄弟三人，随母依舅氏往临海郡，时年十二。郡土豪刘瑱者，资财巨万，欲妻以女。母以其兄弟幼弱，欲结强援，元规泣请曰：“因不失亲，古人所重，岂得苟安异壤，辄昏非类。”母感其言而止。

元规性孝，事母甚谨，晨昏未尝离左右。梁时山阴县有暴水，流漂居宅，元规唯有一小船，仓卒引其母妹并姑侄入船，元规自执烜棹而去，留其男女三人，阁于树杪。及水退，俱获全，时人称其至行。

少从吴兴沈文阿受业，十八，通春秋左氏、孝经、论语、丧服。仕梁位中军宣城王记室参军。陈天嘉中，爲镇东鄱阳王府记室参军，领国子助教。后主在东宫，引爲学士，就受礼记、左传、丧服等义。迁国子祭酒。新安王伯固尝因入宫，适会元规将讲，乃啓请执经，时论荣之。俄除尚书祠部郎。自梁代诸儒相传爲左氏学者，皆以贾逵、服虔之义难驳杜预，凡一百八十条。元规引证通析，无复疑滞。每国家议吉凶大礼，常参预焉。后爲南平王府限内参军。王爲江州，元规随府之镇，四方学徒，不远千里来请道者，常数十百人。陈亡入隋，卒于秦王府东合祭酒。

元规着春秋发题辞及义记十一卷，续经典大义十四卷，孝经义记两卷，左传音三卷，礼记音两卷。

子大业，聪敏知名。

时有吴郡陆庆，少好学，遍通五经，尤明春秋左氏传，节操甚高。仕梁爲娄令。陈天嘉初，征爲通直散骑侍郎，不就。永阳王爲吴郡太守，闻其名，欲与相见，庆辞以疾。时宗人陆荣爲郡五官掾，庆尝诣焉，王乃微服往荣宅，穿壁以观之。王谓荣曰：“观陆庆风神凝峻，殆不可测，严君平、郑子真何以尚兹。”鄱阳、晋安王俱以记室征，不就。乃筑室屏居，以禅诵爲事，由是传经受业者盖鲜焉。

论曰：语云：“上好之，下必有甚焉者。”是以邹缨齐紫，且以移俗，况禄在其中，可无尚欤。当天监之际，时主方崇儒业，如崔、严、何、伏之徒，前后互见升宠，于时四方学者，靡然向风，斯亦曩时之盛也。自梁迄陈，年且数十，虽时经屯詖，郊生戎马，而风流不替，岂俗化之移人乎。古人称上德若风，下应犹草，美矣，岂斯之谓也。

关键词：南史,列传

解释翻译[挑错/完善]

如今的儒学，本是承继古时的六经之学。以此来弘扬王化匡正风俗，这是王者治国的首要之举。自从秦氏焚书坑儒，儒道因之亡缺。到汉武帝时，开设学校，立五经博士，设置弟子生员，分设科目进行策问，并以官禄相鼓励，因此传习儒学者便越来越多了。此后的太学生徒，经常有上万人，各郡国的学校也处处满员，那些自学于山野的人，也都来加入其行列。所以自两汉荐举贤人，都是根据其经术如何。到魏正始年间以后，改为崇尚玄虚，无论公卿士庶，少有人能通经术。当时荀靑、挚虞等人，虽然也曾议及创尊儒之制，但没有人能够改换当时的风气。从此中原溃败，礼义沉沦。等到东晋偏安江左，自身难保，也就顾不上这些。这种状况一直到宋、齐，国家的学校虽然有时也开办，然而勉励督导不够，难以维持到十年以上，只不过作一时文饰而已。当时各地乡间无人开馆讲学，公卿也少有通经术的。朝廷大儒，只是自学而不肯培养徒众，后生晚辈孤陋寡闻，抱着经书而没地方听人讲授，大道郁闭不通实在太久了。到梁武帝开创基业，很为儒道败落忧伤。天监四年(505)，下诏开设五经学馆，建立国家的学校，总括《五经》进行讲授，设置《五经》博士各一人。当时以平原明山宾、吴郡陆琏、吴兴沈峻、建平严植之、会稽贺蠩充任博士，各人主持一馆。每馆有数百生员，供给其生活用度，其中经考核通晓经术的，马上就任为官吏，于是学习儒家经典的人云集而来。又选拔学生派遣到会稽云门山，向庐江何胤受学业。分派博士、祭酒到各州郡开设学校。七年(508)，又下诏令皇太子、宗室、王侯都到学校受业，武帝御驾亲临，祭祀先师先圣孔子，对师生们殷勤寄语，赠束帛以慰劳，一时人才满座，济济一堂，一派奉行大道的气象。及陈武帝创立新朝，正经历天下动乱，士大夫遭难，贼寇尚未平定，敦促勉励经学之事，也就顾不上了。天嘉年间以后，逐渐设置学官，虽然广招生徒，但成就很少。所搜罗来作点缀的，也都还是梁朝遗儒。如今一并汇集起来，以作为儒林传。

伏暅，字玄曜，从小就受到父亲的传授，能说玄理，与乐安人任日方、彭城人刘曼都很有名。在齐时曾任东阳郡丞、鄞县令。当时伏暅的父亲伏曼容已经辞官隐居，朝廷经常让伏暅在外任职，让他有能力赡养父母。

梁武帝登基后，伏暅兼五经博士，和吏部尚书徐勉、中书侍郎周扌舍总管五礼之事。

伏暅又出任永阳内史，在郡时，为政十分清廉，百姓安宁，郡中人何贞秀等一百五十四人一起到州中叙说了这个情况，湘州刺史便把伏暅为政的情形上奏了朝廷。皇帝下诏后发现有十五件事被吏人所怀念，皇帝很赞赏他。伏暅升迁为新安太守，在新安，他与在永阳时同样清廉。百姓中有交不上赋税的，伏暅就用太守的公田米来帮助他们。新安郡中盛产苎麻，但伏家人却没有麻可以制作绳子，他就是这样严格地要求自己。新安郡所属的始新、遂安、海宁三县，同时为他立祠。

后征召伏暅为国子博士，领长水校尉。当时任始兴内史的何远一直以清廉闻名，梁武帝提拔他为黄门侍郎，不久又升为信武将军，监吴郡事。伏暅认为自己的名声和资格都在何远之前，他的清白被府吏们称赞，但何远多次被破格提拔，伏暅只是逐级提升而已。他心中不满，常托病在家中。不久，他请假到东阳去为妹妹办丧事，便趁机留在了会稽，在那里盖了房子，并上表要求辞职，皇帝下诏任他为豫章内史，他才出来拜谢。书侍御史虞日爵上奏说：“听说豫章内史伏暅，去年请假，以为妹妹办丧事为理由，趁机停留在会稽不回。他去东阳时，卖了房屋宅院及车马，从这些现象可以看出，他那时就不打算回来了。伏暅曾掌管两个地方，很少贪污，这本是为政的本分，怎么能以此称功？他常说自己的才能品望在何远之上，而何远以清廉被拔擢，名望地位越来越高，伏暅深怀怨恨，在他的言语和神态中都表露出来。皇上居高临下，明察秋毫，知道他的私心，在去年十二月二十一日下诏说：‘国子博士、领长水校尉伏暅为政清廉公平，应加以鼓励，不要使他产生怨望，以致有损士风，可任命为豫章内史。’哪有臣子得到这样的诏书而不吓得魂飞魄散而向有司去请罪的？而伏暅却冒得恩宠而不辞，这种苟得之物实在令人羞耻。所以现今士人四分五裂，路人议论纷纷，寻求和分析其心迹，没有一点可以宽恕的。请将伏暅以大不敬论罪。”皇帝有诏不加追究，伏暅因此得到豫章内史的职务。

伏暅又被征召为给事黄门侍郎，领国子博士，未赴任而去世。

当初，伏暅的父亲伏曼容和乐安的任遥都和齐太尉王俭很亲近，任遥的儿子任日方和伏暅也都被王俭所深知。不久，任日方的才情和所遇都比较好，到齐末已担任了司徒左长史，伏暅却仍独停滞于参军事这一职务，直到死时名位才大致相符。伏暅一向俭朴，使用的车马和服饰都很简陋。他表面上希望退隐和追求安宁，内心却不免有和人竞争的想法，因此受到当时人的讥讽。但他能够推荐后进者，常常自以为不足，年轻的读书人因此而喜欢依靠他。伏暅的儿子叫伏挺。

严植之，字孝源，建平秭归人。年轻时精通《庄子》、《老子》，能够讲玄言，精于解读《丧服》、《孝经》、《论语》。年长之后，他遍学了郑注《礼》、《周易》、《毛诗》、《左氏春秋》。他性情淳朴忠厚，不因自己有特长而自以为高人一等。他幼年时父亲去世，因此有二十三年时间吃菜食。

在齐朝出仕时任广汉王国的右常侍，仍侍奉广汉王读书。当广汉王被杀时，国中没有人敢来看视，严植之独自奔来哭泣，亲手为他收殓殡葬，赤脚徒步把广汉王送到墓地，给他建了坟墓，葬毕才回。当时人都认为他有情义。后来任康乐县令。严植之任县令期间十分清廉，民众和官吏们都称赞他。

梁天监二年(503)，朝廷下诏征求精通儒学的学者以修五礼，有关方面上奏让严植之主管凶礼。四年，首次设置《五经》博士，各自开馆教授学生，让严植之兼任《五经》博士。严植之的学馆设在潮沟，学生常常数以百计。他在讲课时划分段落顺序，解释得条理分明。每当他登坛讲课时，五个学馆的学生都全部来到，听众多达一千多人。后又迁任中抚记室参军，还兼任博士。死于学馆中。严植之自从有病以后就不接受俸禄，妻子十分贫困。严植之去世时，治丧无所依靠，学生们给他买了墓地，才得以安葬。

严植之性情仁慈，喜欢积阴德，就是在暗处也不曾懈怠。年轻时曾经上山行走，遇见一位病人，问他叫什么名字都不能回答。严植之载着他一起回家来，替他请医求药，六天以后病人死去，严植之又给他准备棺木收殓殡葬，到底也不知是什么人。他又曾经沿着栅塘步行，遇见有个病人躺在塘边，他便问病人情况，病人说：“姓黄，家本在荆州，给人当雇工。病重，船主准备出发，将我丢在岸上。”严植之听后十分伤感，便载他回家治疗，过了一年病愈。病人请求终身给他充当奴仆以报答厚恩。严植之不肯答应，送给他钱和粮食让他回家。

严植之撰有《凶礼仪注》四百七十九卷。

皇侃，吴郡人，是青州刺史皇象的九世孙。他从小好学，以贺蠩为老师，集中精力专攻学问，几乎精通各门学业，尤其明于《三礼》、《孝经》、《论语》。当他兼国子助教在学中讲课时，听的人经常多达几百人。撰有《礼记讲疏》五十卷。书写成后上奏朝廷，诏令交付秘阁收藏。不久，又召他进寿光殿讲说《礼记义》，梁武帝对他很好，加封他为员外散骑侍郎。

皇侃本性十分孝顺，每天规定自己要诵读二十遍《孝经》，以比之于《观世音经》。母亲去世后他回到故乡，平西邵陵王钦佩他的学识，用厚礼来迎候他。当皇侃到达后，由于发了心脏病而去世。所撰写的《论语义》、《礼记义》，被世人所敬重，在学者中广为流传。

评论：常言说：“上边喜好什么，下边必然有更厉害的行为。”因此邹君佩长缨、齐桓穿紫服尚且能改变一国时尚，何况有禄位在其中，那就没有什么比这更有感召力的了。当天监年间，当时的君主正崇尚儒术，像崔灵恩、严植之、何佟之、伏曼容等人，前后都被提拔恩宠，当时四方的学者望风响应，可算是昔时的盛况了。自梁至陈，近几十年间，虽然时事艰难坎坷，而风流儒雅流传不废，难道不是风化对人的教育改造吗。古人说上边的德行好比风，下边的应和就像是草，说得好啊，不就是指的这种情况吗。

上一篇：列传·卷七十

下一篇：列传·卷七十二

全   文：南史

