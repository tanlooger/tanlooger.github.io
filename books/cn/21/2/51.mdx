---
---
---
title: 陈伯之陈庆之兰钦
---

陈伯之，济阴睢陵人也。年十三四，好着獭皮冠，带刺刀，候邻里稻熟，辄偷刈之。尝爲田主所见，呵之曰：“楚子莫动！”伯之曰：“君稻幸多，取一担何苦。”田主将执之。因拔刀而进，曰：“楚子定何如！”田主皆反走，徐担稻而归。及年长，在锺离数爲劫盗，尝授面觇人船，船人斫之，获其左耳。后随乡人车骑将军王广之，广之爱其勇，每夜卧下榻，征伐常将自随。频以战功，累迁骠骑司马，封鱼复县伯。

梁武起兵，东昏假伯之节，督前驱诸军事、豫州刺史，转江州，据寻阳以拒梁武。郢城平，武帝使说伯之，即以爲江州刺史。子武牙爲徐州刺史。伯之虽受命，犹怀两端。帝及其犹豫逼之，伯之退保南湖，然后归附，与衆军俱下。建康城未平，每降人出，伯之辄唤与耳语。帝疑其复怀翻覆，会东昏将郑伯伦降，帝使过伯之，谓曰：“城中甚忿卿，欲遣信诱卿，须卿降，当生割卿手脚。卿若不降，复欲遣刺客杀卿。”伯之大惧，自是无异志矣。城平，封丰城县公，遣之镇。

伯之不识书，及还江州，得文牒辞讼，唯作大诺而已。有事，典签传口语，与夺决于主者。

伯之与豫章人邓缮、永兴人戴承忠并有旧，缮经藏伯之息免祸，伯之尤德之。及在州，用缮爲别驾，承忠爲记室参军。河南褚緭，都下之薄行者，武帝即位，频造尚书范云。云不好緭，坚拒之。緭益怒，私语所知曰：“建武以后，草泽底下悉成贵人，吾何罪而见弃。今天下草创，丧乱未可知。陈伯之拥强兵在江州，非代来臣，有自疑之意。且复荧惑守南斗，讵非爲我出？今者一行，事若无成，入魏，何减作河南郡。”于是投伯之书佐王思穆事之，大见亲狎。及伯之乡人朱龙符爲长流参军，并乘伯之愚闇，恣行奸险。

伯之子武牙时爲直合将军，武帝手疏龙符罪亲付武牙，武牙封示伯之。帝又遣代江州别驾邓缮，伯之并不受命，曰：“龙符健儿，邓缮在事有绩。台所遣别驾,请以爲中从事。”缮于是日夜说伯之云：“台家府库空竭，无复器仗，三仓无米。此万世一时，机不可失。”緭、承忠等每赞成之。伯之谓缮：“今段啓卿，若复不得，便与卿共下。”使反，武帝敕部内一郡处缮。伯之于是集府州佐史，谓曰：“奉齐建安王教，率江北义勇十万已次六合，见使以江州见力运粮速下。我荷明帝厚恩，誓以死报。”使緭诈爲萧宝寅书以示僚佐，于听事前爲坛，杀牲以盟。伯之先歃，长史以下次第歃。緭说伯之：“今举大事，宜引人望。程元冲不与人同心；临川内史王观，僧虔之孙，人身不恶，可召爲长史，以代元冲。”伯之从之，仍以緭爲寻阳太守，承忠辅义将军，龙符豫州刺史。

豫章太守郑伯伦起郡兵拒守。程元冲既失职，于家合率数百人，使伯之典签吕孝通、戴元则爲内应。伯之每旦常作伎，日晡辄卧，左右仗身皆休息。元冲因其解弛，从北门入，径至听事前。伯之闻叫，自率出荡。元冲力不能敌，走逃庐山。

伯之遣使还报武牙兄弟，武牙等走盱眙，盱眙人徐文安、庄兴绍、张显明邀击之，不能禁，反见杀。武帝遣王茂讨伯之，败走，间道亡命出江北，与子武牙及褚緭俱入魏。魏以伯之爲使持节、散骑常侍、都督淮南诸军事、平南将军、光禄大夫、曲江县侯。天监四年，诏太尉临川王巨集北侵，巨集命记室丘迟私与之书曰：

陈将军足下，无恙，幸甚，幸甚。将军勇冠三军，才爲世出。弃燕雀之毛羽，慕鸿鹄以高翔。昔因机变化，遭遇时主，立功立事，开国称孤，朱轮华毂，拥旄万里，何其壮也！如何一旦爲奔亡之虏，闻鸣镝而股战，对穹庐以屈膝，又何劣邪？寻君去就之际，非有他故，直以不能内审诸己，外受流言，沈迷猖蹶，以至于此。

圣朝赦罪责功，弃瑕录用，推赤心于天下，安反侧于万物，此将军之所知，非假仆一二谈也。昔朱鲔涉血于友于，张绣倳刃于爱子，汉主不以爲疑，魏君待之若旧。况将军无昔人之罪，而勋重于当代。夫迷涂知反，往哲是与，不远而复，先典攸高。主上屈法申恩，吞舟是漏。将军松柏不翦，亲戚安居；高堂未倾，爱妾尚在。悠悠尔心，亦何可言。当今功臣名将，雁行有序，佩紫怀黄，赞帷幄之谋；乘轺建节，奉疆埸之任。并刑马作誓，传之子孙。将军独腼顔借命，驱驰毡裘之长，宁不哀哉！夫以慕容超之强，身送东市，姚泓之盛，面缚西都。故知霜露所均，不育异类，姬汉旧邦，无取杂种。北虏僭号中原，多历年所，恶积祸盈，理至焦烂。况僞孽昏狡，自相夷戮，部落携离，酋豪猜贰。方当系颈蛮邸，县首藳街。而将军鱼游于沸鼎之中，燕巢于飞幕之上，不亦惑乎！

暮春三月，江南草长，杂花生树，群鹦乱飞。见故国之旗鼓，感生平于畴日，抚弦登陴，岂不怆恨。所以廉公之思赵将，吴子之泣西河，人之情也，将军独无情哉？想早励良规，自求多福。当今皇帝盛明，天下安乐，白环西献，楛矢东来，夜郎、滇池解辫请职，朝鲜、昌海蹶角受化；唯北狄野心，掘强沙塞之间，欲延岁月之命耳。中军临川殿下，明德茂亲，总兹戎重，方吊人洛汭，伐罪秦中，若遂不改，方思仆言。聊布往怀，君其详之。伯之得书，乃于寿阳拥衆八千归降。武牙爲魏人所杀。伯之既至，以爲平北将军、西豫州刺史、永新县侯。未之任。复爲骁骑将军，又爲太中大夫。久之，卒于家。其子犹有在魏者。

褚緭在魏，魏人欲用之。魏元会，緭戏爲诗曰：“帽上着笼冠，緭上着朱衣，不知是今是，不知非昔非。”魏人怒，出爲始平太守。日日行猎，堕马而死。

陈庆之字子云，义兴国山人也。幼随从梁武帝。帝性好碁，每从夜至旦不辍，等辈皆寐，唯庆之不寝，闻呼即至，甚见亲赏。从平建邺，稍爲主书，散财聚士，恒思立效。除奉朝请。

普通中，魏徐州刺史元法僧于彭城求入内附，以庆之爲武威将军，与胡龙牙、成景隽率诸军应接。还除宣猛将军、文德主帅，仍率军送豫章王综入镇徐州。魏遣安丰王元延明、临淮王元彧率衆十万来拒。延明先遣其别将丘大千观兵近境，庆之击破之。后豫章王弃军奔魏，庆之乃斩关夜退，军士获全。

普通七年，安西将军元树出征寿春，除庆之假节、总知军事。魏豫州刺史李宪遣其子长钧别筑两城相拒，庆之攻拔之，宪力屈遂降，庆之入据其城。转东宫直合。

大通元年，隶领军曹仲宗伐涡阳，魏遣常山王元昭等来援，前军至驼涧，去涡阳四十里。韦放曰：“贼锋必是轻锐，战捷不足爲功；如不利，沮我军势，不如勿击。”庆之曰：“魏人远来，皆已疲倦，须挫其气，必无不败之理。”于是与麾下五百骑奔击，破其前军，魏人震恐。庆之还共诸将连营西进，据涡阳城，与魏相持，自春至冬，各数十百战。师老气衰，魏之援兵复欲筑垒于军后。仲宗等恐腹背受敌，谋退。庆之杖节军门，曰：“须虏围合，然后与战；若欲班师，庆之别有密敕。”仲宗壮其计，乃从之。魏人掎角作十三城，庆之陷其四垒。九城兵甲犹盛，乃陈其俘馘，鼓噪攻之，遂奔溃，斩获略尽，涡水咽流。诏以涡阳之地置西徐州。衆军乘胜前顿城父。武帝嘉焉，手诏慰勉之。

大通初，魏北海王元颢来降，武帝以庆之爲假节、飙勇将军，送颢还北。颢于涣水即魏帝号，授庆之前军大都督。自铚县进，遂至睢阳。魏将丘大千有衆七万，分筑九垒以拒。庆之自旦至申，攻陷其三，大千乃降。

时魏济阴王元晖业率羽林庶子二万人来救梁、宋，进屯考城。庆之攻陷其城，禽晖业，仍趣大梁。颢进庆之徐州刺史、武都郡王，仍率衆而西。

魏左仆射杨昱等率御仗羽林宗子庶子衆七万据荥阳拒颢，兵强城固，魏将元天穆大军复将至，先遣其骠骑将军尔朱兆、骑将鲁安等援杨昱，又遣右仆射尔朱世隆、西荆州刺史王罴据虎牢。时荥阳未拔，士衆皆恐。庆之乃解鞍秣马，宣喻衆曰：“我等才有七千，贼衆四十余万。今日之事，义不图存，须平其城垒。”一鼓悉使登城，壮士东阳宋景休、义兴鱼天湣踰堞而入，遂克之。俄而魏阵外合，庆之率精兵三千大破之。鲁安于阵乞降，天穆、兆单骑获免。进赴虎牢，尔朱世隆弃城走。魏孝庄出居河北。其临淮王彧、安丰王延明率百僚备法驾迎颢入洛阳宫，御前殿，改元大赦。颢以庆之爲车骑大将军。

魏上党王元天穆又攻拔大梁，分遣王老生、费穆据虎牢，刁宣、刁双入梁、宋，庆之随方掩袭，并降，天穆与十馀骑北度河。庆之麾下悉着白袍，所向披靡。先是洛中谣曰：“名军大将莫自牢，千兵万马避白袍。”自发铚县至洛阳，十四旬平三十二城，四十七战，所向无前。

初，魏庄帝单骑度河，宫卫嫔侍无改于常。颢既得志，荒于酒色，不复视事，与安丰、临淮计将背梁，以时事未安，且资庆之力用。庆之心知之，乃说颢曰：“今远来至此，未伏尚多，宜啓天子，更请精兵；并勒诸州有南人没此者，悉须部送。”

颢欲从之，元延明说颢曰：“庆之兵不出数千，已自难制，今更增其衆，宁肯爲用？魏之宗社，于斯而灭。”颢由是疑庆之，乃密啓武帝停军。洛下南人不出一万，魏人十倍。军副马佛念言于庆之曰：“勋高不赏，震主身危，二事既有，将军岂得无虑？今将军威震中原，声动河塞，屠颢据洛，则千载一时。”庆之不从。颢前以庆之爲徐州刺史，因求之镇，颢心惮之，遂不遣。

魏将尔朱荣、尔朱世隆、元天穆、尔朱兆等衆号百万，挟魏帝来攻颢。颢据洛阳六十五日，凡所得城一时归魏，庆之度河守北中郎城。三日十一战，伤杀甚衆。荣将退还，时有善天文人刘灵助谓荣曰：“不出十日，河南大定。”荣乃爲伐济自硖石，与颢战于河桥。颢大败，走至临颍被禽，洛阳复入魏。庆之马步数千结阵东反，荣亲自来追，军人死散。庆之乃落须发爲沙门，间行至豫州，州人程道雍等潜送出汝阴。至都，仍以功除右卫将军，封永兴侯。

出爲北兖州刺史、都督缘淮诸军事。会有祅贼沙门僧强自称爲帝，土豪蔡伯宠起兵应之，攻陷北徐州。诏庆之讨焉。庆之斩伯宠、僧强，传其首。

中大通二年，除南北司二州刺史，加都督。庆之至镇，遂围县瓠，破魏颍州刺史娄起、扬州刺史是云宝于溱水。又破行台孙腾、豫州刺史尧雄、梁州刺史司马恭于楚城。罢义阳镇兵，停水陆转运，江湘诸州并得休息。开田六千顷，二年之后，仓廪充实。又表省南司州，复安陆郡，置上明郡。

大同二年，魏遣将侯景攻下楚州，执刺史桓和。景仍进军淮上，庆之破之。时大寒雪，景弃辎重走。是岁豫州饥，庆之开仓振给，多所全济。州人李升等八百人表求树碑颂德，诏许焉。五年卒，谥曰武。

庆之性祗慎，每奉诏敕，必洗沐拜受。俭素不衣纨绮，不好丝竹。射不穿劄，马非所便，而善抚军士，能得其死力。长子昭嗣。

梁世寒门达者唯庆之与俞药，药初爲武帝左右，帝谓曰：“俞氏无先贤，世人云‘俞钱’，非君子所宜，改姓喻。”药曰：“当令姓自于臣。”历位云旗将军，安州刺史。

庆之第五子昕字君章，七岁能骑射。十二随父入洛，遇疾还都，诣鸿胪卿朱异。异访北间事，昕聚土画城，指麾分别，异甚奇之。

庆之在县瓠，魏骁将尧雄子宝乐特爲敢勇，求单骑校战，昕跃马直趣宝乐，雄即溃散。后爲临川太守。

太清二年，侯景围历阳，敕召昕还。昕啓云：“采石急须重镇，王质水军轻弱，恐虏必济。”乃板昕爲云骑将军代质，未及下渚，景已度江，爲景所禽。令收集部曲将用之，昕誓而不许。景使其仪同范桃棒严禁之，昕因说桃棒令率所领归降，袭杀王伟、宋子仙。桃棒许之。遂立盟射城中，遣昕夜缒而入。武帝大喜，敕即受降。简文迟疑，累日不决。外事泄，昕弗之知，犹依期而下。景邀得之，逼昕令更射书城中，云“桃棒且轻将数十人先入”。景欲裹甲随之。昕不从，遂见害。

少弟暄，学不师受，文才俊逸。尤嗜酒，无节操，遍历王公门，沈湎喧譊，过差非度。其兄子秀常忧之，致书于暄友人何胥，冀以讽谏。暄闻之，与秀书曰：

旦见汝书与孝典，陈吾饮酒过差。吾有此好五十馀年，昔吴国张长公亦称耽嗜，吾见张时，伊已六十，自言引满大胜少年时。吾今所进亦多于往日。老而弥笃，唯吾与张季舒耳。吾方与此子交欢于地下，汝欲夭吾所志邪？昔阮咸、阮籍同游竹林，宣子不闻斯言。王湛能玄言巧骑，武子呼爲痴叔。何陈留之风不嗣，太原之气岿然，翻成可怪！

吾既寂漠当世，朽病残年，産不异于顔原，名未动于卿相，若不日饮醇酒，复欲安归？汝以饮酒爲非，吾以不饮酒爲过。昔周伯仁度江唯三日醒，吾不以爲少；郑康成一饮三百杯，吾不以爲多。然洪醉之后，有得有失。成冢养之志，是其得也；使次公之狂，是其失也。吾常譬酒之犹水，亦可以济舟，亦可以覆舟。故江谘议有言：“酒犹兵也。兵可千日而不用，不可一日而不备。酒可千日而不饮，不可一饮而不醉。”美哉江公，可与共论酒矣。汝惊吾墯马侍中之门，陷池武陵之第，遍布朝野，自言焦悚。“丘也幸，苟有过，人必知之”。吾生平所愿，身没之后，题吾墓云“陈故酒徒陈君之神道”。若斯志意，岂避南征之不复，贾谊之恸哭者哉。何水曹眼不识杯铛，吾口不离瓢杓，汝甯与何同日而醒，与吾同日而醉乎？政言其醒可及，其醉不可及也。速营糟丘，吾将老焉。尔无多言，非尔所及。

暄以落魄不爲中正所品，久不得调。陈天康中，徐陵爲吏部尚书，精简人物，缙绅之士皆向慕焉。暄以玉帽簪插髻，红丝布裹头，袍拂踝，靴至膝，不陈爵里，直上陵坐。陵不之识，命吏持下。暄徐步而出，举止自若，竟无怍容。作书谤陵，陵甚病之。

后主之在东宫，引爲学士。及即位，迁通直散骑常侍，与义阳王叔达、尚书孔范、度支尚书袁权、侍中王瑳、金紫光禄大夫陈褒、御史中丞沈瓘、散骑常侍王仪等恒入禁中陪侍游宴，谓爲狎客。暄素通脱，以俳优自居，文章谐谬，语言不节，后主甚亲昵而轻侮之。尝倒县于梁，临之以刃，命使作赋，仍限以晷刻。暄援笔即成，不以爲病，而傲弄转甚。后主稍不能容，后遂搏艾爲帽，加于其首，火以爇之，然及于发，垂泣求哀，声闻于外而弗之释。会卫尉卿柳庄在坐，遽起拨之，拜谢曰：“陈暄无罪，臣恐陛下有翫人之失，辄矫赦之。造次之愆，伏待刑宪。”后主素重庄，意稍解，敕引暄出，命庄就坐。经数日，暄发悸而死。

兰钦字休明，中昌魏人也。幼而果决，趫捷过人。宋末随父子云在洛阳，恒于市骑橐驼。后子云还南，梁天监中以军功至冀州刺史。钦兼文德主帅，征南中五郡诸洞反者，所至皆平。

钦有谋略，勇决善战，步行日二百里，勇武过人。善抚驭，得人死力。以军功封安怀县男。累迁都督、梁南秦二州刺史，进爵爲侯。

征梁、汉，事平，进号智武将军。改授都督、衡州刺史。未及述职，会西魏攻围南郑，梁州刺史杜怀宝来请救，钦乃大破魏军，追入斜谷，斩获略尽。魏相安定公遣致马二千疋，请结邻好。钦百日之中再破魏军，威振邻国。诏加散骑常侍，仍令述职。

经广州，因破俚帅陈文彻兄弟，并禽之。至衡州，进号平南将军，改封曲江县公。在州有惠政，吏人诣阙请立碑颂德，诏许焉。

后爲广州刺史。前刺史新渝侯映之薨，南安侯恬权行州事，冀得即真。及闻钦至岭，原货厨人，涂刀以毒，削瓜进之，钦及爱妾俱死。帝闻大怒，槛车收恬，削爵土。

钦子夏礼，侯景至历阳，率其部曲邀景，兵败死之。

论曰：陈伯之虽轻狡爲心，而勇劲自立，其累至爵位，盖有由焉。及丧乱既平，去就不已，卒得其死，亦爲幸哉。庆之初同燕雀之游，终怀鸿鹄之志，及乎一见任委，长驱伊、洛。前无强阵，攻靡坚城，虽南风不竞，晚致倾覆，其所克捷，亦足称之。兰钦战有先鸣，位非虚受，终逢鸩毒，唯命也夫。

关键词：南史,列传

解释翻译[挑错/完善]

陈伯之，是济阴睢陵人。十三四岁时，喜欢戴一顶獭皮帽子，带着刺刀，等邻村稻熟时，便去偷割。有一次被田主人发现了，呵责他说：“小子别动！”陈伯之说：“所幸您家稻谷很多，取一担算得了什么？”田主准备去抓他。他拔出刀来赶上前去，说：“小子，你想怎样？”田主们吓得返身逃走，陈伯之这才慢吞吞地挑着稻谷回家去。长大以后，他多次在钟离当强盗抢劫。他曾经当面抢人家的船只，船工抓了他，割下一只左耳。后来他跟随了本乡人车骑将军王广之，王广之喜爱他英勇，每夜让他睡在自己的下榻，作战时经常带他跟随在身边。由于陈伯之连立战功，累迁至骠骑司马，被封为鱼复县伯。

梁武帝起兵时，东昏侯让陈伯之假持节，都督前驱诸军事、豫州刺史，又转至江州，占据寻阳以对抗梁武帝。郢城被讨平后，梁武帝派人劝说陈伯之，当即让他担任江州刺史，他的儿子陈武牙任徐州刺史。陈伯之虽然接受了这一任命，却仍心怀两处。武帝见他犹豫不决，便领兵进逼，陈伯之退保南湖，然后归降，和众军一起东下。当时建康城还未平定，每当有人出降时，陈伯之便和他低声耳语。武帝怀疑他仍存有反复之心。这时，正值东昏侯的将军郑伯伦前来投降，武帝让他去见陈伯之，并对陈伯之说：“城里正对你十分恼怒，准备派人来引诱你，等你投降以后，活活砍掉你的手脚。你如果不归降，就要派刺客来杀你。”陈伯之大为惊慌，从此以后就不再有贰心了。城被讨平之后，被封为丰城县公，派他回州镇守。

陈伯之不认识字，当他到江州后，收到公文和有人诉讼时，只是点点头而已。有事时，由典签传他的口信，办和不办都由主事人决定。

陈伯之和豫章人邓缮、永兴人戴承忠都有旧交情，邓缮还替陈伯之藏过儿子，使之免祸，陈伯之特别感激他。当陈伯之到江州后，任用邓缮当别驾，戴承忠当记室参军。河南人褚纟胃，是京都中的轻薄儿，梁武帝即位后，他多次去求见尚书范云。范云很不喜欢褚纟胃，坚决不肯用他。褚纟胃更加恼怒，私下对自己的知心者说：“建武年后，那些草泽底下的人都成了贵人，我有什么罪而被弃置不用。如今天下正是草创之初，丧乱尚未可知，陈伯之在江州拥有重兵，他不是代州来的将领，心中经常生疑。况且火星守于南斗处，莫非因为我而出现的？如今前去，如果大事无成，就到魏国，何能小于河南郡守。”于是他投奔到陈伯之的书佐王思穆，得以侍奉陈伯之，大受亲宠。当时陈伯之的同乡人朱龙符任长流参军，他们一起乘陈伯之愚昧无知，任意作奸恶之事。

陈伯之的儿子武牙这时任直阁将军，梁武帝写了有关朱龙符罪状的手疏亲自交给武牙，武牙将手疏给陈伯之看。武帝又派人来代替江州别驾邓缮。陈伯之不肯听从命令，说道：“朱龙符是个勇士，邓缮在州任事有功绩。朝廷所派来的别驾，请改任为中从事。”邓缮于是日夜劝说陈伯之，他说：“朝廷府库空虚，又没有兵器甲仗，三仓中没有米。这真是万世一时出现的良机啊，机不可失。”褚纟胃、戴承忠等也总是加以赞同。陈伯之便对邓缮说：“如今前来要你，如果回复不得，便和你一起东下。”使者回去之后，武帝让吏部选一个郡来安置邓缮。陈伯之于是召集了府州的佐史们，对他们说：“我接到齐建安王的命令，他已率领江北义勇军十万人到达六合，现在命令以江州现有兵力运粮迅速东下。我受明帝厚恩，誓以死相报。”他又让褚纟胃假造了萧宝寅的书信出示给僚佐们看。他们在官厅前面建坛，杀了牲口盟誓。陈伯之首先歃血，长史以下官员依次序歃血。褚纟胃对陈伯之说：“如今已举大事，必须任用有名望的人。程元冲不能和大家同心，临川内史王观，是僧虔的孙子，为人不错，可召任他为长史，以代替程元冲。”陈伯之听从了，便任命褚纟胃当寻阳太守，戴承忠为辅义将军，朱龙符任豫州刺史。豫章太守郑伯伦召集郡兵抵抗。程元冲既已失去职务，便回家纠集了几百人，让陈伯之的典签吕孝通、戴元则作为内应。陈伯之每天早晨起来练习武艺，日晚就睡觉，身边手持武器的卫士们也都休息了。程元冲乘着防守松懈的时候，从北门进入，直到厅堂之前。陈伯之听到喊叫声，亲自率领部下冲杀出来，程元冲难以对抗，逃往庐山。

陈伯之派使者回去报告陈武牙兄弟。武牙等从盱眙逃走，盱眙人徐文安、庄兴绍、张显明出来拦击，不能阻止住，反而被杀。梁武帝派王茂攻打陈伯之，陈伯之兵败而逃，他们走间道亡命逃往江北，和儿子武牙以及褚纟胃一起到了魏国。魏国任命陈伯之为使持节、散骑常侍、都督淮南诸军事、平南将军、光禄大夫、曲江县侯。

天监四年，梁武帝诏令太尉临川王萧宏北上攻魏，萧宏让记室丘迟私下写信给陈伯之说：

“陈将军足下，别来无恙，有幸之极。将军勇冠三军，才为世所重视，鄙视燕雀之毛羽，追慕鸿鹄以高翔。昔日随机变化，受遇于时主，建功立事，开国称孤，乘朱轮华毂之车，拥重兵于万里，何等威武雄壮！如何一旦成为逃亡之臣虏，听鸣镝而两股战栗，对穹庐而屈膝下跪，又何等低下！寻求前时你所以去梁就魏之由，并非其他缘故，只因内不能反复思考，外受流言所误，迷惑狂妄，以致于此。

“圣朝赦免罪责，要求立功赎罪，不遗弃有缺点的人，加以任用，推真心于天下，安反侧于万物，此是将军之所知，不需由我一一叙述。昔日朱鲔参与杀害刘秀长兄，张绣刺杀了曹操爱子，汉王不使之心疑，魏王待之如故友。何况将军没有前人之重罪，而功勋见重于当代。迷途而知返，前贤所赞许；不远而复还，先典以为高。主上法网宽大推恩，可漏吞舟之鱼；将军祖坟安然，亲戚安居乐业。高屋未曾倾覆，爱妾依然健在，悠悠你心，有何可说！当今朝中功臣名将，如雁飞行，井然有序，佩紫绶而怀金印，谋划于帷幄之中，乘轻车持符节之特使，驰骋于疆场之上。皆杀白马以盟誓，传爵位于子孙。将军独强颜而偷生，效力于外族之君长，能不可悲！

“前以慕容超之强，身死于东市；姚泓之兴盛，面缚于长安。故知霜露所布，不育异类；华夏之邦，无取杂种。北寇僭称帝号于中原，经历多年，恶贯满盈，理应粉身碎骨。况伪孽种类，昏庸狡猾，自相残杀，部落分离，豪酋猜疑。正应当系其颈项于蛮夷邸舍，悬其首级于藁街之间。而将军却如鱼游于沸腾之油鼎，如燕筑巢于帷幕之上，不也令人迷惑不解吗？

“正是暮春三月，江南绿草正长，杂花生树，群莺乱飞。见故国之旗鼓，感生平于昔日，登高以抚弓弦，能不凄然怀恨！所以廉颇仍思为赵将，吴起哭泣于西河，人之常情，将军独无情吗？想应早作谋划，自求后福。

当今皇帝盛明，天下安乐。白环自西而献，木苦矢从东而来。夜郎、滇池，解发辫以求封职；朝鲜、昌海，叩其首接受教化；惟有北狄仍怀野心，崛起于沙漠边塞之间，苟延若干岁月之命而已。中军将军临川王殿下，明于大德，帝室至亲，总督重兵，方救民于洛氵内，伐有罪于秦中，如仍不改悔，此后才详思我之所言。聊述情怀，请君详加思虑。”

陈伯之收到信后，便在寿阳带领八千人马归降。武牙被北魏人杀害。

陈伯之到梁之后，被任命为平北将军、西豫州刺史、永新县侯。他尚未到任，又被任命为骁骑将军，又任太中大夫。过了许久，他死于家中。他的儿子中还有留在北魏的人。

褚纟胃留在魏国，魏人准备任用他。正值魏人举行元日庆会，褚纟胃戏写了一首诗说：“帽上著笼冠，衤夸上著朱衣，不知是今是，不知非昔非。”魏人看后大为愤怒，只派他出任始平太守。褚纟胃天天外出打猎，坠马而死。

上一篇：列传·卷六十

下一篇：列传·卷六十二

全   文：南史

