---
---
---
title: 卷六十七·表第五·外戚表
---

 ◎外戚表

汉外戚有新室之患，晋宗室有八王之难。辽史耶律、萧氏十居八九，宗室、外戚，势分力敌，相为唇齿，以翰邦家。是或一道。然以是而兴，亦以是而亡，又其法之弊也。

契丹外戚，其先曰二审密氏：曰乙室已。至辽太祖，娶述律氏。述律，本回鹘糯思之后。大同元年，太宗自汴将还，留外戚小汉为汴州节度使，赐姓名曰萧翰，以从中国之俗，由是拔里、乙室已、述律三族皆为萧姓。拔里二房，曰大父、小父；乙室已亦二房，曰大翁、小翁；世宗以舅氏塔列葛为国舅别部。三族世预北宰相之选，自太祖册二年命阿骨只始也。圣宗合拔里、乙室已二国舅帐为一，与别部为二。此辽外戚之始末也。作《外戚表》。

(表略)

