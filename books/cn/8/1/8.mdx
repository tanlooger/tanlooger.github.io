---
---
---
title: 高祖本纪第八
---

高祖，沛丰邑中阳里人，姓刘氏，字季。父曰太公，母曰刘媪。其先刘媪尝息大泽之陂，梦与神遇。是时雷电晦冥，太公往视，则见蛟龙於其上。已而有身，遂产高祖。

    　* 沛：秦县名，县治在今江苏沛县东。
    　* 丰邑：秦时沛县的一个集镇，在今江苏丰县。
    　* 字季：指刘邦排行第三。
    　* 太公：对老年男子的尊称。
    　* 媪ǎo：老年妇女的通称。
    　* 陂bēi：水泽之岸。
    　* 晦冥：昏暗。
    　* 已而有身：不久就怀了孕。

高祖为人，隆准而龙颜，美须髯，左股有七十二黑子。仁而爱人，喜施，意豁如也。常有大度，不事家人生产作业。及壮，试为吏，为泗水亭长，廷中吏无所不狎侮。好酒及色。常从王媪、武负贳酒，醉卧，武负、王媪见其上常有龙，怪之。高祖每酤留饮，酒雠数倍。及见怪，岁竟，此两家常折券弃责。

    　* 隆准：高鼻梁。准：鼻。
    　* 龙颜：指前额突出。颜：额。
    　* 须髯：胡须。长在下额的叫须，长在两颊的叫髯。
    　* 股：大腿。
    　* 黑子：黑痣。
    　* 豁如：形容胸襟开阔、豁达大度。
    　* 不事家人生产作业：指不像一般人那样参加生产劳动。家人：平民之家。
    　* 泗水：亭名，在今江苏沛县东。亭长：主管一亭事务的下层官吏。秦代县下设乡，乡下设亭，十里为一亭。
    　* 廷：县衙。
    　* 狎xiá侮：亲近戏弄。
    　* 王媪、武负：姓王、姓武的老妇。负：通“媍”，老妇。
    　* 贳shì：赊欠。
    　* 酤gū：买酒。
    　* 酒雠数倍：卖出的酒是平时的几倍。雠：售。
    　* 岁竟：年终。
    　* 折券弃责：销毁债券，免除债务。券：指欠帐的字据。责：同“债”。

高祖常繇咸阳，纵观，观秦皇帝，喟然太息曰：“嗟乎，大丈夫当如此也！”

    　* 常：通“尝”，曾经。
    　* 徭：服劳役。
    　* 咸阳：秦朝的都城，在今陕西咸阳东。
    　* 纵观：指不加禁止，允许老百姓观瞻。
    　* 秦皇帝：指秦始皇嬴政。
    　* 喟kuì然：叹息的样子。
    　* 太息：叹息。

单父人吕公善沛令，避仇从之客，因家沛焉。沛中豪桀吏闻令有重客，皆往贺。萧何为主吏，主进，令诸大夫曰：“进不满千钱，坐之堂下。”高祖为亭长，素易诸吏，乃绐为谒曰“贺钱万”，实不持一钱。谒入，吕公大惊，起，迎之门。吕公者，好相人，见高祖状貌，因重敬之，引入坐。萧何曰：“刘季固多大言，少成事。”高祖因狎侮诸客，遂坐上坐，无所诎。酒阑，吕公因目固留高祖。高祖竟酒，後。吕公曰：“臣少好相人，相人多矣，无如季相，原季自爱。臣有息女，原为季箕帚妾。”酒罢，吕媪怒吕公曰：“公始常欲奇此女，与贵人。沛令善公，求之不与，何自妄许与刘季？”吕公曰：“此非兒女子所知也。”卒与刘季。吕公女乃吕后也，生孝惠帝、鲁元公主。

    　* 单shàn父：秦县名，县治在今山东单县。
    　* 善沛令：与沛县县令交好。
    　* 从之客：随沛令客居。
    　* 萧何：刘邦的开国功臣，封酂侯，位至相国。
    　* 主吏：主吏掾yuàn，亦称主吏功曹，主管人事考核。
    　* 主进：管收受贺礼。进：通“赆jìn”，馈赠的钱物。
    　* 诸大夫：指帮助沛令接待宾客的人。
    　* 易：轻视。
    　* 绐dài：诈。
    　* 谒yè：名帖。
    　* 好相人：善于看相。
    　* 重：深，甚。
    　* 坐：同“座”。
    　* 诎：同“屈”。指退让。
    　* 酒阑：饮酒者陆续退席，人渐渐稀少。阑：稀。
    　* 因目固留高祖：以目示意，让刘邦一定留下来。
    　* 竟酒：到酒席散去。
    　* 後：留到最后。
    　* 臣：当时谦称。
    　* 息女：亲生女儿。
    　* 箕帚zhǒu妾：执箕帚打扫卫生的侍妾。这句话的意思是说愿将女儿许配刘邦。
    　* 奇：异。指特别看重。
    　* 自：指主动。
    　* 卒：终于。
    　* 孝惠帝：刘盈，西汉第二代皇帝。
    　* 鲁元公主：刘盈的姐姐，后嫁张敖，敖封鲁王，于是为鲁太后，死谥元，故称鲁元公主。

高祖为亭长时，常告归之田。吕后与两子居田中耨，有一老父过请饮，吕后因餔之。老父相吕后曰：“夫人天下贵人。”令相两子，见孝惠，曰：“夫人所以贵者，乃此男也。”相鲁元，亦皆贵。老父已去，高祖適从旁舍来，吕后具言客有过，相我子母皆大贵。高祖问，曰：“未远。”乃追及，问老父。老父曰：“乡者夫人婴兒皆似君，君相贵不可言。”高祖乃谢曰：“诚如父言，不敢忘德。”及高祖贵，遂不知老父处。

    　* 告归：告假回家。
    　* 之田：到田间。
    　* 耨nòu：除草。
    　* 餔bū：以食饲人。
    　* 適：适，正巧。
    　* 客有过：有路过之客。
    　* 乡者：向者，刚才。
    　* 似：《汉书》作“以”。这句是说：吕氏及二子都因刘邦而贵。
    　* 诚：果真。

高祖为亭长，乃以竹皮为冠，令求盗之薛治之，时时冠之，及贵常冠，所谓“刘氏冠”乃是也。

    　* 求盗：亭长手下的吏卒，掌逐捕盗贼。
    　* 薛：秦县名，县治在今山东滕县东南。
    　* 时时：偶尔。

高祖以亭长为县送徒郦山，徒多道亡。自度比至皆亡之，到丰西泽中，止饮，夜乃解纵所送徒。曰：“公等皆去，吾亦从此逝矣！”徒中壮士原从者十馀人。高祖被酒，夜径泽中，令一人行前。行前者还报曰：“前有大蛇当径，原还。”高祖醉，曰：“壮士行，何畏！”乃前，拔剑击斩蛇。蛇遂分为两，径开。行数里，醉，因卧。後人来至蛇所，有一老妪夜哭。人问何哭，妪曰：“人杀吾子，故哭之。”人曰：“妪子何为见杀？”妪曰：“吾，白帝子也，化为蛇，当道，今为赤帝子斩之，故哭。”人乃以妪为不诚，欲告之，妪因忽不见。後人至，高祖觉。後人告高祖，高祖乃心独喜，自负。诸从者日益畏之。

    　* 徒：服劳役的人。
    　* 郦山：即骊山，秦始皇陵墓所在地。
    　* 自度：自料。度：估计。
    　* 比：等到。
    　* 丰西泽中：丰邑西部的洼地中。
    　* 逝：指逃跑。
    　* 被酒：带着酒意。
    　* 径：抄小路走。
    　* 蛇所：蛇所在的地方。
    　* 老妪yù：老妇人。妪：妇女的通称。
    　* 白帝：古代传说中五天帝之一，位于西方。秦襄公时，以秦居西方，故作西畤zhì，祠白帝，白帝成为秦的象征。 [64]当道：挡路。
    　* 赤帝：传说中的五天帝之一，位于南方。刘邦以赤帝子自居。
    　* 不诚：不诚实。
    　* 告：因其不诚而告发，未免小题大做。《汉书·高帝纪》作“苦”，即让老妇吃点苦头，比较合理。《汉书·高帝纪》材料主要取自《史记·高祖本纪》，所以此处从《汉书》。
    　* 觉：睡醒。
    　* 自负：自恃不凡。负：恃。

秦始皇帝常曰“东南有天子气”，於是因东游以厌之。高祖即自疑，亡匿，隐於芒、砀山泽岩石之间。吕后与人俱求，常得之。高祖怪问之。吕后曰：“季所居上常有云气，故从往常得季。”高祖心喜。沛中子弟或闻之，多欲附者矣。

    　* 厌：通“压”。压制。
    　* 芒、砀dàng：二山名，在今河南永城东北。芒山在北，砀山在南，二山相距八里。
    　* 从往：指追踪云气前往寻找。
    　* 附：追随。

秦二世元年秋，陈胜等起蕲，至陈而王，号为“张楚”。诸郡县皆多杀其长吏以应陈涉。沛令恐，欲以沛应涉。掾、主吏萧何、曹参乃曰：“君为秦吏，今欲背之，率沛子弟，恐不听。原君召诸亡在外者，可得数百人，因劫众，众不敢不听。”乃令樊哙召刘季。刘季之众已数十百人矣。

    　* 秦二世元年：公元前209年。
    　* 陈胜：字涉，秦末农民大起义的倡导者。
    　* 蕲qí：秦县名，县治在今安徽宿县南。
    　* 陈：秦县名，县治在今河南淮阳。
    　* 王：称王。
    　* 张楚：含有“张大楚国”的意思。
    　* 掾yuàn：辅佐官吏的通称。此指曹参，当时为狱掾。
    　* 曹参：汉初功臣，封平阳侯。
    　* 劫众：胁迫众人。
    　* 樊哙kuài：汉初功臣，封舞阳侯。
    　* 数十百人：数十人，近百人。

於是樊哙从刘季来。沛令後悔，恐其有变，乃闭城城守，欲诛萧、曹。萧、曹恐，逾城保刘季。刘季乃书帛射城上，谓沛父老曰：“天下苦秦久矣。今父老虽为沛令守，诸侯并起，今屠沛。沛今共诛令，择子弟可立者立之，以应诸侯，则家室完。不然，父子俱屠，无为也。”父老乃率子弟共杀沛令，开城门迎刘季，欲以为沛令。刘季曰：“天下方扰，诸侯并起，今置将不善，壹败涂地。吾非敢自爱，恐能薄，不能完父兄子弟。此大事，原更相推择可者。”萧、曹等皆文吏，自爱，恐事不就，後秦种族其家，尽让刘季。诸父老皆曰：“平生所闻刘季诸珍怪，当贵，且卜筮之，莫如刘季最吉。”於是刘季数让。众莫敢为，乃立季为沛公。祠黄帝，祭蚩尤於沛庭，而衅鼓旗，帜皆赤。由所杀蛇白帝子，杀者赤帝子，故上赤。於是少年豪吏如萧、曹、樊哙等皆为收沛子弟二三千人，攻胡陵、方与，还守丰。

    　* 城守：据城守备。
    　* 保：归依，依靠。
    　* 今：谓很快将要。
    　* 完：保全。
    　* 无为：无意义，不值得。
    　* 壹败涂地：一旦失败，便不可收拾。
    　* 不就：不成。
    　* 种族其家：指诛灭整个家族。
    　* 平生：平时，平素。诸珍怪：指种种奇征异兆。
    　* 卜筮shì：古人占卜预测吉凶，用龟称卜，用蓍草称筮，合称卜筮。
    　* 祠cí：祭祀。
    　* 黄帝：古代传说中的帝王，姓公孙，名轩辕，据说曾打败炎帝，擒杀蚩尤，用武力统一中国。
    　* 蚩chī尤：传说是九黎族的首领，发明以铜制作兵器。
    　* 衅鼓旗：以牲血祭祀鼓旗。衅：以血祭祀。
    　* 上赤：崇尚红色。
    　* 胡陵：秦县名，县治在今山东鱼台东南。
    　* 方与：秦县名，县治在今山东鱼台北。

秦二世二年，陈涉之将周章军西至戏而还。燕、赵、齐、魏皆自立为王。项氏起吴。秦泗川监平将兵围丰，二日，出与战，破之。命雍齿守丰，引兵之薛。泗州守壮败於薛，走至戚，沛公左司马得泗川守壮，杀之。沛公还军亢父，至方与，未战。陈王使魏人周市略地。周市使人谓雍齿曰：“丰，故梁徙也。今魏地已定者数十城。齿今下魏，魏以齿为侯守丰。不下，且屠丰。”雍齿雅不欲属沛公，及魏招之，即反为魏守丰。沛公引兵攻丰，不能取。沛公病，还之沛。

    　* 秦二世二年：公元前208年。
    　* 周章：即周文，原是楚国名将项燕的部下。
    　* 戏：水名，在今陕西临潼东。
    　* 项氏：指项梁、项籍叔侄。
    　* 吴：秦县名，县治在今江苏苏州。
    　* 泗川监平：泗川郡监名平者。泗川：秦郡名，郡治相县，在今安徽宿县西北。
    　* 守：郡守。
    　* 戚：秦县名，县治在今山东滕县南。
    　* 亢父：秦县名，县治在今山东济宁南。
    　* 陈王：指陈胜。
    　* 略地：攻占地盘。
    　* 故梁徙：从前魏国曾经迁都的地方。战国时魏都大梁(在今河南开封)，也称梁国，魏王假时，秦攻占大梁，魏迁至丰。
    　* 下魏：降魏。
    　* 雅：平素。

沛公怨雍齿与丰子弟叛之，闻东阳甯君、秦嘉立景驹为假王，在留，乃往从之，欲请兵以攻丰。是时秦将章邯从陈，别将司马枿将兵北定楚地，屠相，至砀。东阳甯君、沛公引兵西，与战萧西，不利。还收兵聚留，引兵攻砀，三日乃取砀。因收砀兵，得五六千人。攻下邑，拔之。还军丰。闻项梁在薛，从骑百馀往见之。项梁益沛公卒五千人，五大夫将十人。沛公还，引兵攻丰。

    　* 东阳宁君：东阳县令姓宁者。东阳：秦县名，县治在今安徽天长西北。
    　* 假王：代理楚王。
    　* 留：秦县名，县治在今江苏沛县东南。
    　* 从：指攻打。
    　* 枿niè：植物近根处长出的分枝。
    　* 相：秦泗川郡郡治，在今安徽濉溪西北。
    　* 砀：秦郡名，郡治在今河南夏邑东南。
    　* 萧：秦县名，县治在今安徽萧县西北。
    　* 下邑：秦县名，县治在今安徽砀山。
    　* 五大夫将：有五大夫爵位的将领。五大夫是秦朝第九等爵。

从项梁月馀，项羽已拔襄城还。项梁尽召别将居薛。闻陈王定死，因立楚後怀王孙心为楚王，治盱台。项梁号武信君。居数月，北攻亢父，救东阿，破秦军。齐军归，楚独追北，使沛公、项羽别攻城阳，屠之。军濮阳之东，与秦军战，破之。

    　* 襄城：秦县名，县治在今河南襄城。
    　* 定死：确实已死。
    　* 怀王孙心：楚怀王之孙，名心。楚怀王名熊槐，前328一前299年在位，后受秦国欺骗，入秦被扣，客死于秦。
    　* 盱台：同“眙xū盱yí”，秦县名，县治在今江苏盱眙东北。
    　* 东阿：秦县名，县治在今山东阳谷东北。
    　* 追北：追击败逃的敌军。
    　* 城阳：秦县名，县治在今山东鄄juàn城东南。
    　* 濮pú阳：秦县名，县治在今河南濮阳西南。

秦军复振，守濮阳，环水。楚军去而攻定陶，定陶未下。沛公与项羽西略地至雍丘之下，与秦军战，大破之，斩李由。还攻外黄，外黄未下。

    　* 环水：四周以水环绕。
    　* 定陶：秦县名，县治在今山东定陶。
    　* 雍丘：秦县名，县治在今河南杞县。
    　* 李由：秦丞相李斯之子，当时为三川郡守。
    　* 外黄：秦县名，县治在今河南杞县东北。

项梁再破秦军，有骄色。宋义谏，不听。秦益章邯兵，夜衔枚击项梁，大破之定陶，项梁死。沛公与项羽方攻陈留，闻项梁死，引兵与吕将军俱东。吕臣军彭城东，项羽军彭城西，沛公军砀。

    　* 枚：形状如筷，横衔口中，以禁喧哗出声。
    　* 陈留：秦县名，县治在今河南开封东南。
    　* 吕将军：即吕臣，陈涉部将，后归项梁。
    　* 彭城：秦县名，在今江苏徐州。

章邯已破项梁军，则以为楚地兵不足忧，乃渡河，北击赵，大破之。当是之时，赵歇为王，秦将王离围之钜鹿城，此所谓河北之军也。

    　* 河：指黄河。
    　* 巨鹿：秦县名，县治在今河北平乡西南。

秦二世三年，楚怀王见项梁军破，恐，徙盱台都彭城，并吕臣、项羽军自将之。以沛公为砀郡长，封为武安侯，将砀郡兵。封项羽为长安侯，号为鲁公。吕臣为司徒，其父吕青为令尹。

    　* 秦二世三年：公元前207年。
    　* 司徒：掌教化的官。
    　* 令尹：楚国的最高官职，掌军政大权。

赵数请救，怀王乃以宋义为上将军，项羽为次将，范增为末将，北救赵。令沛公西略地入关。与诸将约，先入定关中者王之。

    　* 范增：居巢人，项梁的谋士，项羽尊他为亚父。
    　* 先入定关中者王之：谁首先攻入并平定关中就分封为关中王。

当是时，秦兵彊，常乘胜逐北，诸将莫利先入关。独项羽怨秦破项梁军，奋，原与沛公西入关。怀王诸老将皆曰：“项羽为人僄悍猾贼。项羽尝攻襄城，襄城无遗类，皆阬之，诸所过无不残灭。且楚数进取，前陈王、项梁皆败。不如更遣长者扶义而西，告谕秦父兄。秦父兄苦其主久矣，今诚得长者往，毋侵暴，宜可下。今项羽僄悍，今不可遣。独沛公素宽大长者，可遣。”卒不许项羽，而遣沛公西略地，收陈王、项梁散卒。乃道砀至成阳，与杠里秦军夹壁，破二军。楚军出兵击王离，大破之。

    　* 莫利先入关：没有人认为先入关有利。
    　* 奋：愤激。
    　* 僄悍猾贼：劲捷勇猛而凶狠残忍。僄悍：即剽悍，敏捷骁勇。
    　* 无遗类：无孑遗，杀得一个不留。
    　* 长者：指宽厚有德之人。扶义：仗义。
    　* 宜：应当，应该。
    　* 道：道经。成阳：即城阳。
    　* 杠里：秦县名，县治在今山东鄄城附近。夹壁：对垒。
    　* 楚军：指项羽所率渡河救赵的军队。

沛公引兵西，遇彭越昌邑，因与俱攻秦军，战不利。还至栗，遇刚武侯，夺其军，可四千馀人，并之。与魏将皇欣、魏申徒武蒲之军并攻昌邑，昌邑未拔。西过高阳。郦食其监门，曰：“诸将过此者多，吾视沛公大人长者。”乃求见说沛公。沛公方踞床，使两女子洗足。郦生不拜，长揖，曰：“足下必欲诛无道秦，不宜踞见长者。”於是沛公起，摄衣谢之，延上坐。食其说沛公袭陈留，得秦积粟。乃以郦食其为广野君，郦商为将，将陈留兵，与偕攻开封，开封未拔。西与秦将杨熊战白马，又战曲遇东，大破之。杨熊走之荥阳，二世使使者斩以徇。南攻颍阳，屠之。因张良遂略韩地轘辕。

    　* 彭越：字仲，反秦将领之一，后归刘邦，以功封梁王，为吕后所杀。
    　* 昌邑：秦县名，县治在今山东巨野东南。
    　* 栗：秦县名，县治在今河南夏邑。
    　* 刚武侯：姓名不详。
    　* 申徒：即司徒。
    　* 高阳：古邑名，在今河南杞县西南。
    　* 郦食其：刘邦的谋士和说客。
    　* 监门：守门吏卒。
    　* 踞床：坐在床上。床：坐卧之具。
    　* 长揖：相见时行拱手礼。
    　* 摄衣谢之：整顿衣服，向郦生表示歉意。
    　* 延：请。
    　* 郦商：郦食其的弟弟。
    　* 开封：秦县名，县治在今河南开封。
    　* 白马：秦县名，县治在今河南旧滑县城东。
    　* 曲遇：古邑名，在今河南中牟境内。
    　* 荥xíng阳：秦县名，为当时军事重镇，县治在今河南荥阳东南。
    　* 徇：示众。
    　* 颍阳：秦县名，县治在今河南许昌西南。
    　* 轘huàn辕：关名，在今河南偃师东南轘辕山。

当是时，赵别将司马卬方欲渡河入关，沛公乃北攻平阴，绝河津。南，战雒阳东，军不利，还至阳城，收军中马骑，与南阳守齮战犨东，破之。略南阳郡，南阳守齮走，保城守宛。沛公引兵过而西。张良谏曰：“沛公虽欲急入关，秦兵尚众，距险。今不下宛，宛从後击，彊秦在前，此危道也。”於是沛公乃夜引兵从他道还，更旗帜，黎明，围宛城三匝。南阳守欲自刭。其舍人陈恢曰：“死未晚也。”乃逾城见沛公，曰：“臣闻足下约，先入咸阳者王之。今足下留守宛。宛，大郡之都也，连城数十，人民众，积蓄多，吏人自以为降必死，故皆坚守乘城。今足下尽日止攻，士死伤者必多；引兵去宛，宛必随足下後：足下前则失咸阳之约，後又有彊宛之患。为足下计，莫若约降，封其守，因使止守，引其甲卒与之西。诸城未下者，闻声争开门而待，足下通行无所累。”沛公曰：“善。”乃以宛守为殷侯，封陈恢千户。引兵西，无不下者。至丹水，高武侯鰓、襄侯王陵降西陵。还攻胡阳，遇番君别将梅鋗，与皆，降析、郦。遣魏人甯昌使秦，使者未来。是时章邯已以军降项羽於赵矣。

    　* 司马卬áng：反秦将领之一，因功被项羽封为殷王，后降于汉。
    　* 平阴：古渡口名，在今河南孟津东北。
    　* 绝河津：封锁黄河渡口。
    　* 洛阳：秦县名，县治在今河南洛阳东。
    　* 阳城：古邑名，在今河南登封告城镇。
    　* 南阳：秦郡名，郡治在今河南南阳。
    　* 齮yǐ：郡守名。
    　* 犨chōu：秦县名，县治在今河南鲁山东南。
    　* 宛：秦县名，南阳郡治所在地，在今河南南阳。
    　* 距险：依凭险阻拒敌。
    　* 更旗帜：《汉书》、《通鉴》都作“偃旗帜”，于义为长。
    　* 三匝：三层。匝：环绕一周。
    　* 自刭jǐng：以刀割脖子自杀。
    　* 舍人：王公贵官宾客及左右亲近的通称。
    　* 死未晚也：意思是现在还不到非死不可的时候。
    　* 坚守乘城：登城死守。乘：登。
    　* 止守：留守。
    　* 丹水：秦县名，县治在今河南淅川西。
    　* 高武侯鳃sāi：疑即《功臣表》所载临辕侯戚鳃。
    　* 襄侯王陵：汉初功臣，封安国侯，官至相国。襄侯当是灭楚前所封。
    　* 西陵：地名，在今湖北宜昌西，与上下文不合。《汉书》无此二字。
    　* 胡阳：汉县名，县治在今河南唐河南。
    　* 番君：即吴芮，曾任番阳县令，故称番君。汉初封为长沙王。
    　* 梅鋗：吴芮的部将。
    　* 皆：通“偕”。
    　* 析：秦县名，县治在今河南西峡。
    　* 郦：秦县名，县治在今河南镇平东北。
    　* 使秦：出使秦廷。

初，项羽与宋义北救赵，及项羽杀宋义，代为上将军，诸将黥布皆属，破秦将王离军，降章邯，诸侯皆附。及赵高已杀二世，使人来，欲约分王关中。沛公以为诈，乃用张良计，使郦生、陆贾往说秦将，啗以利，因袭攻武关，破之。又与秦军战於蓝田南，益张疑兵旗帜，诸所过毋得掠卤，秦人憙，秦军解，因大破之。又战其北，大破之。乘胜，遂破之。

    　* 黥qíng布：即英布，反秦将领之一，灭秦后封九江王，人汉封淮南王，后被杀。
    　* 赵高：秦宦官，始皇死后，他主谋害死太子扶苏而立二世皇帝胡亥，逐渐专擅朝政，先后杀死丞相李斯和二世，最后为子婴所杀。
    　* 陆贾：刘邦的谋士，有口才，常出使诸侯。
    　* 啗dàn以利：诱之以利。啖：给东西吃，引申为利诱。
    　* 武关：在今陕西丹凤东，是从南面进入关中的交通要道。
    　* 蓝田：秦县名，县治在今陕西蓝田西。
    　* 益张疑兵旗帜：多建旗帜，造成兵多的假象，迷惑敌人。
    　* 掠卤：指抢物掠人。卤：通“掳”。
    　* 憙：同“喜”。
    　* 解：通“懈”。

汉元年十月，沛公兵遂先诸侯至霸上。秦王子婴素车白马，系颈以组，封皇帝玺符节，降轵道旁。诸将或言诛秦王。沛公曰：“始怀王遣我，固以能宽容；且人已服降，又杀之，不祥。”乃以秦王属吏，遂西入咸阳。欲止宫休舍，樊哙、张良谏，乃封秦重宝财物府库，还军霸上。召诸县父老豪桀曰：“父老苦秦苛法久矣，诽谤者族，偶语者弃巿。吾与诸侯约，先入关者王之，吾当王关中。与父老约，法三章耳：杀人者死，伤人及盗抵罪。馀悉除去秦法。诸吏人皆案堵如故。凡吾所以来，为父老除害，非有所侵暴，无恐！且吾所以还军霸上，待诸侯至而定约束耳。”乃使人与秦吏行县乡邑，告谕之。秦人大喜，争持牛羊酒食献飨军士。沛公又让不受，曰：“仓粟多，非乏，不欲费人。”人又益喜，唯恐沛公不为秦王。

    　* 汉元年十月：公元前206年的第一个月。秦朝历法以十月为岁首(第一个月)，汉武帝太初改历以前沿用不变。
    　* 霸上：也作“灞上”，即灞水西面的白鹿原，在今陕西西安东。
    　* 子婴：人名，赵高杀死二世皇帝后，立子婴为秦王。
    　* 素车白马：白车白马。古代丧车。
    　* 系颈以组：用丝带系在脖子上。表示服罪请降。
    　* 玺：皇帝的印。
    　* 符：君主命将调兵的凭证，以竹木或金玉为之，上书文字，剖而为二，用时验核以取信。
    　* 节：竹节状物，上加旄饰，君主派遣使者的信物。
    　* 轵zhǐ道：亭名，在今陕西西安东北。
    　* 属吏：交给主管官吏。属：托付。
    　* 止宫休舍：留在宫中休息住宿。
    　* 诽谤者族：议论国家政事的要灭族。
    　* 偶语：聚在一起交谈。偶：对。弃市：处死刑。古代在闹市执行死刑，陈尸街头示众，称为弃市。
    　* 抵罪：根据情节轻重判处相应的罪罚。抵：当，相当。
    　* 案堵如故：言一切如旧，不加变更。
    　* 行：巡行。

或说沛公曰：“秦富十倍天下，地形彊。今闻章邯降项羽，项羽乃号为雍王，王关中。今则来，沛公恐不得有此。可急使兵守函谷关，无内诸侯军，稍徵关中兵以自益，距之。”沛公然其计，从之。

    　* 或：有人。据《楚汉春秋》，其人为解先生。
    　* 则：即。
    　* 函谷关：从东面出入关中的要塞，在今河南灵宝东北。
    　* 内：同“纳”。

十一月中，项羽果率诸侯兵西，欲入关，关门闭。闻沛公已定关中，大怒，使黥布等攻破函谷关。

十二月中，遂至戏。沛公左司马曹无伤闻项王怒，欲攻沛公，使人言项羽曰：“沛公欲王关中，令子婴为相，珍宝尽有之。”欲以求封。亚父劝项羽击沛公。方飨士，旦日合战。是时项羽兵四十万，号百万。沛公兵十万，号二十万，力不敌。会项伯欲活张良，夜往见良，因以文谕项羽，项羽乃止。沛公从百馀骑，驱之鸿门，见谢项羽。项羽曰：“此沛公左司马曹无伤言之。不然，籍何以生此！”沛公以樊哙、张良故，得解归。归，立诛曹无伤。

    　* 亚父：项羽对范增的尊称。
    　* 旦日合战：明日交战。
    　* 会：正巧。
    　* 项伯：项羽的叔父，名缠，字伯。
    　* 从：带领随从。
    　* 鸿门：在今陕西临潼东，当地叫做“项王营”。
    　* 籍：项羽自称其名。羽是他的字。
    　* 解归：脱身回营。刘邦鸿门脱险，有赖于樊哙闯宴护持和张良的筹画斡旋。事详《项羽本纪》。

项羽遂西，屠烧咸阳秦宫室，所过无不残破。秦人大失望，然恐，不敢不服耳。

项羽使人还报怀王。怀王曰：“如约。”项羽怨怀王不肯令与沛公俱西入关，而北救赵，後天下约。乃曰：“怀王者，吾家项梁所立耳，非有功伐，何以得主约！本定天下，诸将及籍也。”乃详尊怀王为义帝，实不用其命。

    　* 如约：怀王与诸将约定：“先入定关中者王之”。
    　* 后天下约：指后于刘邦人关。
    　* 功伐：功劳。
    　* 用：遵从。

正月，项羽自立为西楚霸王，王梁、楚地九郡，都彭城。负约，更立沛公为汉王，王巴、蜀、汉中，都南郑。三分关中，立秦三将：章邯为雍王，都废丘；司马欣为塞王，都栎阳；董翳为翟王，都高奴。楚将瑕丘申阳为河南王，都洛阳。赵将司马卬为殷王，都朝歌。赵王歇徙王代。赵相张耳为常山王，都襄国。当阳君黥布为九江王，都六。怀王柱国共敖为临江王，都江陵。番君吴芮为衡山王，都邾。燕将臧荼为燕王，都蓟。故燕王韩广徙王辽东。广不听，臧荼攻杀之无终。封成安君陈馀河间三县，居南皮。封梅鋗十万户。

    　* 西楚霸王：项羽以彭城为都，又为诸侯盟主，故称西楚霸王。旧称江陵(在今湖北江陵)一带为南楚，吴县(在今江苏苏州)一带为东楚，彭城(在今江苏徐州)一带为西楚。霸王：类似于春秋时代的霸主。
    　* 梁、楚地九郡：具体地域无法确知。大致包括今江苏、安徽的大部、浙江北部和河南东部、山东南部地区。这些地方战国时有的属魏，有的属楚。
    　* 巴：秦郡名，郡治在今四川重庆东北。
    　* 蜀：秦郡名，郡治在今四川成都。
    　* 汉中：秦郡名。
    　* 南郑：汉中郡治，在今陕西南郑。
    　* 废丘：秦县名，县治在今陕西兴平东南。
    　* 栎yuè阳：秦县名，县治在今陕西临潼北。
    　* 高奴：秦县名，县治在今陕西延安东北。
    　* 洛阳：秦县名，县治在今河南洛阳东北。
    　* 朝歌：殷代故都，在今河南淇县。
    　* 代：战国时国名，在今河北蔚县一带。
    　* 襄国：即秦信都县，县治在今河北邢台西南。
    　* 六：秦县名，县治在今安徽云安北。
    　* 柱国：楚官名。
    　* 江陵：秦县名，在今湖北江陵。
    　* 邾zhū：古邑名，故城在今湖北黄冈西北。
    　* 蓟jì：秦县名，县治在今北京西南。
    　* 辽东：秦郡名，郡治在今辽宁辽阳北。
    　* 无终：秦县名，县治在今河北蓟县。
    　* 河间：汉郡名，郡治在今河北献县东南。
    　* 南皮：秦县名，县治在今河北南皮。

四月，兵罢戏下，诸侯各就国。汉王之国，项王使卒三万人从，楚与诸侯之慕从者数万人，从杜南入蚀中。去辄烧绝栈道，以备诸侯盗兵袭之，亦示项羽无东意。至南郑，诸将及士卒多道亡归，士卒皆歌思东归。韩信说汉王曰：“项羽王诸将之有功者，而王独居南郑，是迁也。军吏士卒皆山东之人也，日夜跂而望归，及其锋而用之，可以有大功。天下已定，人皆自宁，不可复用。不如决策东乡，争权天下。”

    　* 戏下：通“麾下”。麾：大将之旗。
    　* 杜：秦县名，县治在今陕西西安西南。蚀：谷道名，当即子午谷。
    　* 栈道：山间险绝之处架木而成的通道。
    　* 迁：流放。
    　* 山东：泛指六国。
    　* 跂qí：踮起脚尖。
    　* 锋：锐。指锐气。
    　* 自宁：指厌战。

项羽出关，使人徙义帝。曰：“古之帝者地方千里，必居上游。”乃使使徙义帝长沙郴县，趣义帝行，群臣稍倍叛之，乃阴令衡山王、临江王击之，杀义帝江南。项羽怨田荣，立齐将田都为齐王。田荣怒，因自立为齐王，杀田都而反楚；予彭越将军印，令反梁地。楚令萧公角击彭越，彭越大破之。陈馀怨项羽之弗王己也，令夏说说田荣，请兵击张耳。齐予陈馀兵，击破常山王张耳，张耳亡归汉。迎赵王歇於代，复立为赵王。赵王因立陈馀为代王。项羽大怒，北击齐。

    　* 长沙：秦郡名，郡治在今湖南长沙南。
    　* 郴chēn县：秦县名，县治在今湖南郴县。
    　* 趣：催促。
    　* 稍：渐渐。
    　* 倍叛：背叛。
    　* 杀义帝江南：据《黥布列传》，义帝为九江王黥布遣将击杀于郴县。衡山王、临江王可能是接受了项羽的命令而没有执行。
    　* 项羽怨田荣：项梁救田荣出东阿后，田荣立田儋子田市为齐王，赶走齐王田假，田假逃归项梁。后来项梁要求田荣出兵共击章邯，田荣提出以杀田假为交换条件。项梁不忍心杀田假，田荣拒绝出兵助楚，项羽因此恨田荣。
    　* 田都：田假的将领。
    　* 杀田都：田都被田荣击败后逃归项羽，未被杀死。此系误记。
    　* 彭越：后来助汉灭楚的主要将领之一，当时拥众万余，无所归属。
    　* 萧公角：名角，曾任萧县县令，姓氏不详。

八月，汉王用韩信之计，从故道还，袭雍王章邯。邯迎击汉陈仓，雍兵败，还走；止战好畤，又复败，走废丘。汉王遂定雍地。东至咸阳，引兵围雍王废丘，而遣诸将略定陇西、北地、上郡。令将军薛欧、王吸出武关，因王陵兵南阳，以迎太公、吕后於沛。楚闻之，发兵距之阳夏，不得前。令故吴令郑昌为韩王，距汉兵。

    　* 故道：秦县名，县治在今陕西凤县西北。
    　* 陈仓：秦县名，县治在今陕西宝鸡东。
    　* 好畤zhì：秦县名，县治在今陕西乾县东。
    　* 陇西：秦郡名，郡治在今甘肃临洮南。
    　* 北地：秦郡名，郡治在今甘肃庆阳西南。
    　* 上郡：秦郡名，郡治在今陕西榆林东南。
    　* 阳夏：秦县名，县治在今河南太康。

二年，汉王东略地，塞王欣、翟王翳、河南王申阳皆降。韩王昌不听，使韩信击破之。於是置陇西、北地、上郡、渭南、河上、中地郡；关外置河南郡。更立韩太尉信为韩王。诸将以万人若以一郡降者，封万户。缮治河上塞。诸故秦苑囿园池，皆令人得田之，正月，虏雍王弟章平。大赦罪人。

    　* 二年：汉高祖二年，公元前205年。
    　* 渭南：汉郡名，即后来京兆尹，郡治在今陕西西安西北。
    　* 河上：汉郡名，即后来左冯翊，郡治也在今陕西西安西北。
    　* 中地郡：汉郡名，即后来右扶风，郡治亦在今陕西西安西北。
    　* 河南郡：汉郡名，郡治在今河南洛阳东北。
    　* 韩太尉信：原韩国旧贵族，封韩王后称韩王信，与淮阴侯韩信非一人。
    　* 若：或。
    　* 缮治：整修。
    　* 河上塞：指河套一带防御匈奴的要塞。

汉王之出关至陕，抚关外父老，还，张耳来见，汉王厚遇之。

    　* 陕：秦县名，县治在今河南三门峡市西北。
    　* 张耳来见：张耳被陈馀击败，穷途而来归汉王。

二月，令除秦社稷，更立汉社稷。

    　* 社稷：帝王祭祀土神和谷神的场所。是国家的象征。
    　* 社：土神。
    　* 稷：谷神。

三月，汉王从临晋渡，魏王豹将兵从。下河内，虏殷王，置河内郡。南渡平阴津，至雒阳。新城三老董公遮说汉王以义帝死故。汉王闻之，袒而大哭。遂为义帝发丧，临三日。发使者告诸侯曰：“天下共立义帝，北面事之。今项羽放杀义帝於江南，大逆无道。寡人亲为发丧，诸侯皆缟素。悉发关内兵，收三河士，南浮江汉以下，原从诸侯王击楚之杀义帝者。”

    　* 临晋：关名，也叫蒲津关，在陕西大荔东黄河西岸，是黄河重要渡口。
    　* 魏王豹：魏国旧贵族的后裔。
    　* 河内：旧称河南黄河以北地区为河内。
    　* 河内郡：汉郡名，郡治在今河南武陟西南。
    　* 平阴津：渡口名，在今河南孟津东北。
    　* 新城：乡邑名，在今河南伊川西南。后设县。
    　* 三老：乡官名，掌教化。
    　* 遮：拦路。
    　* 袒tǎn：左袒，解上衣露左臂。古代射礼及丧礼皆左袒。
    　* 临：哭吊。
    　* 北面事之：指称臣。古代以坐北朝南为尊位，天子诸侯南面而坐，群臣北面而朝。
    　* 缟素：丧服。
    　* 三河：指河东、河内、河南。

是时项王北击齐，田荣与战城阳。田荣败，走平原，平原民杀之。齐皆降楚。楚因焚烧其城郭，系虏其子女。齐人叛之。田荣弟横立荣子广为齐王，齐王反楚城阳。项羽虽闻汉东，既已连齐兵，欲遂破之而击汉。汉王以故得劫五诸侯兵，遂入彭城。项羽闻之，乃引兵去齐，从鲁出胡陵，至萧，与汉大战彭城灵壁东睢水上，大破汉军，多杀士卒，睢水为之不流。乃取汉王父母妻子於沛，置之军中以为质。当是时，诸侯见楚彊汉败，还皆去汉复为楚。塞王欣亡入楚。

    　* 平原：秦郡名，郡治在今山东平原西南。
    　* 连齐兵：指与齐兵接战。
    　* 五诸侯兵：泛指天下之兵。
    　* 鲁：秦县名，县治在今山东曲阜。
    　* 灵壁：古邑名，在今安徽宿县西北。
    　* 睢水：古代鸿沟水系的支流，从大梁东鸿沟分出，流经彭城入泗水。
    　* 质：人质。

吕后兄周吕侯为汉将兵，居下邑。汉王从之，稍收士卒，军砀。汉王乃西过梁地，至虞。使谒者随何之九江王布所，曰：“公能令布举兵叛楚，项羽必留击之。得留数月，吾取天下必矣。”随何往说九江王布，布果背楚。楚使龙且往击之。

    　* 周吕侯：吕泽的封号。当时尚未封侯。
    　* 虞：秦县名，县治在今河南虞城北。
    　* 谒者：官名，是掌管传达的近侍人员。
    　* 龙且：项羽部下骁将。

汉王之败彭城而西，行使人求家室，家室亦亡，不相得。败後乃独得孝惠，六月，立为太子，大赦罪人。令太子守栎阳，诸侯子在关中者皆集栎阳为卫。引水灌废丘，废丘降，章邯自杀。更名废丘为槐里。於是令祠官祀天地四方上帝山川，以时祀之。兴关内卒乘塞。

    　* 祠cí官：掌管祭祀的官。
    　* 乘塞：守塞。

是时九江王布与龙且战，不胜，与随何间行归汉。汉王稍收士卒，与诸将及关中卒益出，是以兵大振荥阳，破楚京、索间。

    　* 间行：微行，隐秘而行。
    　* 京：秦县名，县治在今河南荥xíng阳东南。
    　* 索：古城名，又名索亭，在今河南荥阳。

三年，魏王豹谒归视亲疾，至即绝河津，反为楚。汉王使郦生说豹，豹不听。汉王遣将军韩信击，大破之，虏豹。遂定魏地，置三郡，曰河东、太原、上党。汉王乃令张耳与韩信遂东下井陉击赵，斩陈馀、赵王歇。其明年，立张耳为赵王。

    　* 三年：公元前204年。
    　* 绝河津：指封锁蒲津关黄河渡口。
    　* 河东：汉郡名，郡治在今山西夏县西北。
    　* 太原：汉郡名，郡治在今山西太原西南。
    　* 上党：汉郡名，郡治在今山西长子西南。
    　* 井陉xíng：关塞名，在今河北井陉北井陉山上。

汉王军荥阳南，筑甬道属之河，以取敖仓。与项羽相距岁馀。项羽数侵夺汉甬道，汉军乏食，遂围汉王。汉王请和，割荥阳以西者为汉。项王不听。汉王患之，乃用陈平之计，予陈平金四万斤，以间疏楚君臣。於是项羽乃疑亚父。亚父是时劝项羽遂下荥阳，及其见疑，乃怒，辞老，原赐骸骨归卒伍，未至彭城而死。

    　* 甬道：两侧筑墙为屏障的通道。
    　* 属之河：一直延伸到黄河边。属：连接。
    　* 敖仓：秦所作大粮仓，在荥阳西北敖山上。
    　* 陈平：刘邦的谋臣。
    　* 间疏：离间。
    　* 赐骸骨：指准许辞官引退。
    　* 卒伍：指家乡。古代五家为伍，三百家为卒。

汉军绝食，乃夜出女子东门二千馀人，被甲，楚因四面击之。将军纪信乃乘王驾，诈为汉王，诳楚，楚皆呼万岁，之城东观，以故汉王得与数十骑出西门遁。令御史大夫周苛、魏豹、枞公守荥阳。诸将卒不能从者，尽在城中。周苛、枞公相谓曰：“反国之王，难与守城。”因杀魏豹。

    　* 诳：欺骗。
    　* 御史大夫：官名，位次于丞相，掌监察百官。
    　* 枞zōng公：姓枞，史失其名。
    　* 反国之王：指魏豹。

汉王之出荥阳入关，收兵欲复东。袁生说汉王曰：“汉与楚相距荥阳数岁，汉常困。原君王出武关，项羽必引兵南走，王深壁，令荥阳成皋间且得休。使韩信等辑河北赵地，连燕齐，君王乃复走荥阳，未晚也。如此，则楚所备者多，力分，汉得休，复与之战，破楚必矣。”汉王从其计，出军宛叶间，与黥布行收兵。

    　* 深壁：深沟高垒的意思。
    　* 成皋：古邑名，在今河南荥阳西北。
    　* 辑：指平定。
    　* 宛：秦县名，县治在今河南南阳。
    　* 叶：秦县名，县治在今河南叶县西南。
    　* 行收兵：边行军，边招兵。

项羽闻汉王在宛，果引兵南。汉王坚壁不与战。是时彭越渡睢水，与项声、薛公战下邳，彭越大破楚军。项羽乃引兵东击彭越。汉王亦引兵北军成皋。项羽已破走彭越，闻汉王复军成皋，乃复引兵西，拔荥阳，诛周苛、枞公，而虏韩王信，遂围成皋。

    　* 渡睢suī水：谓渡睢南下。
    　* 下邳pī：秦县名，县治在今江苏睢宁西北。
    　* 跳：轻装简从急奔。

汉王跳，独与滕公共车出成皋玉门，北渡河，驰宿脩武。自称使者，晨驰入张耳、韩信壁，而夺之军。乃使张耳北益收兵赵地，使韩信东击齐。汉王得韩信军，则复振。引兵临河，南飨军小脩武南，欲复战。郎中郑忠乃说止汉王，使高垒深堑，勿与战。汉王听其计，使卢绾、刘贾将卒二万人，骑数百，渡白马津，入楚地，与彭越复击破楚军燕郭西，遂复下梁地十馀城。

    　* 滕公：夏侯婴，曾为滕县令。他是刘邦的太仆，专为刘邦赶车。玉门：成皋北门名玉门。
    　* 修武：秦县名，县治在今河南获嘉。
    　* 小修武：在修武城东。
    　* 卢绾wǎn：刘邦的好友，后封燕王。
    　* 刘贾：刘邦的堂兄，后封荆王。
    　* 白马津：黄河渡口名，在今河南滑县东北的旧黄河南岸。
    　* 燕：秦县名，县治在今河南延津东北。

淮阴已受命东，未渡平原。汉王使郦生往说齐王田广，广叛楚，与汉和，共击项羽。韩信用蒯通计，遂袭破齐。齐王烹郦生，东走高密。项羽闻韩信已举河北兵破齐、赵，且欲击楚，则使龙且、周兰往击之。韩信与战，骑将灌婴击，大破楚军，杀龙且。齐王广饹彭越。当此时，彭越将兵居梁地，往来苦楚兵，绝其粮食。

    　* 淮阴：指淮阴侯韩信。
    　* 蒯kuǎi通：即蒯彻，有名的辩士。
    　* 高密：秦县名，县治在今山东高密西南。
    　* 饹gē：常用作“饹瘩”。又有逃亡之意。
    　* 苦：困扰。

四年，项羽乃谓海春侯大司马曹咎曰：“谨守成皋。若汉挑战，慎勿与战，无令得东而已。我十五日必定梁地，复从将军。”乃行击陈留、外黄、睢阳，下之。汉果数挑楚军，楚军不出，使人辱之五六日，大司马怒，度兵汜水。士卒半渡，汉击之，大破楚军，尽得楚国金玉货赂。大司马咎、长史欣皆自刭汜水上。项羽至睢阳，闻海春侯破，乃引兵还。汉军方围锺离眛於荥阳东，项羽至，尽走险阻。

    　* 四年：公元前203年。
    　* 睢阳：秦县名，县治在今河南商丘南。
    　* 汜sì水：水名，源于河南巩县东南，向北流经荥阳入黄河。
    　* 长史欣：即司马欣。长史：大将军、丞相等的下属官吏，为诸史之长。
    　* 钟离眜mò：项羽部下骁将。

韩信已破齐，使人言曰：“齐边楚，权轻，不为假王，恐不能安齐。”汉王欲攻之。留侯曰：“不如因而立之，使自为守。”乃遣张良操印绶立韩信为齐王。

    　* 边楚：与楚相接。
    　* 假王：代理王。

项羽闻龙且军破，则恐，使盱台人武涉往说韩信。韩信不听。

    　* 武涉往说韩信：武涉谓刘邦不可信赖，劝韩信与楚连和。三分天下，鼎足而立。

楚汉久相持未决，丁壮苦军旅，老弱罢转饟。汉王项羽相与临广武之间而语。项羽欲与汉王独身挑战。汉王数项羽曰：“始与项羽俱受命怀王，曰先入定关中者王之，项羽负约，王我於蜀汉，罪一。秦项羽矫杀卿子冠军而自尊，罪二。项羽已救赵，当还报，而擅劫诸侯兵入关，罪三。怀王约入秦无暴掠，项羽烧秦宫室，掘始皇帝冢，私收其财物，罪四。又彊杀秦降王子婴，罪五。诈阬秦子弟新安二十万，王其将，罪六。项羽皆王诸将善地，而徙逐故主，令臣下争叛逆，罪七。项羽出逐义帝彭城，自都之，夺韩王地，并王梁楚，多自予，罪八。项羽使人阴弑义帝江南，罪九。夫为人臣而弑其主，杀已降，为政不平，主约不信，天下所不容，大逆无道，罪十也。吾以义兵从诸侯诛残贼，使刑馀罪人击杀项羽，何苦乃与公挑战！”项羽大怒，伏弩射中汉王。汉王伤匈，乃扪足曰：“虏中吾指！”汉王病创卧，张良彊请汉王起行劳军，以安士卒，毋令楚乘胜於汉。汉王出行军，病甚，因驰入成皋。

    　* 丁壮：壮年男子。
    　* 罢转饷：疲于运送粮饷。罢：通“疲”。
    　* 广武之间：即广武涧，分隔广武为东西两城，在今河南荥阳东北。
    　* 数：数落，责备。
    　* 卿子冠军：即宋义。
    　* 始皇帝冢：秦始皇陵墓在今陕西临潼骊山北麓。
    　* 新安：古邑名，在今河南渑池东。
    　* 夺韩王地：项羽封韩成为韩王，不让他就国，不久便废为侯，并将他杀死。
    　* 残贼：指不仁不义、残暴无道之人。
    　* 刑馀罪人：犯罪受过肉刑的人。
    　* 弩：用机械发射的弓。
    　* 扪mén：抚摸。
    　* 虏：对敌人的蔑称。
    　* 指：脚趾。

病愈，西入关，至栎阳，存问父老，置酒，枭故塞王欣头栎阳市。留四日，复如军，军广武。关中兵益出。

    　* 存问：慰问。
    　* 枭：杀人而悬其头于木。此指割头示众。

当此时，彭越将兵居梁地，往来苦楚兵，绝其粮食。田横往从之。项羽数击彭越等，齐王信又进击楚。项羽恐，乃与汉王约，中分天下，割鸿沟而西者为汉，鸿沟而东者为楚。项王归汉王父母妻子，军中皆呼万岁，乃归而别去。

    　* 当此时……田横往从之：《汉书》叙此作“彭越、田横居梁地，往来苦楚兵，绝其粮食”，较《史记》为妥贴。此处“田横往从之”当系抄录前文未加改写的失误。有人认为这几句是衍文，不可从。
    　* 鸿沟： 战国时魏国所开的一条引黄入淮的运河，北起荥阳，经中牟、开封，南流至淮阳东南入淮水支流颍水。

项羽解而东归。汉王欲引而西归，用留侯、陈平计，乃进兵追项羽，至阳夏南止军，与齐王信、建成侯彭越期会而击楚军。至固陵，不会。楚击汉军，大破之。汉王复入壁，深堑而守之。用张良计，於是韩信、彭越皆往。及刘贾入楚地，围寿春，汉王败固陵，乃使使者召大司马周殷举九江兵而迎武王，行屠城父，随刘贾、齐梁诸侯皆大会垓下。立武王布为淮南王。

    　* 期会：约期会师。
    　* 固陵：秦县名，县治在今河南太康南。
    　* 用张良计：张良请刘邦给韩信、彭越划定封地，事载《项羽本纪》。
    　* 寿春：秦县名，县治在今安徽寿县。
    　* 周殷：楚将，当时已接受刘邦招降。
    　* 武王：指英布（鯨布），他原是九江王。
    　* 城父：秦县名，县治在今安徽毫县东南。
    　* 垓下：古邑名，在今安徽灵壁东南。

五年，高祖与诸侯兵共击楚军，与项羽决胜垓下。淮阴侯将三十万自当之，孔将军居左，费将军居右，皇帝在後，绛侯、柴将军在皇帝後。项羽之卒可十万。淮阴先合，不利，卻。孔将军、费将军纵，楚兵不利，淮阴侯复乘之，大败垓下。项羽卒闻汉军之楚歌，以为汉尽得楚地，项羽乃败而走，是以兵大败。使骑将灌婴追杀项羽东城，斩首八万，遂略定楚地。鲁为楚坚守不下。汉王引诸侯兵北，示鲁父老项羽头，鲁乃降。遂以鲁公号葬项羽穀城。还至定陶，驰入齐王壁，夺其军。

    　* 五年：公元前202年。
    　* 孔将军：孔熙，后封蓼侯。
    　* 费将军：陈贺，后封费侯。
    　* 绛侯：周勃。
    　* 柴将军：柴武，后封棘蒲侯。
    　* 纵：出兵攻击。
    　* 东城：秦县名，县治在今安徽定县东南。
    　* 斩首八万：此指整个战役而言。
    　* 谷城：古邑名，在今山东平阴西南。
    　* 齐王：韩信。

正月，诸侯及将相相与共请尊汉王为皇帝。汉王曰：“吾闻帝贤者有也，空言虚语，非所守也，吾不敢当帝位。”群臣皆曰：“大王起微细，诛暴逆，平定四海，有功者辄裂地而封为王侯。大王不尊号，皆疑不信。臣等以死守之。”汉王三让，不得已，曰：“诸君必以为便，便国家。”甲午，乃即皇帝位氾水之阳。

    　* 相与：共同。
    　* 帝贤者有也：言贤德之人才能有帝号。
    　* 空言虚语，非所守也：徒有虚名而无其实，不足以守帝位。
    　* 皆疑不信：大家都对所受封号感到不踏实。
    　* 以死守之：不惜一死，坚持立帝之议。
    　* 便国家：对国家有利。
    　* 甲午：二月三日。
    　* 氾fàn水之阳：氾水的北岸。氾水：古水名，故道在今山东曹县北，东北流经定陶注入古菏泽。久湮。

皇帝曰义帝无後。齐王韩信习楚风俗，徙为楚王，都下邳。立建成侯彭越为梁王，都定陶。故韩王信为韩王，都阳翟。徙衡山王吴芮为长沙王，都临湘。番君之将梅鋗有功，从入武关，故德番君。淮南王布、燕王臧荼、赵王敖皆如故。

    　* 阳翟zhái：秦县名，县治在今河南禹县。
    　* 临湘：秦县名，县治在今湖南长沙。
    　* 德：感激。
    　* 赵王敖：张敖，赵王张耳之子，其时张耳已死，张敖嗣立。

天下大定。高祖都雒阳，诸侯皆臣属。故临江王驩为项羽叛汉，令卢绾、刘贾围之，不下。数月而降，杀之雒阳。

    　* 临江王驩huān：共驩，临江王共敖之子。

五月，兵皆罢归家。诸侯子在关中者复之十二岁，其归者复之六岁，食之一岁。

    　* 诸侯子在关中者：指诸侯子中与太子一起留守关中的人。
    　* 复：免除徭役。
    　* 食之一岁：供给一年的粮食。

高祖置酒雒阳南宫。高祖曰：“列侯诸将无敢隐朕，皆言其情。吾所以有天下者何？项氏之所以失天下者何？”高起、王陵对曰：“陛下慢而侮人，项羽仁而爱人。然陛下使人攻城略地，所降下者因以予之，与天下同利也。项羽妒贤嫉能，有功者害之，贤者疑之，战胜而不予人功，得地而不予人利，此所以失天下也。”高祖曰：“公知其一，未知其二。夫运筹策帷帐之中，决胜於千里之外，吾不如子房。镇国家，抚百姓，给餽饟，不绝粮道，吾不如萧何。连百万之军，战必胜，攻必取，吾不如韩信。此三者，皆人杰也，吾能用之，此吾所以取天下也。项羽有一范增而不能用，此其所以为我擒也。”

    　* 隐：隐瞒。
    　* 高起：事迹不详。
    　* 王陵：沛人，汉初封安国侯，位至右丞相。
    　* 害：忌妒。
    　* 公：指高起、王陵。公用作复数，《史记》、《汉书》多有其例。
    　* 运筹策：运筹谋画。
    　* 帷帐：幕府，军帐。
    　* 餽饟：馈饷，粮饷。

高祖欲长都雒阳，齐人刘敬说，乃留侯劝上入都关中，高祖是日驾，入都关中。六月，大赦天下。

    　* 刘敬：本姓娄，赐姓刘。详《刘敬叔孙通列传》。

十月，燕王臧荼反，攻下代地。高祖自将击之，得燕王臧荼。即立太尉卢绾为燕王。使丞相哙将兵攻代。

    　* 十月：当从《汉书》作“七月”。
    　* 臧荼：
    　* 自将：亲自率军。 [3]丞相哙：指樊哙。丞相是虚衔。

其秋，利几反，高祖自将兵击之，利几走。利几者，项氏之将。项氏败，利几为陈公，不随项羽，亡降高祖，高祖侯之颍川。高祖至雒阳，举通侯籍召之，而利几恐，故反。

    　* 颍川：秦郡名，郡治在今河南禹县。
    　* 举通侯籍召之：尽召在册通侯使之来会。通侯：爵位名。是秦汉二十等爵中最尊贵的一级。原称彻侯，后避汉武帝讳改称通侯。

六年，高祖五日一朝太公，如家人父子礼。太公家令说太公曰：“天无二日，土无二王。今高祖虽子，人主也；太公虽父，人臣也。柰何令人主拜人臣！如此，则威重不行。”後高祖朝，太公拥篲，迎门卻行。高祖大惊，下扶太公。太公曰：“帝，人主也，柰何以我乱天下法！”於是高祖乃尊太公为太上皇。心善家令言，赐金五百斤。

    　* 六年：公元前201年。
    　* 朝：指问候。古人凡访人都称朝，后来用作君臣会见的专称。
    　* 太公家令：主管太公家事的官员。
    　* 拥篲huì：抱着扫帚zhǒu。表示对来人的尊敬。
    　* 却行：退行引导。也是表示恭敬的动作。

十二月，人有上变事告楚王信谋反，上问左右，左右争欲击之。用陈平计，乃伪游云梦，会诸侯於陈，楚王信迎，即因执之。是日，大赦天下。田肯贺，因说高祖曰：“陛下得韩信，又治秦中。秦，形胜之国，带河山之险，县隔千里，持戟百万，秦得百二焉。地埶便利，其以下兵於诸侯，譬犹居高屋之上建瓴水也。夫齐，东有琅邪、即墨之饶，南有泰山之固，西有浊河之限，北有勃海之利。地方二千里，持戟百万，县隔千里之外，齐得十二焉。故此东西秦也。非亲子弟，莫可使王齐矣。”高祖曰：“善。”赐黄金五百斤。

    　* 上变事：向朝廷密告谋反作乱的事件。
    　* 伪游云梦：假装出游云梦泽。云梦：古薮泽名，汉时指华容南面的泽地，在今湖北监利南。
    　* 治秦中：指建都关中。
    　* 形胜：地势优越便利。
    　* 带：围绕。
    　* 县隔：相距。
    　* 百二：百倍。古人谓倍为二。这句是说，秦凭借山河之险，其势自增百倍。
    　* 高屋之上建瓴líng水：比喻像水从高势向低处流那样容易顺当。瓴：装于簷角之器，形如竹筒，一头大，一头小，作行水之用。
    　* 琅邪：秦县名，县治在今山东胶南琅邪台西北。
    　* 即墨：秦县名，县治在今山东平度东南。
    　* 浊河：指黄河。
    　* 限：险阻。
    　* 勃海之利：指鱼盐资源。勃海：即渤海。
    　* 十二：十倍。这句是说，齐据地形之利，其势自增十倍。
    　* 东西秦：指齐秦东西对峙，齐可与秦相抗衡。

後十馀日，封韩信为淮阴侯，分其地为二国。高祖曰将军刘贾数有功，以为荆王，王淮东。弟交为楚王，王淮西。子肥为齐王，王七十馀城，民能齐言者皆属齐。乃论功，与诸列侯剖符行封。徙韩王信太原。

    　* 淮东：主要指安徽淮河以东、以南的地区，包括江苏、浙江的一部分。
    　* 淮西：主要指安徽、江苏淮河以西、以北的地区，包括山东、河南的一部分。
    　* 剖符：分封王侯时把符分为两半作为信物，皇帝与被封的人各执一半。
    　* 太原：汉郡名，郡治在今山西太原西南。

七年，匈奴攻韩王信马邑，信因与谋反太原。白土曼丘臣、王黄立故赵将赵利为王以反，高祖自往击之。会天寒，士卒堕指者什二三，遂至平城。匈奴围我平城，七日而後罢去。令樊哙止定代地。立兄刘仲为代王。

    　* 七年：公元前200年。
    　* 马邑：秦县名，县治在今山西朔县。
    　* 白土：秦县名，县治在今陕西神木。
    　* 什二三：十分之二三。
    　* 平城：秦县名，县治在今山西大同东北。
    　* 止定代地：留下来平定代地。

二月，高祖自平城过赵、雒阳，至长安。长乐宫成，丞相已下徙治长安。

    　* 长安：汉县名，县治在今陕西西安西北。
    　* 长乐宫：汉宫名，在当时长安城东南隅，今西安阁老门村是其旧址。

八年，高祖东击韩王信馀反寇於东垣。

    　* 东垣：秦县名，县治在今河北正定南。

萧丞相营作未央宫，立东阙、北阙、前殿、武库、太仓。高祖还，见宫阙壮甚，怒，谓萧何曰：“天下匈匈苦战数岁，成败未可知，是何治宫室过度也？”萧何曰：“天下方未定，故可因遂就宫室。且夫天子四海为家，非壮丽无以重威，且无令後世有以加也。”高祖乃说。

    　* 未央宫：汉宫名，在当时长安城西南隅，今西安马家寨村是其旧址。
    　* 立东阙、北阙：在未央宫东门、北门立阙。阙：宫门前的柱状建筑物，左右各一。
    　* 武库：储藏武器的仓库。
    　* 太仓：都城储粮的大仓。
    　* 匈匈：形容纷扰。
    　* 天下方未定：当天下未定之时。方：当，在。
    　* 因：借此机会。
    　* 无令后世有以加：不要让后世超过这个规模。

高祖之东垣，过柏人，赵相贯高等谋弑高祖，高祖心动，因不留。代王刘仲弃国亡，自归雒阳，废以为合阳侯。

    　* 柏人：秦县名，县治在今河北隆尧西。
    　* 赵相贯高等谋弑高祖：赵王张敖是刘邦的女婿，刘邦过赵，张敖执子婿礼甚恭，而刘邦傲慢无礼。贯高等谋杀刘邦，张敖不肯，贯高等因瞒着赵王准备行刺。
    　* 心动：心有感应。
    　* 刘仲弃国亡：刘仲为匈奴所攻，故弃国而逃。

九年，赵相贯高等事发觉，夷三族。废赵王敖为宣平侯。是岁，徙贵族楚昭、屈、景、怀、齐田氏关中。

    　* 夷三族：诛灭三族。三族指父族、母族、妻族。贯高谋杀刘邦事败露后自杀身亡，并未被灭族。
    　* 昭、屈、景、怀：此四姓都是楚国王族后裔。
    　* 田氏：齐国王室后裔。刘敬建议高祖徙楚、齐贵族于关中，是为了充实关中，并防止豪族作乱。

未央宫成。高祖大朝诸侯群臣，置酒未央前殿。高祖奉玉卮，起为太上皇寿，曰：“始大人常以臣无赖，不能治产业，不如仲力。今某之业所就孰与仲多？”殿上群臣皆呼万岁，大笑为乐。

    　* 玉卮zhī：玉制的酒器。
    　* 无赖：无所恃，指不能谋生自立。赖：恃。
    　* 力：勤劳。

十年十月，淮南王黥布、梁王彭越、燕王卢绾、荆王刘贾、楚王刘交、齐王刘肥、长沙王吴芮皆来朝长乐宫。春夏无事。

    　* 十年：公元前197年。

七月，太上皇崩栎阳宫。楚王、梁王皆来送葬。赦栎阳囚。更命郦邑曰新丰。

    　* 更名郦邑曰新丰：将郦邑改名为新丰。
    　* 郦邑：在今陕西临潼东北。
    　* 新丰：其邑仿丰邑建造，故称新丰。

八月，赵相国陈豨反代地。上曰：“豨尝为吾使，甚有信。代地吾所急也，故封豨为列侯，以相国守代，今乃与王黄等劫掠代地！代地吏民非有罪也。其赦代吏民。”九月，上自东往击之。至邯郸，上喜曰：“豨不南据邯郸而阻漳水，吾知其无能为也。”闻豨将皆故贾人也，上曰：“吾知所以与之。”乃多以金啗豨将，豨将多降者。

    　* 赵相国：当云代相国，当时赵相国是周昌。
    　* 急：看重。 [56]邯郸：汉初赵国都城，在今河北邯郸西南。
    　* 阻：凭恃。
    　* 漳水：即漳河。发源于山西，流经今河南、河北两省交界处，注入卫河。今已湮灭。
    　* 吾知所以与之：我知道对付他们的办法。
    　* 啗dàn：啖。

十一年，高祖在邯郸诛豨等未毕，豨将侯敞将万馀人游行，王黄军曲逆，张春渡河击聊城。汉使将军郭蒙与齐将击，大破之。太尉周勃道太原入，定代地。至马邑，马邑不下，即攻残之。

    　* 十一年：公元前196年。
    　* 游行：指流动作战。
    　* 曲逆：秦县名，县治在今河北完县东南。
    　* 聊城：秦县名，县治在今山东聊城西北。

豨将赵利守东垣，高祖攻之，不下。月馀，卒骂高祖，高祖怒。城降，令出骂者斩之，不骂者原之。於是乃分赵山北，立子恆以为代王，都晋阳。

    　* 卒：守卒。
    　* 原：宽赦。
    　* 山北：指常山(恒山)以北。常山在今河北曲阳西北。
    　* 恒：刘恒，即后来的孝文帝。
    　* 晋阳：古邑名，在今山西太原西南古城营。

春，淮阴侯韩信谋反关中，夷三族。

夏，梁王彭越谋反，废迁蜀；复欲反，遂夷三族。立子恢为梁王，子友为淮阳王。

    　* 梁王彭越谋反：刘邦击陈豨，征兵梁王，彭越称病，使将军率军往。刘邦遣使责备他，扈辄劝彭越谋反，彭越不听，为汉所执，并无谋反之事。
    　* 复欲反：这是吕后为杀彭越制造的借口，详见《魏豹彭越列传》。

秋七月，淮南王黥布反，东并荆王刘贾地，北渡淮，楚王交走入薛。高祖自往击之。立子长为淮南王。

十二年，十月，高祖已击布军会甀，布走，令别将追之。

    　* 十二年：公元前195年。
    　* 会甀zhuì：乡邑名，在今安徽宿县东南。

高祖还归，过沛，留。置酒沛宫，悉召故人父老子弟纵酒，发沛中兒得百二十人，教之歌。酒酣，高祖击筑，自为歌诗曰：“大风起兮云飞扬，威加海内兮归故乡，安得猛士兮守四方！”令兒皆和习之。高祖乃起舞，慷慨伤怀，泣数行下。谓沛父兄曰：“游子悲故乡。吾虽都关中，万岁後吾魂魄犹乐思沛。且朕自沛公以诛暴逆，遂有天下，其以沛为朕汤沐邑，复其民，世世无有所与。”沛父兄诸母故人日乐饮极驩，道旧故为笑乐。十馀日，高祖欲去，沛父兄固请留高祖。高祖曰：“吾人众多，父兄不能给。”乃去。沛中空县皆之邑西献。高祖复留止，张饮三日。沛父兄皆顿首曰：“沛幸得复，丰未复，唯陛下哀怜之。”高祖曰：“丰吾所生长，极不忘耳，吾特为其以雍齿故反我为魏。”沛父兄固请，乃并复丰，比沛。於是拜沛侯刘濞为吴王。

    　* 纵酒：放量饮酒。
    　* 筑：乐器名。形似筝，十三弦，演奏时用左手扼之，右手执竹尺击弦发音。
    　* 泣数行下：眼泪几行几行地流下。
    　* 游子：离家远游的人。悲：思念。
    　* 汤沐邑：皇帝、诸侯、皇后、公主的封邑，意思是这块地方的赋税供汤沐之用。
    　* 世世无有所与：世世代代不再缴纳赋税、服劳役。
    　* 空县：全县出动。献：呈献。
    　* 张饮：帐饮，搭起帐篷聚饮。
    　* 丰未复：秦时丰是沛县的一个乡邑，至汉设县，故复沛不包括丰。
    　* 特：只是。
    　* 比沛：与沛视同一例。
    　* 刘濞bì：刘邦的哥哥刘仲之子。

汉将别击布军洮水南北，皆大破之，追得斩布鄱阳。

    　* 洮táo水：当作“沘bǐ水”，今称淠pì水，发源于安徽大别山，流经霍山、六安入淮河。

樊哙别将兵定代，斩陈豨当城。

    　* 当城：古邑名，在今河北蔚县东。

十一月，高祖自布军至长安。

十二月，高祖曰：“秦始皇帝、楚隐王陈涉、魏安釐王、齐缗王、赵悼襄王皆绝无後，予守冢各十家，秦皇帝二十家，魏公子无忌五家。”赦代地吏民为陈豨、赵利所劫掠者，皆赦之。陈豨降将言豨反时，燕王卢绾使人之豨所，与阴谋。上使辟阳侯迎绾，绾称病。辟阳侯归，具言绾反有端矣。

    　* 楚隐王陈涉：即陈胜。隐是陈涉的谥号。
    　* 魏安釐lí王：魏圉，魏昭王之子，信陵君的异母兄，公元前276—前243年在位。
    　* 齐湣mǐn王：姓田名地，齐宣王子，公元前301—前284年在位。
    　* 赵悼襄王：赵偃，赵孝成王之子，公元前244—前236年在位。
    　* 魏公子无忌：号信陵君，以礼贤下士著称。
    　* 辟阳侯：审食其，吕后的宠臣，官至左丞相。
    　* 有端：显露征象。

二月，使樊哙、周勃将兵击燕王绾，赦燕吏民与反者。立皇子建为燕王。

高祖击布时，为流矢所中，行道病。病甚，吕后迎良医，医入见，高祖问医，医曰：“病可治。”於是高祖嫚骂之曰：“吾以布衣提三尺剑取天下，此非天命乎？命乃在天，虽扁鹊何益！”遂不使治病，赐金五十斤罢之。已而吕后问：“陛下百岁後，萧相国即死，令谁代之？”上曰：“曹参可。”问其次，上曰：“王陵可。然陵少戆，陈平可以助之。陈平智有馀，然难以独任。周勃重厚少文，然安刘氏者必勃也，可令为太尉。”吕后复问其次，上曰：“此後亦非而所知也。”

    　* 嫚骂：辱骂。嫚：轻侮。
    　* 扁鹊：战国时名医，姓秦，名越人，被人比为黄帝时的神医扁鹊。《史记》有传。
    　* 即死：如果死了。
    　* 戆zhuàng：刚直而固执。
    　* 重厚少文：稳重敦厚，不事文饰。
    　* 太尉：西汉最高军事长官。
    　* 而：你。

卢绾与数千骑居塞下候伺，幸上病愈自入谢。

    　* 候伺sì：指打探观望。
    　* 幸：希望。

四月甲辰，高祖崩长乐宫。四日不发丧。吕后与审食其谋曰：“诸将与帝为编户民，今北面为臣，此常怏怏，今乃事少主，非尽族是，天下不安。”人或闻之，语郦将军。郦将军往见审食其，曰：“吾闻帝已崩，四日不发丧，欲诛诸将。诚如此，天下危矣。陈平、灌婴将十万守荥阳，樊哙、周勃将二十万定燕、代，此闻帝崩，诸将皆诛，必连兵还乡以攻关中。大臣内叛，诸侯外反，亡可翘足而待也。”审食其入言之，乃以丁未发丧，大赦天下。

    　* 四月甲辰：四月二十五日。
    　* 编户民：普通百姓。
    　* 怏怏yàng：心里不满意。
    　* 非尽族是：若不把这些人全都族灭。
    　* 郦将军：郦商，郦食其的弟弟。
    　* 还乡： 调转方向。
    　* 翘足而待：形容迅速。
    　* 丁未：四月二十八日。

卢绾闻高祖崩，遂亡入匈奴。

丙寅，葬。己巳，立太子，至太上皇庙。群臣皆曰：“高祖起微细，拨乱世反之正，平定天下，为汉太祖，功最高。”上尊号为高皇帝。太子袭号为皇帝，孝惠帝也。令郡国诸侯各立高祖庙，以岁时祠。

    　* 丙寅：五月十七日。
    　* 己巳：五月二十日。
    　* 立太子：指立太子为皇帝。
    　* 拨乱世反之正：拨正乱世，使之恢复正常秩序。
    　* 以岁时祠：每年、每季都按时祭祀。时：四时，四季。

及孝惠五年，思高祖之悲乐沛，以沛宫为高祖原庙。高祖所教歌兒百二十人，皆令为吹乐，後有缺，辄补之。

    　* 孝惠五年：公元前190年。
    　* 悲乐沛：思念、眷恋沛地。悲：思。
    　* 原庙：正庙以外别立的庙。

高帝八男：长庶齐悼惠王肥；次孝惠，吕后子；次戚夫人子赵隐王如意；次代王恆，已立为孝文帝，薄太后子；次梁王恢，吕太后时徙为赵共王；次淮阳王友，吕太后时徙为赵幽王；次淮南厉王长；次燕王建。

    　* 庶：庶出，非正妻所生之子。
    　* 戚夫人：刘邦的宠姬，后为吕后所杀。
    　* 如意：刘邦的爱子，刘邦曾想立他为太子，后被吕后毒死。
    　* 赵共王：刘恢，先封梁王，后徙封赵，其妻为吕氏女，他不愿意受吕氏挟制，愤而自杀。
    　* 赵幽王：刘友，初封淮阳王，如意死后改封赵王，为其妻吕氏女所谗，被吕后幽禁饿死。
    　* 淮南厉王长：文帝时因犯罪流放蜀地，在途中绝食自杀。
    　* 燕王建：刘邦庶子，吕太后时病死。

太史公曰：夏之政忠。忠之敝，小人以野，故殷人承之以敬。敬之敝，小人以鬼，故周人承之以文。文之敝，小人以僿，故救僿莫若以忠。三王之道若循环，终而复始。周秦之间，可谓文敝矣。秦政不改，反酷刑法，岂不缪乎？故汉兴，承敝易变，使人不倦，得天统矣。朝以十月。车服黄屋左纛。葬长陵。

    　* 夏之政忠：夏朝的教化以质朴厚道为本。
    　* 敝：衰败。
    　* 野：少礼节。
    　* 敬：恭敬。
    　* 鬼：迷信鬼神。
    　* 文：指礼仪制度。这句是说周人讲究尊卑等级的差别。
    　* 僿sài：指琐碎。
    　* 三王之道若循环，终而复始：夏、商、周三代的统治之道更替为用，周而复始。
    　* 缪：通“谬”，乖错。
    　* 承敝易变：上承周、秦文敝之时，改变统治之道。主要指汉初废秦苛法，采取与民休息的政策。
    　* 得天统：指符合自然所规定的周而复始的治道。
    　* 朝：指诸侯入朝。
    　* 黄屋：以黄缯做盖的车子。
    　* 左纛dào：以毛羽为饰的旗帜，插在车衡的左方。黄屋、左纛都是天子仪仗。
    　* 长陵：刘邦的陵墓，在今陕西咸阳东北。

高祖初起，始自徒中。言从泗上，即号沛公。啸命豪杰，奋发材雄。彤云郁砀，素灵告丰。龙变星聚，蛇分径空。项氏主命，负约弃功。王我巴蜀，实愤于衷。三秦既北，五兵遂东。氾水即位，咸阳筑宫。威加四海，还歌大风。