---
---
---
title: 孝文本纪第十
---

孝文皇帝，高祖中子也。高祖十一年春，已破陈豨军，定代地，立为代王，都中都。太后薄氏子。即位十七年，高后八年七月，高后崩。九月，诸吕吕产等欲为乱，以危刘氏，大臣共诛之，谋召立代王，事在吕后语中。

    　* 中子：刘邦有八个儿子，刘恒为第四子，故称中子。
    　* 高祖十一年：公元前196年。
    　* 都中都：以中都为国都。中都：故城在今山西平遥西南。
    　* 高后八年：公元前180年。

丞相陈平、太尉周勃等使人迎代王。代王问左右郎中令张武等。张武等议曰：“汉大臣皆故高帝时大将，习兵，多谋诈，此其属意非止此也，特畏高帝、吕太后威耳。今已诛诸吕，新喋血京师，此以迎大王为名，实不可信。原大王称疾毋往，以观其变。”中尉宋昌进曰：“群臣之议皆非也。夫秦失其政，诸侯豪桀并起，人人自以为得之者以万数，然卒践天子之位者，刘氏也，天下绝望，一矣。高帝封王子弟，地犬牙相制，此所谓盘石之宗也，天下服其彊，二矣。汉兴，除秦苛政，约法令，施德惠，人人自安，难动摇，三矣。夫以吕太后之严，立诸吕为三王，擅权专制，然而太尉以一节入北军，一呼士皆左袒，为刘氏，叛诸吕，卒以灭之。此乃天授，非人力也。今大臣虽欲为变，百姓弗为使，其党宁能专一邪？方今内有硃虚、东牟之亲，外畏吴、楚、淮南、琅邪、齐、代之彊。方今高帝子独淮南王与大王，大王又长，贤圣仁孝，闻於天下，故大臣因天下之心而欲迎立大王，大王勿疑也。”代王报太后计之，犹与未定。卜之龟，卦兆得大横。占曰：“大横庚庚，余为天王，夏启以光。”代王曰：“寡人固已为王矣，又何王？”卜人曰：“所谓天王者乃天子。”於是代王乃遣太后弟薄昭往见绛侯，绛侯等具为昭言所以迎立王意。薄昭还报曰：“信矣，毋可疑者。”代王乃笑谓宋昌曰：“果如公言。”乃命宋昌参乘，张武等六人乘传诣长安。至高陵休止，而使宋昌先驰之长安观变。

    　* 左右：身边近臣。此指张武。
    　* 郎中令：九卿之一，职掌守卫皇宫。
    　* 习兵：熟习军事。
    　* 属意：真实意图。
    　* 喋血：踩着死人的血行走，指平定诸吕之乱。
    　* 中尉：掌宫卫的官。
    　* 宋昌：据《会稽典录》，是秦末楚军将领宋义之孙。
    　* 天下绝望：天下人对天子之位已断绝希望。
    　* 地犬牙相制：封地如犬牙相互交错，既能相助，又能相制。
    　* 磐pán石之宗：指汉朝江山坚如磐石，不可动摇。磐石：大石。
    　* 太尉：即周勃，其入北军诛诸吕事详《吕太后本纪》及《绛侯周勃世家》。
    　* 节：调遣军队用的凭证。
    　* 左袒：露出左边的臂膀。
    　* 朱虚、东牟：朱虚侯刘章、东牟侯刘兴居，皆齐王刘肥之子，诛诸吕的宗室重臣。
    　* 犹与：即犹豫。
    　* 大横：卜兆的名称。
    　* 庚：更换，指皇帝之位要有变化。
    　* 夏启：夏禹的儿子启。
    　* 光：光大。喻刘恒将像夏启一样践天子之位光大父业。
    　* 卜人：指太卜令。
    　* 参乘：陪乘。
    　* 乘传诣长安：乘坐驿车到长安。
    　* 高陵：秦县名，县治在今陕西高陵西南。

昌至渭桥，丞相以下皆迎。宋昌还报。代王驰至渭桥，群臣拜谒称臣。代王下车拜。太尉勃进曰：“原请间言。”宋昌曰：“所言公，公言之。所言私，王者不受私。”太尉乃跪上天子玺符。代王谢曰：“至代邸而议之。”遂驰入代邸。群臣从至。丞相陈平、太尉周勃、大将军陈武、御史大夫张苍、宗正刘郢、硃虚侯刘章、东牟侯刘兴居、典客刘揭皆再拜言曰：“子弘等皆非孝惠帝子，不当奉宗庙。臣谨请阴安侯列侯顷王后与琅邪王、宗室、大臣、列侯、吏二千石议曰：‘大王高帝长子，宜为高帝嗣。’原大王即天子位。”代王曰：“奉高帝宗庙，重事也。寡人不佞，不足以称宗庙。原请楚王计宜者，寡人不敢当。”群臣皆伏固请。代王西乡让者三，南乡让者再。丞相平等皆曰：“臣伏计之，大王奉高帝宗庙最宜称，虽天下诸侯万民以为宜。臣等为宗庙社稷计，不敢忽。原大王幸听臣等。臣谨奉天子玺符再拜上。”代王曰：“宗室将相王列侯以为莫宜寡人，寡人不敢辞。”遂即天子位。

    　* 渭桥：又叫中渭桥，在今陕西咸阳市东。
    　* 愿请间言：希望单独谈谈。
    　* 代邸：代国在京都的住地。
    　* 宗正：九卿之一，掌管皇族事务。
    　* 郢yǐng：
    　* 典客：九卿之一，掌管民族事务。
    　* 不当奉宗庙：指不能够即位作天子。
    　* 阴安侯：刘邦兄刘信之妻。
    　* 顷王后：刘邦次兄代顷王刘仲之妻。
    　* 琅邪王：刘邦堂兄刘泽。
    　* 重事：重大之事。
    　* 不佞：没有才德，代王谦辞。
    　* 楚王：刘邦弟刘交，当时在皇族地位最高。
    　* 代王西乡让者三，南乡让者再：代王向西推辞三次，又向南推让二次，表示谦让。
    　* 不敢忽：不敢随便对待。
    　* 莫宜寡人：没有比我再合适的。

群臣以礼次侍。乃使太仆婴与东牟侯兴居清宫，奉天子法驾，迎于代邸。皇帝即日夕入未央宫。乃夜拜宋昌为卫将军，镇抚南北军。以张武为郎中令，行殿中。还坐前殿。於是夜下诏书曰：“间者诸吕用事擅权，谋为大逆，欲以危刘氏宗庙，赖将相列侯宗室大臣诛之，皆伏其辜。朕初即位，其赦天下，赐民爵一级，女子百户牛酒，酺五日。”

    　* 群臣以礼次侍：大臣们按朝见皇帝的礼仪，依品秩高低，排班伺侯。
    　* 太仆：九卿之一，主管皇帝车马。
    　* 婴：即灌婴。清宫：指驱逐少帝。
    　* 法驾：汉仪，天子出行有大驾和法驾两种规格。大驾，公卿导引，大将军参乘，属车八十一乘；法驾，京兆尹、执金吾、长安令导引，侍中参乘，属车三十六乘。
    　* 即日夕：当天晚上。未央宫：皇帝住的地方。
    　* 皆伏其辜：都得到了应有的惩罚。
    　* 赐民爵一级：赏给平民当户男子爵一级。
    　* 女子百户牛酒：女子每一百户一头牛、十石酒。
    　* 酺pú五日：准许平民百姓欢宴五天。

孝文皇帝元年十月庚戌，徙立故琅邪王泽为燕王。

    　* 元年：公元前179年。庚戌：10月1日。

辛亥，皇帝即阼，谒高庙。右丞相平徙为左丞相，太尉勃为右丞相，大将军灌婴为太尉。诸吕所夺齐楚故地，皆复与之。

    　* 辛亥：10月2日。
    　* 皇帝即阼zuò：文帝登上台阶主持祭礼。阼：殿前台阶。
    　* 右丞相平：即陈平。
    　* 太尉勃：即周勃。

壬子，遣车骑将军薄昭迎皇太后于代。皇帝曰：“吕产自置为相国，吕禄为上将军，擅矫遣灌将军婴将兵击齐，欲代刘氏，婴留荥阳弗击，与诸侯合谋以诛吕氏。吕产欲为不善，丞相陈平与太尉周勃谋夺吕产等军。硃虚侯刘章首先捕吕产等。太尉身率襄平侯通持节承诏入北军。典客刘揭身夺赵王吕禄印。益封太尉勃万户，赐金五千斤。丞相陈平、灌将军婴邑各三千户，金二千斤。硃虚侯刘章、襄平侯通、东牟侯刘兴居邑各二千户，金千斤。封典客揭为阳信侯，赐金千斤。”

    　* 壬子：10月3日。
    　* 皇太后：文帝之母薄太后。
    　* 自置：自己任命自己。
    　* 擅矫遣：擅自用皇帝的名义发布派遣令。
    　* 襄平侯通：即纪通。

十二月，上曰：“法者，治之正也，所以禁暴而率善人也。今犯法已论，而使毋罪之父母妻子同产坐之，及为收帑，朕甚不取。其议之。”有司皆曰：“民不能自治，故为法以禁之。相坐坐收，所以累其心，使重犯法，所从来远矣。如故便。”上曰：“朕闻法正则民悫，罪当则民从。且夫牧民而导之善者，吏也。其既不能导，又以不正之法罪之，是反害於民为暴者也。何以禁之？朕未见其便，其孰计之。”有司皆曰：“陛下加大惠，德甚盛，非臣等所及也。请奉诏书，除收帑诸相坐律令。”

    　* 法者治之正也：法律是治理国家的准则。
    　* 率善人：引导人向善。
    　* 论：判处。
    　* 同产：同产业的人。
    　* 帑：通“孥”，儿女。收孥：没收为奴隶。
    　* 相坐坐收，所以累其心，使重犯法：互相牵连治罪，目的是要压制人们的犯罪心理，使他们不敢轻易触犯刑法。
    　* 如故便：依照原有的法律便于治理。
    　* 悫què：淳朴，老实。
    　* 罪当则民从：用法得当则老百姓就服从。
    　* 牧民：治民。
    　* 反害于民：反而为害老百姓。
    　* 熟计之：再仔细研究一下。
    　* 除收帑诸相坐律令：废除一人有罪，其家人收为奴隶以及其他相连坐的法令。

正月，有司言曰：“蚤建太子，所以尊宗庙。请立太子。”上曰：“朕既不德，上帝神明未歆享，天下人民未有嗛志。今纵不能博求天下贤圣有德之人而禅天下焉，而曰豫建太子，是重吾不德也。谓天下何？其安之。”有司曰：“豫建太子，所以重宗庙社稷，不忘天下也。”上曰：“楚王，季父也，春秋高，阅天下之义理多矣，明於国家之大体。吴王於朕，兄也，惠仁以好德。淮南王，弟也，秉德以陪朕。岂为不豫哉！诸侯王宗室昆弟有功臣，多贤及有德义者，若举有德以陪朕之不能终，是社稷之灵，天下之福也。今不选举焉，而曰必子，人其以朕为忘贤有德者而专於子，非所以忧天下也。朕甚不取也。”有司皆固请曰：“古者殷周有国，治安皆千馀岁，古之有天下者莫长焉，用此道也。立嗣必子，所从来远矣。高帝亲率士大夫，始平天下，建诸侯，为帝者太祖。诸侯王及列侯始受国者皆亦为其国祖。子孙继嗣，世世弗绝，天下之大义也，故高帝设之以抚海内。今释宜建而更选於诸侯及宗室，非高帝之志也。更议不宜。子某最长，纯厚慈仁，请建以为太子。”上乃许之。因赐天下民当代父後者爵各一级封将军薄昭为轵侯。

    　* 早建太子：早日确定皇位的继承人。
    　* 未歆xīn享：还没有欣然接受我的祭享。谦辞。
    　* 未有嗛qiān志：没有满意。嗛：满足。志：心意。
    　* 重：增加。
    　* 谓天下何：怎么对天下说呢？
    　* 其安之：这件事暂时不要办了。
    　* 春秋高：年纪大。
    　* 阅：经历，见识。
    　* 大体：大局。
    　* 吴王：刘邦次兄刘仲的儿子刘濞bì，年长于文帝。
    　* 惠仁以好德：为人仁惠而又有德行。
    　* 淮南王：刘邦少子刘长，文帝之弟。
    　* 秉德以陪朕：谓刘长坚守德义正可以补我之不足。陪：古音通补，补充。
    　* 岂为不豫哉：指楚王、吴王、淮南王将来都是可以继位的，有他们在，就等于预先立了太子一样。
    　* 陪朕之不能终：辅佐我这个不能终于位的人。
    　* 而曰必子：而说一定要传位给儿子。
    　* 忧天下：为天下人着想。
    　* 古之有天下者莫长焉：古代其他王朝都不如殷周长久。
    　* 此道：指早立太子。
    　* 为其国祖：作为那个封国的始祖。
    　* 今释宜建而更选於诸侯及宗室，非高帝之志也：现在抛开应该立为太子的人不用，反而从诸侯及宗室中去挑选，这是不符合高祖的本意的。
    　* 更议不宜：变更立太子的不应该再讨论了。
    　* 子某：指文帝长子刘启。
    　* 当代父后者：即应继承父业的嫡长子。

三月，有司请立皇后。薄太后曰：“诸侯皆同姓，立太子母为皇后。”皇后姓窦氏。上为立后故，赐天下鳏寡孤独穷困及年八十已上孤兒九岁已下布帛米肉各有数。上从代来，初即位，施德惠天下，填抚诸侯四夷皆洽驩，乃循从代来功臣。上曰：“方大臣之诛诸吕迎朕，朕狐疑，皆止朕，唯中尉宋昌劝朕，朕以得保奉宗庙。已尊昌为卫将军，其封昌为壮武侯。诸从朕六人，官皆至九卿。”

    　* 诸侯皆同姓，立太子母为皇后：诸侯都是刘姓，没有可选为皇后的，就立太子的母亲为皇后。
    　* 洽驩：和谐欢喜。驩，欢。
    　* 循：安抚。
    　* 九卿：朝廷九部大臣，即太常、光禄勋、卫尉、太仆、廷尉、典客、宗正、大司农、少府。

上曰：“列侯从高帝入蜀、汉中者六十八人皆益封各三百户，故吏二千石以上从高帝颍川守尊等十人食邑六百户，淮阳守申徒嘉等十人五百户，卫尉定等十人四百户。封淮南王舅父赵兼为周阳侯，齐王舅父驷钧为清郭侯。”秋，封故常山丞相蔡兼为樊侯。

    　* 益封：68位功臣已封侯，现再增加一些秩禄。
    　* 颍川：郡名，郡治阳翟，在今河南禹县。其郡守尊是刘邦功臣。
    　* 淮阳：王国名，都陈县，在今河南淮阳。其郡守申徒嘉，文帝时官至丞相。传见《史记·张丞相列传》。

人或说右丞相曰：“君本诛诸吕，迎代王，今又矜其功，受上赏，处尊位，祸且及身。”右丞相勃乃谢病免罢，左丞相平专为丞相。

    　* 矜其功：依仗这功劳。矜：矜夸。

二年十月，丞相平卒，复以绛侯勃为丞相。上曰：“朕闻古者诸侯建国千馀，各守其地，以时入贡，民不劳苦，上下驩欣，靡有遗德。今列侯多居长安，邑远，吏卒给输费苦，而列侯亦无由教驯其民。其令列侯之国，为吏及诏所止者，遣太子。”

    　* 二年：公元前178年。
    　* 以时入贡：按时向天子进贡。
    　* 靡有遗德：没有什么过失。
    　* 邑远：离封地很远。
    　* 教驯：教导。驯：通“训”。
    　* 为吏及诏所止者，遣太子：在京师任职或受到特许的列侯可以继续留下，但要派太子到封国去。

十一月晦，日有食之。十二月望，日又食。上曰：“朕闻之，天生蒸民，为之置君以养治之。人主不德，布政不均，则天示之以菑，以诫不治。乃十一月晦，日有食之，適见于天，菑孰大焉！朕获保宗庙，以微眇之身讬于兆民君王之上，天下治乱，在朕一人，唯二三执政犹吾股肱也。朕下不能理育群生，上以累三光之明，其不德大矣。令至，其悉思朕之过失，及知见思之所不及，匄以告朕。及举贤良方正能直言极谏者，以匡朕之不逮。因各饬其任职，务省繇费以便民。朕既不能远德，故憪然念外人之有非，是以设备未息。今纵不能罢边屯戍，而又饬兵厚卫，其罢卫将军军。太仆见马遗财足，馀皆以给传置。”

    　* 晦：阴历月的最后一天。
    　* 日有食之：发生了日食。
    　* 望：阴历十五。
    　* 日又食：望日没有日食，当是“月食”之误。
    　* 蒸民：众民。
    　* 菑：灾。
    　* 诫：告诫。
    　* 灾孰大焉：灾异没有比这更大的了。
    　* 微眇之身：微小之人。谦辞。
    　* 讬：托。
    　* 唯二三执政犹吾股肱gōng也：只有两三个执政大臣做我的帮手。意谓没有广泛听取臣民的意见。
    　* 理育群生：治理养育广大人民。
    　* 累三光之明：因为我的过失，使日、月、星三光失去了明亮。指发生了日、月食。
    　* 令至：命令到达之时。
    　* 知见思之所不及：我所知、所见、所思都不够的地方。
    　* 匄以告朕：乞求告诉给我。匄，同“丐”，乞求。
    　* 贤良方正：举贤之科名。
    　* 直言极谏：敢于用直接了当的话当面劝谏，这是入选贤良方正的条件。
    　* 匡：纠正。
    　* 不逮：不足之处。
    　* 饬chì：整饬。
    　* 徭费：徭役和费用。
    　* 远德：恩德远播。
    　* 憪xián然：心神不宁的样子。
    　* 有非：侵扰。
    　* 饬兵厚卫：整治武器加强战备。
    　* 太仆见马遗财足，馀皆以给传置：太仆现有的马留一些够用就行了，其余的都送给驿站使用。遗：留下。财足：刚刚够用。传：驿站。

正月，上曰：“农，天下之本，其开籍田，朕亲率耕，以给宗庙粢盛。”

    　* 籍田：天子亲耕之田，借以劝农。
    　* 粢zī盛：古代供祭祀的谷物。黍稷为粢，在器中为盛。

三月，有司请立皇子为诸侯王。上曰：“赵幽王幽死，朕甚怜之，已立其长子遂为赵王。遂弟辟彊及齐悼惠王子硃虚侯章、东牟侯兴居有功，可王。”乃立赵幽王少子辟彊为河间王，以齐剧郡立硃虚侯为城阳王，立东牟侯为济北王，皇子武为代王，子参为太原王，子揖为梁王。

    　* 剧郡：大郡。城阳郡都莒县，在今山东莒县。

上曰：“古之治天下，朝有进善之旌，诽谤之木，所以通治道而来谏者。今法有诽谤妖言之罪，是使众臣不敢尽情，而上无由闻过失也。将何以来远方之贤良？其除之。民或祝诅上以相约结而後相谩，吏以为大逆，其有他言，而吏又以为诽谤。此细民之愚无知抵死，朕甚不取。自今以来，有犯此者勿听治。”

    　* 旌jīng：旗子。传说尧曾设旌于路口，让人把施政善言写在旗上。
    　* 诽谤之木：传说舜曾在宫门外面的桥头设立供人们提意见的木柱。诽谤：不满之言。
    　* 来：使……来。
    　* 民或祝诅上以相约结而后相谩：有的老百姓开始在一起祝诅皇帝，后来又加以告发。相谩：指互相揭发。
    　* 他言：其他不满意的言论。
    　* 抵死：触犯死罪。
    　* 勿听治：不要再审理治罪了。

九月，初与郡国守相为铜虎符、竹使符。

    　* 铜虎符：铜铸的虎形符，长六寸，右留京师，左留郡守，合符方可发兵。
    　* 竹使符：竹制的信符，长五寸，用作出入征发的凭证。

三年十月丁酉晦，日有食之。十一月，上曰：“前日遣列侯之国，或辞未行。丞相朕之所重，其为朕率列侯之国。”绛侯勃免丞相就国，以太尉颍阴侯婴为丞相。罢太尉官，属丞相。四月，城阳王章薨。淮南王长与从者魏敬杀辟阳侯审食其。

    　* 三年：公元前177年。
    　* 丁酉：10月30日。
    　* 颍yǐng阴侯婴：即灌婴。
    　* 罢太尉官，属丞相：撤除太尉这一官职，其部分职权归于丞相。

五月，匈奴入北地，居河南为寇。帝初幸甘泉。六月，帝曰：“汉与匈奴约为昆弟，毋使害边境，所以输遗匈奴甚厚。今右贤王离其国，将众居河南降地，非常故，往来近塞，捕杀吏卒，驱保塞蛮夷，令不得居其故，陵轹边吏，入盗，甚敖无道，非约也。其发边吏骑八万五千诣高奴，遣丞相颍阴侯灌婴击匈奴。”匈奴去，发中尉材官属卫将军军长安。

    　* 淮南王长句：刘长杀审食其事，详《淮南王传》。
    　* 北地：郡名，郡治马领，在今甘肃庆阳西北。
    　* 河南：河套地区。
    　* 甘泉：宫名，又叫林光宫，因建于甘泉山而得名，在今陕西淳化境内。
    　* 昆弟：兄弟。
    　* 右贤王：匈奴王号，有左、右之分。
    　* 离其国：离开他原先的驻牧地。
    　* 非常故：不是正常现象。
    　* 驱保塞蛮夷：赶走了保护边塞的其他少数民族。
    　* 陵轹lì：欺压。轹，车轮碾轧。
    　* 甚敖无道：非常傲慢不讲道理。
    　* 非约也：不符合双边的条约规定。
    　* 诣yì：到。
    　* 高奴：县名，在今陕西延安延河东。
    　* 中尉：主管京师治安的官。
    　* 材官：步兵。
    　* 军长安：驻扎保卫长安。

辛卯，帝自甘泉之高奴，因幸太原，见故群臣，皆赐之。举功行赏，诸民里赐牛酒。复晋阳中都民三岁。留游太原十馀日。

    　* 辛卯：6月27日。
    　* 之高奴：到高奴。
    　* 故群臣：文帝为代王时的大臣。
    　* 诸民里赐牛酒：当地的百姓按里为单位赏给牛和酒。
    　* 复晋阳中都民三岁：免除晋阳和中都两地老百姓三年的租税。

济北王兴居闻帝之代，欲往击胡，乃反，发兵欲袭荥阳。於是诏罢丞相兵，遣棘蒲侯陈武为大将军，将十万往击之。祁侯贺为将军，军荥阳。七月辛亥，帝自太原至长安。乃诏有司曰：“济北王背德反上，诖误吏民，为大逆。济北吏民兵未至先自定，及以军地邑降者，皆赦之，复官爵。与王兴居去来，亦赦之。”八月，破济北军，虏其王。赦济北诸吏民与王反者。

    　* 荥阳：县名，在今河南荥阳东北。
    　* 诏罢丞相兵：命令丞相停止攻打匈奴的军事行动。
    　* 祁qí侯贺：即缯贺。
    　* 七月辛亥：7月29日。
    　* 诖guà误：连累。
    　* 济北吏民兵未至先自定四句：谓济北的官吏和百姓，如果在朝廷军队未到达之前就先行安定不乱，以及军队和地方都投降朝廷的，都赦免其罪，恢复以前的官爵。
    　* 
六年，有司言淮南王长废先帝法，不听天子诏，居处毋度，出入拟於天子，擅为法令，与棘蒲侯太子奇谋反，遣人使闽越及匈奴，发其兵，欲以危宗庙社稷。群臣议，皆曰“长当弃市”帝不忍致法於王，赦其罪，废勿王。群臣请处王蜀严道、邛都，帝许之。长未到处所，行病死，上怜之。後十六年，追尊淮南王长谥为厉王，立其子三人为淮南王、衡山王、庐江王。

    　* 六年：公元前174年。
    　* 居处毋度：生活起居违反礼制。
    　* 拟：比拟。
    　* 擅为法令：擅自颁布未经朝廷批准的法令。
    　* 弃市：即在闹市斩首。
    　* 废勿王：废除王位。
    　* 处王蜀严道、邛qióng都：指把淮南王流放到四川的严道、邛都去。严道：即今四川荥经。邛都：即今四川西昌。

十三年夏，上曰：“盖闻天道祸自怨起而福繇德兴。百官之非，宜由朕躬。今祕祝之官移过于下，以彰吾之不德，朕甚不取。其除之。”

    　* 十三年：公元前167年。
    　* 百官之非，宜由朕躬：大臣的过失，应该由我亲身负责。
    　* 秘祝：官名，主管宫中祝祷。
    　* 移过于下：把过失归于大臣。

五月，齐太仓令淳于公有罪当刑，诏狱逮徙系长安。太仓公无男，有女五人。太仓公将行会逮，骂其女曰：“生子不生男，有缓急非有益也！”其少女缇萦自伤泣，乃随其父至长安，上书曰：“妾父为吏，齐中皆称其廉平，今坐法当刑。妾伤夫死者不可复生，刑者不可复属，虽复欲改过自新，其道无由也。妾原没入为官婢，赎父刑罪，使得自新。”书奏天子，天子怜悲其意，乃下诏曰：“盖闻有虞氏之时，画衣冠异章服以为僇，而民不犯。何则？至治也。今法有肉刑三，而奸不止，其咎安在？非乃朕德薄而教不明欤？吾甚自愧。故夫驯道不纯而愚民陷焉。诗曰‘恺悌君子，民之父母’。今人有过，教未施而刑加焉？或欲改行为善而道毋由也。朕甚怜之。夫刑至断支体，刻肌肤，终身不息，何其楚痛而不德也，岂称为民父母之意哉！其除肉刑。”

    　* 齐太仓令：管理齐国王都粮仓的官。
    　* 淳于公：淳于意，传见《史记·扁鹊仓公列传》。
    　* 诏狱逮徙系长安：逮捕后被关押在长安的诏狱。诏狱：朝廷直属法庭，处理要案。
    　* 将行会逮：淳于意刚要去官府接受审讯时，正好逮捕令也到了。
    　* 缇tí萦：汉代孝女。
    　* 复属：指受刑砍下的肢体不能再接上去。
    　* 盖闻有虞氏之时，画衣冠异章服以为僇lù：听说虞舜的时代，人犯了罪只穿上画有标记的罪衣以代刑，使之感到耻辱，从而不敢轻易犯法。
    　* 肉刑三：指黥qíng、劓yì、刖yuè三种肉刑。
    　* 陷：陷于罪刑。
    　* 恺kǎi悌tì君子，民之父母：引自《诗经·大雅·早麓》。意谓平易近人的君子，是保护人民的父母。
    　* 或欲改行为善而道毋由也：有的人想改恶从善但也没有机会了。 [86]刻肌肤：在人身上刻上犯罪的记号。 [87]不息：不再生长。 [88]本末：指农业和商业。

上曰：“农，天下之本，务莫大焉。今勤身从事而有租税之赋，是为本末者毋以异，其於劝农之道未备。其除田之租税。”

    　* 其除田之租税：汉文帝免除田租共13年，到景帝二年(前155年)又重新恢复。

十四年冬，匈奴谋入边为寇，攻朝那塞，杀北地都尉卬。上乃遣三将军军陇西、北地、上郡，中尉周舍为卫将军，郎中令张武为车骑将军，军渭北，车千乘，骑卒十万。帝亲自劳军，勒兵申教令，赐军吏卒。帝欲自将击匈奴，群臣谏，皆不听。皇太后固要帝，帝乃止。於是以东阳侯张相如为大将军，成侯赤为内史，栾布为将军，击匈奴。匈奴遁走。

    　* 十四年：公元前166年。
    　* 朝那：县名，在今宁夏固原东南。
    　* 都尉：郡中主管军事的官。
    　* 卬áng：孙卬。
    　* 三将军：即将军周灶驻陇西，魏遫驻北地，卢卿驻上郡，见《匈奴列传》。
    　* 军渭北：驻军在渭水北岸。
    　* 勒兵：检阅部队。
    　* 固要：坚决阻止。
    　* 成侯赤：即董赤。

春，上曰：“朕获执牺牲珪币以事上帝宗庙，十四年于今，历日长，以不敏不明而久抚临天下，朕甚自愧。其广增诸祀墠场珪币。昔先王远施不求其报，望祀不祈其福，右贤左戚，先民後己，至明之极也。今吾闻祠官祝釐，皆归福朕躬，不为百姓，朕甚愧之。夫以朕不德，而躬享独美其福，百姓不与焉，是重吾不德。其令祠官致敬，毋有所祈。”

    　* 获执：获得祭祀宗庙的权力，指当了皇帝。
    　* 牺牲：祭祀用的猪牛羊。
    　* 珪guī币：宝玉和钱币。
    　* 以不敏不明而久抚临天下：以我这样不敏感不聪明的人长久做皇帝。
    　* 广增诸祀墠shàn场珪币：谓扩大祭祀的场所，增加祭祀的珪币。
    　* 望祀不祈其福：祭祀山川而不求神灵降福。望祀：祭名，遥祭山川。
    　* 右贤左戚： 指祈福时先贤人后亲戚。
    　* 祝釐：祝祷求福。釐，厘。
    　* 皆归福朕躬：都把求来的福归给我一个人。
    　* 不与：不在内。
    　* 其令祠官致敬，毋有所祈：命令祠官祭祀时要为大家求福，不要单为我一个人求福。

是时北平侯张苍为丞相，方明律历。鲁人公孙臣上书陈终始传五德事，言方今土德时，土德应黄龙见，当改正朔服色制度。天子下其事与丞相议。丞相推以为今水德，始明正十月上黑事，以为其言非是，请罢之。

    　* 方明律历：旁通历法。方明：即兼通。
    　* 鲁人公孙臣上书陈终始传五德事：鲁人公孙臣上书奏陈金木水火土五德的终始相传之事。五德终始：亦称“五德转移”。战国时期阴阳家邹衍的学说。指水、火、木、金、土五种物质德性相生相克和终而复始的循环变化。用来说明王朝兴替的原因，是一种历史循环论观点。
    　* 言方今土德时：公孙臣认为汉是土德，秦是水德，土胜水。
    　* 土德应黄龙见：与土德相应的是黄龙应该出现。
    　* 丞相推以为今水德，始明正十月上黑事：丞相推算认为现在是水德开始明显的时候，正月在十月，以黑色服为好。
    　* 以为其言非是，请罢之：认为公孙臣的意见不对，请废除不用。

十五年，黄龙见成纪，天子乃复召鲁公孙臣，以为博士，申明土德事。於是上乃下诏曰：“有异物之神见于成纪，无害於民，岁以有年。朕亲郊祀上帝诸神。礼官议，毋讳以劳朕。”有司礼官皆曰：“古者天子夏躬亲礼祀上帝於郊，故曰郊。”於是天子始幸雍，郊见五帝，以孟夏四月答礼焉。赵人新垣平以望气见，因说上设立渭阳五庙。欲出周鼎，当有玉英见。

    　* 十五年：公元前165年。
    　* 成纪：县名，在今甘肃通渭东。
    　* 申明：申叙阐明。
    　* 岁以有年：年年丰收。
    　* 郊祀：在郊外举行祭天地之祀。
    　* 礼官议，毋讳以劳朕：礼官讨论制定出郊祀的仪式，不要怕我辛苦而有所隐讳。
    　* 夏：夏天。
    　* 躬亲：亲自。
    　* 雍：县名，在今陕西凤翔南。
    　* 五帝：五天帝，即东方苍龙青帝，南方朱雀赤帝，西方白虎白帝，北方玄武黑帝，中央麒麟黄帝。
    　* 孟夏：夏季第一个月，即四月。
    　* 以望气见：因为有望气之术而见到了文帝。望气：古代方士的一种占候术，望云气以测吉凶征兆。
    　* 设立渭阳五庙：在渭水北建立五帝庙。
    　* 欲出周鼎：想打捞周鼎。周鼎为传国之宝，共九只。周亡，九鼎入秦，其中一只飞没入泗水之中，秦始皇和汉文帝想打捞均未如愿。
    　* 玉英：玉制的花。

十六年，上亲郊见渭阳五帝庙，亦以夏答礼而尚赤。

    　* 十六年：公元前164年。
    　* 尚赤：以红色为首。

十七年，得玉杯，刻曰“人主延寿”。於是天子始更为元年，令天下大酺。其岁，新垣平事觉，夷三族。

    　* 十七年：即后元元年，公元前163年。
    　* 酺yǒu：聚会饮酒。

後二年，上曰：“朕既不明，不能远德，是以使方外之国或不宁息。夫四荒之外不安其生，封畿之内勤劳不处，二者之咎，皆自於朕之德薄而不能远达也。间者累年，匈奴并暴边境，多杀吏民，边臣兵吏又不能谕吾内志，以重吾不德也。夫久结难连兵，中外之国将何以自宁？今朕夙兴夜寐，勤劳天下，忧苦万民，为之怛惕不安，未尝一日忘於心，故遣使者冠盖相望，结轶於道，以谕朕意於单于。今单于反古之道，计社稷之安，便万民之利，亲与朕俱弃细过，偕之大道，结兄弟之义，以全天下元元之民。和亲已定，始于今年。”

    　* 后二年：公元前162年。
    　* 方外之国：即外国，此主要指匈奴。
    　* 四荒之外：意同“方外之国”。
    　* 封畿jī之内：即全中国。
    　* 咎：过失。
    　* 间者累年：近来连年。
    　* 谕吾内志：了解我的内心思想。文帝的心志是和亲，争取边境平安无事。
    　* 怛dá惕：忧伤害怕。
    　* 冠盖相望：喻使者来来往往很多。
    　* 结轶yì：车辙交结。
    　* 偕之大道：共走一条大路，指和睦友好。
    　* 
後六年冬，匈奴三万人入上郡，三万人入云中。以中大夫令勉为车骑将军，军飞狐；故楚相苏意为将军，军句注；将军张武屯北地；河内守周亚夫为将军，居细柳；宗正刘礼为将军，居霸上；祝兹侯军棘门：以备胡。数月，胡人去，亦罢。

    　* 后六年：公元前158年。
    　* 云中：郡名，在今内蒙古呼和浩特西南。
    　* 飞狐：地名，在今河北蔚县。
    　* 句注：山名，在今山西代县。
    　* 细柳：地名，在今陕西咸阳西。
    　* 祝兹侯：即松兹侯徐厉。
    　* 棘门：地名，在长安北。

天下旱，蝗。帝加惠：令诸侯毋入贡，弛山泽，减诸服御狗马，损郎吏员，发仓庾以振贫民，民得卖爵。

    　* 弛山泽：解除山泽的禁令，使民可樵采渔猎。
    　* 损：裁减。
    　* 民得卖爵：有钱人可用钱卖得爵位。

孝文帝从代来，即位二十三年，宫室苑囿狗马服御无所增益，有不便，辄弛以利民。尝欲作露台，召匠计之，直百金。上曰：“百金中民十家之产，吾奉先帝宫室，常恐羞之，何以台为！”上常衣綈衣，所幸慎夫人，令衣不得曳地，帏帐不得文绣，以示敦朴，为天下先。治霸陵皆以瓦器，不得以金银铜锡为饰，不治坟，欲为省，毋烦民。南越王尉佗自立为武帝，然上召贵尉佗兄弟，以德报之，佗遂去帝称臣。与匈奴和亲，匈奴背约入盗，然令边备守，不发兵深入，恶烦苦百姓。吴王诈病不朝，就赐几杖。群臣如袁盎等称说虽切，常假借用之。群臣如张武等受赂遗金钱，觉，上乃发御府金钱赐之，以愧其心，弗下吏。专务以德化民，是以海内殷富，兴於礼义。

    　* 辄弛：马上废除。
    　* 露台：观赏景物的楼台。
    　* 直百金：用费需百斤黄金。
    　* 绨tí衣：黑色的粗丝衣。
    　* 曳yè地：拖到地上。
    　* 霸陵：文帝寿陵，在今陕西西安市北。
    　* 不治坟：因山为冢，不垒坟墓。
    　* 假借：用其他事缓解，即对诸侯示宽容态度。

後七年六月己亥，帝崩於未央宫。遗诏曰：“朕闻盖天下万物之萌生，靡不有死。死者天地之理，物之自然者，奚可甚哀。当今之时，世咸嘉生而恶死，厚葬以破业，重服以伤生，吾甚不取。且朕既不德，无以佐百姓；今崩，又使重服久临，以离寒暑之数，哀人之父子，伤长幼之志，损其饮食，绝鬼神之祭祀，以重吾不德也，谓天下何！朕获保宗庙，以眇眇之身讬于天下君王之上，二十有馀年矣。赖天地之灵，社稷之福，方内安宁，靡有兵革。朕既不敏，常畏过行，以羞先帝之遗德；维年之久长，惧于不终。今乃幸以天年，得复供养于高庙。朕之不明与嘉之，其奚哀悲之有！其令天下吏民，令到出临三日，皆释服。毋禁取妇嫁女祠祀饮酒食肉者。自当给丧事服临者，皆无践。绖带无过三寸，毋布车及兵器，毋发民男女哭临宫殿。宫殿中当临者，皆以旦夕各十五举声，礼毕罢。非旦夕临时，禁毋得擅哭。已下，服大红十五日，小红十四日，纤七日，释服。佗不在令中者，皆以此令比率从事。布告天下，使明知朕意。霸陵山川因其故，毋有所改。归夫人以下至少使。”令中尉亚夫为车骑将军，属国悍为将屯将军，郎中令武为复土将军，发近县见卒万六千人，发内史卒万五千人，藏郭穿复土属将军武。

    　* 后七年：公元前157年。
    　* 己亥：6月1日。
    　* 重服：服丧时间很长。
    　* 久临：长时间为死者痛哭。
    　* 以离寒暑之数：经历寒来暑往漫长的日子。
    　* 方内安宁：国内外太平无事。方：外。内：中。
    　* 常畏过行：经常担心有过失的行为。
    　* 维年之久长，惧于不终：想到年岁长了，害怕不能永远保住自己的皇位。
    　* 幸以天年：得享天年。
    　* 朕之不明与嘉之，其奚哀悲之有：像我这样不聪明的人而得到这样好的结果，还有什么好悲哀的呢？
    　* 出临三日：哭三天。
    　* 自当给丧事服临者，皆无践：应该服丧的亲戚子弟们，也都不要光着脚。
    　* 绖dié带：麻制的孝带。
    　* 毋布车及兵器：不要把丧布挂在车上和兵器上。
    　* 十五举声：哭喊十五声。
    　* 礼毕罢：丧礼行完即可。
    　* 已下：已经下葬后。
    　* 大红：即大功，如礼应丧九个月。
    　* 小红：即小功，应服丧五个月。
    　* 纤：即禫dàn，缌sī麻衣，应服丧36日。
    　* 比率从事：比照处理。
    　* 归：放归回家。
    　* 夫人、少使：宫女的等级。
    　* 属国悍：典属国徐悍。
    　* 将屯将军：监管各地驻军。
    　* 郎中令武：即张武。复土将军：掌管丧葬封坟之事。
    　* 见卒：服现役的士兵。
    　* 内史卒：京城卫队的士兵。

乙巳，群臣皆顿首上尊号曰孝文皇帝。

    　* 乙巳：6月7日。

太子即位于高庙。丁未，袭号曰皇帝。

    　* 丁未：6月9日。

孝景皇帝元年十月，制诏御史：“盖闻古者祖有功而宗有德，制礼乐各有由。闻歌者，所以发德也；舞者，所以明功也。高庙酎，奏武德、文始、五行之舞。孝惠庙酎，奏文始、五行之舞。孝文皇帝临天下，通关梁，不异远方。除诽谤，去肉刑，赏赐长老，收恤孤独，以育群生。减嗜欲，不受献，不私其利也。罪人不帑，不诛无罪。除刑，出美人，重绝人之世。朕既不敏，不能识。此皆上古之所不及，而孝文皇帝亲行之。德厚侔天地，利泽施四海，靡不获福焉。明象乎日月，而庙乐不称。朕甚惧焉。其为孝文皇帝庙为昭德之舞，以明休德。然后祖宗之功德著於竹帛，施于万世，永永无穷，朕甚嘉之。其与丞相、列侯、中二千石、礼官具为礼仪奏。”丞相臣嘉等言：“陛下永思孝道，立昭德之舞以明孝文皇帝之盛德。皆臣嘉等愚所不及。臣谨议：世功莫大於高皇帝，德莫盛於孝文皇帝，高皇庙宜为帝者太祖之庙，孝文皇帝庙宜为帝者太宗之庙。天子宜世世献祖宗之庙。郡国诸侯宜各为孝文皇帝立太宗之庙。诸侯王列侯使者侍祠天子，岁献祖宗之庙。请著之竹帛，宣布天下。”制曰：“可。”

    　* 孝景皇帝元年：公元前156年。
    　* 制诏：下诏。
    　* 祖有功而宗有德：创业开国之君在宗庙中称祖，继体治世之君称宗，故刘邦称高祖，文帝称太宗。
    　* 由：原因，理由。
    　* 高庙酎zhòu：祭祀高庙用醇酒。酎：醇酒。
    　* 通关梁：使关卡津梁通行无阻。
    　* 不异远方：远近没有区别。
    　* 不受献：不接受臣民的贡献。
    　* 罪人不帑：对犯罪的人不牵连到他的妻子。
    　* 出美人：指将宫女放归回家。
    　* 重绝人之世：对绝代之事看得非常重要。
    　* 不能识：没能认识到文帝的伟大。
    　* 上古之所不及：上古君王所做不到的。
    　* 侔móu：相等。
    　* 明象乎日月：文帝的光明就像日月一样。
    　* 不称：不相称，不相配。
    　* 为《昭德》之舞：创作《昭德舞》。
    　* 休德：美德。 [20]著于竹帛：即记载在史书上。
    　* 永永无穷：永远永远没有穷尽。
    　* 丞相臣嘉：即申屠嘉。
    　* 献：祭祀贡献。
    　* 侍祠：陪同天子祭祀宗庙。

太史公曰：孔子言“必世然後仁。善人之治国百年，亦可以胜残去杀”。诚哉是言！汉兴，至孝文四十有馀载，德至盛也。廪廪乡改正服封禅矣，谦让未成於今。呜呼，岂不仁哉！

    　* 孔子言：见《论语·子路篇》第11、12章。
    　* 必世：整整一代人。30年为一世。
    　* 胜残去杀：消除残暴，不用杀人的刑法。
    　* 汉兴，至孝文四十有馀载：从刘邦公元前206年建国，到汉文帝公元前157年死，共49年。
    　* 廪廪lǐn：渐近之义，犹言差不多。
    　* 改正：改正朔。
    　* 服：易服色。此句意谓文帝时差不多具备了改历、变易服色、举行封禅的条件了。
    　* 谦让未成于今：但他谦让没有进行，把改制工作留到了今天。

孝文在代，兆遇大横。宋昌建册，绛侯奉迎。南面而让，天下归诚。务农先籍，布德偃兵。除帑削谤，政简刑清。綈衣率俗，露台罢营。法宽张武，狱恤缇萦。霸陵如故，千年颂声。