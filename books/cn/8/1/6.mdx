---
---
---
title: 秦始皇本纪第六
---

秦始皇帝者，秦庄襄王子也。庄襄王为秦质子於赵，见吕不韦姬，悦而取之，生始皇。以秦昭王四十八年正月生於邯郸。及生，名为政，姓赵氏。

    　* 庄襄王：孝文王子，原名异人，后来做孝文王宠姬华阳夫人的继嗣，由于华阳夫人是楚人，故改名子楚。
    　* 质子：春秋、战国时，两国相交，为了表示信任，互派国君的儿子、孙子或重臣居留在对方国内，叫做“人质”，以儿孙为人质的，称为“质子”。庄襄王当时正以秦昭王的后代的身份被质于赵。
    　* 吕不韦：卫国濮阳人，原为阳翟(今河南禹县)大商人。因其谋立庄襄王有功，得任秦相。始皇即位后，被尊为相国。后因嫪lào毐ǎi事件被免官，迁蜀郡，忧懼jù自杀。
    　* 姓赵氏：上古贵族有姓有氏，姓是族号，氏是姓的分支。秦人为嬴姓，其族人造父被周穆王封于赵城，故以赵为氏。

年十三岁，庄襄王死，政代立为秦王。当是之时，秦地已并巴、蜀、汉中，越宛有郢，置南郡矣；北收上郡以东，有河东、太原、上党郡；东至荥阳，灭二周，置三川郡。吕不韦为相，封十万户，号曰文信侯。招致宾客游士，欲以并天下。李斯为舍人。蒙骜、王齮、麃公等为将军。王年少，初即位，委国事大臣。

    　* 巴、蜀、汉中：巴、蜀皆古国名，巴在今四川东部，湖北西部地区；蜀在四川中部及西部。汉中，郡名，治所在南郑(今陕西汉中市)，地辖今陕西南部、湖北西北部。
    　* 宛wǎn、郢yǐng：宛城，即今河南南阳市；郢，战国时楚的都城，在今湖北江陵县东北。
    　* 南郡：郡名，治所在郢，这是秦国占领楚国郢都后新置的郡。
    　* 上郡：郡名，治所在肤施(今陕西榆林县东南)，辖无定河流域及今内蒙古托克托旗等地。
    　* 河东、太原、上党郡：河东，郡名，治所安邑(今山西夏县西北)，辖山西沁水以西，霍山以东地区；太原，郡名，治所晋阳(今太原市西南)，辖今山西五台山以南，霍山以北地区；上党郡，治所在壶关(今山西长治市北)，辖山西和顺县以南，沁水流域以东地区。
    　* 荥xíng阳：县名，在今河南荥阳县北
    　* 二周：战国末期的两个小诸侯国西周和东周。周朝末期周考王封其弟揭于王城(洛阳)故地，叫河南公，又称西周君；西周君之孙又封其子班于巩(河南巩县)，称东周君。它们与历史上西周、东周王朝是两回事。
    　* 三川郡：秦郡名，治所在洛阳，辖今河南洛阳以西地区，以境内有黄河、洛水、伊水三川而得名。
    　* 李斯：上蔡人，荀子的学生，入秦为吕不韦舍人，后任丞相，帮助秦始皇建立中央集权的郡县制，推行焚书坑儒的政策。始皇死后，他参与赵高废扶苏立胡亥hài的阴谋，后在与赵高争权中被杀。
    　* 舍人：战国秦汉时期王公贵族家中所养门客中较有身份者称舍人。
    　* 蒙骜ào：蒙骜是蒙恬的祖父。秦将。
    　* 王齮yǐ：又名王龁。秦将。
    　* 麃biāo公：封在麃邑的公，麃公是封号，此人姓名已不详。秦将。

晋阳反，元年，将军蒙骜击定之。二年，麃公将卒攻卷，斩首三万。三年，蒙骜攻韩，取十三城。王齮死。十月，将军蒙骜攻魏氏畼、有诡。岁大饥。四年，拔畼、有诡。三月，军罢。秦质子归自赵，赵太子出归国。十月庚寅，蝗蟲从东方来，蔽天。天下疫。百姓内粟千石，拜爵一级。五年，将军骜攻魏，定酸枣、燕、虚、长平、雍丘、山阳城，皆拔之，取二十城。初置东郡。冬雷。六年，韩、魏、赵、卫、楚共击秦，取寿陵。秦出兵，五国兵罢。拔卫，迫东郡，其君角率其支属徙居野王，阻其山以保魏之河内。七年，彗星先出东方，见北方，五月见西方。将军骜死。以攻龙、孤、庆都，还兵攻汲。彗星复见西方十六日。夏太后死。八年，王弟长安君成蟜将军击赵，反，死屯留，军吏皆斩死，迁其民於临洮。将军壁死，卒屯留、蒲惣反，戮其尸。河鱼大上，轻车重马东就食。

    　* 晋阳：邑名，故址在今山西太原西南晋源镇。
    　* 卷：邑名，故址在今河南原阳县西。
    　* 畼chàng、有诡：均魏邑，今地不详。
    　* 内：同“纳”。
    　* 酸枣、燕、虚、长平、雍丘、山阳城：皆魏邑。酸枣在今河南延津县西南；燕，在今河南延津县东北；虚，即姚虚，在今河南延津县东南；长平，在今河南西华县东北；雍丘，在今河南杞县北；山阳，在今河南焦作市东。
    　* 东郡：郡名，治所在濮阳(今河南濮阳县西南)，辖今河南延津县以东，山东梁山郓城以西东明以北地区。
    　* 寿陵：邑名，原属赵，后归秦，在今河北元氏县南。
    　* 其君角率其支属徙居野王：角，指卫君姬角，是卫的末代国君。野王，邑名，在今河南沁阳县境。卫原居濮阳，因秦拔卫东地，置东郡，故徙卫君到野王。
    　* 河内：地区名，今河南省黄河以北地区。
    　* 龙、孤、庆都、汲：皆地名。龙，在今河北定县北；孤，在今河北行唐县东北；庆都在今河北行唐县北；汲，即今河南汲县。
    　* 夏太后：秦庄襄王生母。
    　* 屯留：县名，在今山西屯留县。
    　* 临洮táo：县名，在今甘肃岷县。
    　* 壁死：《正义》：“言成蟜jiǎo自杀壁垒之内。”
    　* 蒲惣zǒng：地名，今地不详。一说是人名。
    　* 将军壁死，卒屯留、蒲惣反，戮其尸：疑有错简脱漏，文义不明。其大意是指将军成蟜在屯留军壁中自杀，其部卒在屯留、蒲惣的反叛都被镇压，又被戮尸。

嫪毐封为长信侯。予之山阳地，令毐居之。宫室车马衣服苑囿驰猎恣毐。事无小大皆决於毐。又以河西太原郡更为毐国。

    　* 嫪lào毐ǎi：吕不韦送进后宫与秦王母赵太后私通的假宦官，被太后宠幸，喧赫一时。
    　* 苑囿yuàn：畜养禽兽的圈地。
    　* 恣毐：听凭嫪毐享用。
    　* 河西：太原在汾河之西而不在黄河之西，河西当是“汾西”之讹。

九年，彗星见，或竟天。攻魏垣、蒲阳。四月，上宿雍。己酉，王冠，带剑。长信侯毐作乱而觉，矫王御玺及太后玺以发县卒及卫卒、官骑、戎翟君公、舍人，将欲攻蕲年宫为乱。王知之，令相国昌平君、昌文君发卒攻毐。战咸阳，斩首数百，皆拜爵，及宦者皆在战中，亦拜爵一级。毐等败走。即令国中：有生得毐，赐钱百万；杀之，五十万。尽得毐等。卫尉竭、内史肆、佐弋竭、中大夫令齐等二十人皆枭首。车裂以徇，灭其宗。及其舍人，轻者为鬼薪。及夺爵迁蜀四千馀家，家房陵。月寒冻，有死者。杨端和攻衍氏。彗星见西方，又见北方，从斗以南八十日。

    　* 竟天：横过天空。
    　* 垣、蒲阳：皆魏邑。垣在今山西垣曲县东南；蒲阳，在今河南长垣县。
    　* 雍：秦旧都，在今陕西凤翔县南。
    　* 王冠、带剑：古时男子年满二十岁举行“冠礼”，簪发戴冠，表示已成年；同时，依礼佩剑，表示威仪。秦王政举行“冠礼”，意味着亲自掌权。
    　* 矫王御玺：盗用皇帝印。
    　* 蕲qí年宫：在雍，当时是秦王住处。
    　* 相国、昌平君、昌文君：相国指吕不韦；昌平君，本楚公子，曾任秦相；昌文君，姓名不详。
    　* 生得：活捉到。
    　* 卫尉、内史、佐弋yì、中大夫令：卫尉，宫廷卫队长官；内史，掌管京城政事的长官；佐弋，掌管天子射猎的副长官；中大夫令，中大夫的主管官员。
    　* 枭首：把头砍下来悬在木竿上。
    　* 车裂以徇：车裂，把人肢体分绑在几辆车上撕裂致死的一种酷刑。徇，示众。
    　* 鬼薪：徒刑的一种，为宗庙打柴，刑期三年。
    　* 房陵：县名，在今湖北房县。古属蜀郡，故云“迁蜀”。
    　* 杨端和、衍氏：杨端和，秦将。衍氏，魏邑，在今河南偃师县，又说在郑州市北。
    　* 从斗以南八十日：指彗星徘徊在北斗星以南有八十天之久。

十年，相国吕不韦坐嫪毐免。桓齮为将军。齐、赵来置酒。齐人茅焦说秦王曰：“秦方以天下为事，而大王有迁母太后之名，恐诸侯闻之，由此倍秦也。”秦王乃迎太后於雍而入咸阳，复居甘泉宫。

    　* 坐：因事犯罪曰坐，坐即“因……犯罪”的意思。
    　* 桓huán齮yǐ：
    　* 大王有迁母太后之名：指嬴政软禁生母于雍地。
    　* 倍：同“背”。
    　* 甘泉宫：秦咸阳南宫。

大索，逐客，李斯上书说，乃止逐客令。李斯因说秦王，请先取韩以恐他国，於是使斯下韩。韩王患之。与韩非谋弱秦。大梁人尉缭来，说秦王曰：“以秦之彊，诸侯譬如郡县之君，臣但恐诸侯合从，翕而出不意，此乃智伯、夫差、湣王之所以亡也。愿大王毋爱财物，赂其豪臣，以乱其谋，不过亡三十万金，则诸侯可尽。”秦王从其计，见尉缭亢礼，衣服食饮与缭同。缭曰：“秦王为人，蜂准，长目，挚鸟膺，豺声，少恩而虎狼心，居约易出人下，得志亦轻食人。我布衣，然见我常身自下我。诚使秦王得志於天下，天下皆为虏矣。不可与久游。”乃亡去。秦王觉，固止，以为秦国尉，卒用其计策。而李斯用事。

    　* 大索，逐客：全面搜索和驱逐客籍的官员。这是由韩国水工郑国因间谍事被发觉引起的。
    　* 李斯上书说：指李斯上《谏逐客书》。
    　* 下：降服。
    　* 大梁人尉缭：大梁，魏都城，在今河南开封市；缭，人名，姓氏不详，入秦为国尉(秦最高军事长官)，史称尉缭，是辅佐秦始皇灭六国的军事家。
    　* 合从：即合纵。
    　* 翕xī：集聚，指六国联合。
    　* 智伯、夫差、湣王：三人皆春秋战国时人物，均因自恃强大掉以轻心而导至失败。智伯，即荀瑶，春秋末晋的执政卿，因势力过大，又很骄横，被韩、赵、魏三家联合力量所灭。夫差，春秋末吴国的君主，曾先败越国，又两败齐国，与晋争霸中原，后为越王勾践所灭。湣王，战国时田齐的君主，曾一度与秦昭王争为帝，后被燕将乐毅率兵击败，齐几乎被灭亡，湣王也被淖齿所杀。
    　* 亢礼：行对等之礼。亢，通“抗”，对等。
    　* 蜂准，长目，挚鸟膺，豺声：蜂准，鼻子像蜂肚，指高鼻；长目，眼睛细长；挚zhì鸟膺，胸部像鸷鸟一样突起，挚同“鸷”，猛禽，如鹰、雕之类；豺声，声音像狼嗥háo。
    　* 约：穷困。
    　* 用事：当权。

十一年，王翦、桓齮、杨端和攻鄴，取九城。王翦攻阏与、橑杨，皆并为一军。翦将十八日，军归斗食以下，什推二人从军取鄴安阳，桓齮将。十二年，文信侯不韦死，窃葬。其舍人临者，晋人也逐出之；秦人六百石以上夺爵，迁；五百石以下不临，迁，勿夺爵。自今以来，操国事不道如嫪毐、不韦者籍其门，视此。秋，复嫪毐舍人迁蜀者。当是之时，天下大旱，六月至八月乃雨。

    　* 王翦jiǎn、桓齮yǐ、杨端：
    　* 鄴yè：邺。在今河北临漳县西南。
    　* 阏yān与、橑liáo阳：均赵邑。阏与，在今山西和顺县西北；橑阳，在今山西左权县。
    　* 军归斗食以下，什推二人从军：指王翦裁汰冗员，把军队中斗食以下的军士遣回，十人中只推选二人从军。斗食，年秩zhì百石以下的小官。
    　* 安阳：邑名，在今河南安阳市西南。
    　* 窃葬：吕不韦被迫服鸩zhèn酒自杀，秦王不举行国葬，他的门客把他偷偷地葬在洛阳北芒山。
    　* 晋：三晋，即赵、魏、韩。
    　* 临：哭吊死者曰临。
    　* 籍其门：将其全家编入簿册为徒隶。
    　* 视此：照此办理。
    　* 复：赦免罪人还原籍。

十三年，桓齮攻赵平阳，杀赵将扈辄，斩首十万。王之河南。正月，彗星见东方。十月，桓齮攻赵。十四年，攻赵军於平阳，取宜安，破之，杀其将军。桓齮定平阳、武城。韩非使秦，秦用李斯谋，留非，非死云阳。韩王请为臣。

    　* 平阳：邑名，今河北临漳县西南，一说在今河南安阳地区。
    　* 河南：即周之雒邑王城，在今河南洛阳市西郊。
    　* 宜安：邑名，在今河北藁gǎo城县西南。
    　* 武城：邑名，在今山东武城县西北。
    　* 云阳：秦县名，在今陕西淳化县西北，当地设有国家监狱。

十五年，大兴兵，一军至鄴，一军至太原，取狼孟。地动。十六年九月，发卒受地韩南阳假守腾。初令男子书年。魏献地於秦。秦置丽邑。十七年，内史腾攻韩，得韩王安，尽纳其地，以其地为郡，命曰颍川。地动。华阳太后卒。民大饥。

    　* 狼孟：县名，在今山西阳曲县。
    　* 南阳：地区名，相当今河南济源至获嘉县一带，因在太行山之南，黄河之北，故称南阳。
    　* 假守腾：假守，代理郡守；腾，人名，即下文之“内史腾”。
    　* 书年：登记年龄，为便于征发壮丁。
    　* 丽邑：丽，又作郦、骊，在今陕西临潼县东。
    　* 颍yǐng川：秦置郡，治所在阳翟(在今河南禹县)，以境内有颍水得名。
    　* 华阳太后：庄襄王的寄母。

十八年，大兴兵攻赵，王翦将上地，下井陉，端和将河内，羌瘣伐赵，端和围邯郸城。十九年，王翦、羌瘣尽定取赵地东阳，得赵王。引兵欲攻燕，屯中山。秦王之邯郸，诸尝与王生赵时母家有仇怨，皆坑之。秦王还，从太原、上郡归。始皇帝母太后崩。赵公子嘉率其宗数百人之代，自立为代王，东与燕合兵，军上谷。大饥。

    　* 上地：地名，在今陕西绥德一带。
    　* 井陉xíng：井陉口，太行八隘之一，是从太行山区进入华北平原的隘口，在今河北井陉县西。
    　* 羌瘣huì：秦将名。
    　* 东阳：地区名，相当于今河北太行山以东地区。
    　* 中山：古国名，为赵所灭，地在今河北正定、平山、定县一带。
    　* 赵公子嘉：赵王迁的异母弟，赵的最后一个君主。
    　* 代：古国名，战国时并于赵，秦置代郡，治所在今河北蔚县东北。
    　* 军上谷：军，驻扎；上谷，郡名，辖今河北北部部分地区，地所在沮阳(今河北怀来东南)。

二十年，燕太子丹患秦兵至国，恐，使荆轲刺秦王。秦王觉之，体解轲以徇，而使王翦、辛胜攻燕。燕、代发兵击秦军，秦军破燕易水之西。二十一年，王贲攻。乃益发卒诣王翦军，遂破燕太子军，取燕蓟城，得太子丹之首。燕王东收辽东而王之。王翦谢病老归。新郑反。昌平君徙於郢。大雨雪，深二尺五寸。

    　* 燕太子丹：燕王喜的太子，名丹。
    　* 荆轲kē：卫国人，著名的侠士、刺客。
    　* 体解：将人体肢解，砍成数块的酷刑。
    　* 易水：河名，即今河北大清河上游支流。
    　* 蓟jì：燕的国都，当今北京城西南角。
    　* 诣yì：往、到。
    　* 辽东：郡名，治所在襄平(今辽宁辽阳市)，辖今辽宁大凌河以东地区。
    　* 新郑：县名，在今河南新郑县。

二十二年，王贲攻魏，引河沟灌大梁，大梁城坏，其王请降，尽取其地。

    　* 引河沟灌大梁：挖开黄河和鸿沟的水灌淹魏国都城大梁(开封)。
    　* 其王：指魏王假，魏的末代君主。

二十三年，秦王复召王翦，彊起之，使将击荆。取陈以南至平舆，虏荆王。秦王游至郢陈。荆将项燕立昌平君为荆王，反秦於淮南。

    　* 彊：强。
    　* 荆：即楚。因秦庄襄王名子楚，故避讳，称楚为荆。
    　* 陈、平舆：陈，战国后期楚都，在今河南淮阳县；平舆，楚邑，在今河南平舆县。
    　* 荆王：指楚王负刍chú，楚国末代君主。
    　* 郢yǐng陈：即陈(今河南淮阳)，因楚迁都于陈时改名郢，故名郢陈。

二十四年，王翦、蒙武攻荆，破荆军，昌平君死，项燕遂自杀。

二十五年，大兴兵，使王贲将，攻燕辽东，得燕王喜。还攻代，虏代王嘉。王翦遂定荆江南地；降越君，置会稽郡。五月，天下大酺。

    　* 降越君：降服越族君长。
    　* 会稽郡：郡名，治所在吴县(今江苏苏州市)，辖今江苏南部、浙江大部及安徽东南部。
    　* 酺pú：聚饮，指命令所特许的聚饮。

二十六年，齐王建与其相后胜发兵守其西界，不通秦。秦使将军王贲从燕南攻齐，得齐王建。

    　* 齐王建：齐国末代君主。

秦初并天下，令丞相、御史曰：“异日韩王纳地效玺，请为籓臣，已而倍约，与赵、魏合从畔秦，故兴兵诛之，虏其王。寡人以为善，庶几息兵革。赵王使其相李牧来约盟，故归其质子。已而倍盟，反我太原，故兴兵诛之，得其王。赵公子嘉乃自立为代王，故举兵击灭之。魏王始约服入秦，已而与韩、赵谋袭秦，秦兵吏诛，遂破之。荆王献青阳以西，已而畔约，击我南郡，故发兵诛，得其王，遂定其荆地。燕王昏乱，其太子丹乃阴令荆轲为贼，兵吏诛，灭其国。齐王用后胜计，绝秦使，欲为乱，兵吏诛，虏其王，平齐地。寡人以眇眇之身，兴兵诛暴乱，赖宗庙之灵，六王咸伏其辜，天下大定。今名号不更，无以称成功，传後世。其议帝号。”

    　* 御史：即御史大夫，官名，掌监察百官，地位仅次于丞相。
    　* 纳地效玺：献纳土地，交出玉玺。
    　* 藩fān臣：守卫边境的臣属。
    　* 畔：同“叛”。
    　* 庶几：也许能够，表示希望。
    　* 息兵革：停止战争。兵，武器；革，甲胄，借指战争。
    　* 青阳：县名，在今湖南长沙市。
    　* 阴令荆轲为贼：暗地里叫荆轲行刺。
    　* 渺渺：微小。
    　* 宗庙：本指帝王、诸侯祭祀祖先的处所，这里借指祖宗。
    　* 六王咸伏其辜：六王，指齐、楚、燕、韩、赵、魏等六国诸侯。伏其辜，俯首服罪。

丞相绾、御史大夫劫、廷尉斯等皆曰：“昔者五帝地方千里，其外侯服夷服诸侯或朝或否，天子不能制。今陛下兴义兵，诛残贼，平定天下，海内为郡县，法令由一统，自上古以来未尝有，五帝所不及。臣等谨与博士议曰：‘古有天皇，有地皇，有泰皇，泰皇最贵。’臣等昧死上尊号，王为‘泰皇’。命为‘制’，令为‘诏’，天子自称曰‘朕’。”王曰：“去‘泰’，著‘皇’，采上古‘帝’位号，号曰‘皇帝’。他如议。”制曰：“可。”追尊庄襄王为太上皇。制曰：“朕闻太古有号毋谥，中古有号，死而以行为谧。如此，则子议父，臣议君也，甚无谓，朕弗取焉。自今已来，除谥法。朕为始皇帝。後世以计数，二世三世至于万世，传之无穷。”

    　* 绾wǎn、劫、斯：指王绾、冯劫、李斯。
    　* 侯服夷服、或朝或否：侯服夷服，按照周代制度，国王直接管辖的土地，地方千里，称王畿；此外为藩属，分为九服，由远及近，每隔五百里定一个名称，九服的名称是：侯服、甸服、男服、采服、卫服、蛮服、夷服、镇服、藩服。或朝或否，指有的按时纳贡述职，有的不这样做。
    　* 海内为郡县：把全国各地划分为郡和县，即消除了侯服、夷服等。
    　* 博士：秦官名，职掌古今史事典章书籍，以备皇帝大臣咨询。
    　* 昧死：冒死。臣下进言时表示敬畏的套语。
    　* 命为“制”：对臣下发话(命)，裁决可否称为“制”。
    　* 令为“诏”：以皇帝名义发布的法律、文告(令)，称为“诏”。
    　* 谥shì：皇帝或达官贵族死后，朝廷根据其生前行为，按照《谥法》给他追加的一种称号，这种制度始于周，废于秦，汉以后重新沿用。
    　* 谧mì：

始皇推终始五德之传，以为周得火德，秦代周德，从所不胜。方今水德之始，改年始，朝贺皆自十月朔。衣服旄旌节旗皆上黑。数以六为纪，符、法冠皆六寸，而舆六尺，六尺为步，乘六马。更名河曰德水，以为水德之始。刚毅戾深，事皆决於法，刻削毋仁恩和义，然後合五德之数。於是急法，久者不赦。

    　* 始终五德之传：战国时期阴阳家邹衍的学说。这种学说把古代朴素的自然观五行说用于社会人事，也就是用金、木、水、火、土五种物质相生相克和终而复始的循环变化来说明王朝兴废的原因，如认为黄帝为土德，夏为木德，商为金德，周为火德，代周者必为水德，等等。
    　* 从所不胜：指秦代周而立，是因为从火的周不能胜过从水的秦；换句话说，代周的必是周德(火德)所不胜的水德(即能克火的水)，因而秦要确定自己是水德。
    　* 旄máo旌jīng：古代祭祀时执以导神之物。
    　* 改年始：周以建子之月(夏历十一月)为岁首，秦以建亥之月(夏历十月)为岁首，故称改年始。
    　* 朔：阴历每月初一。十月朔，指以十月初一为元旦。
    　* 上黑：即“尚黑”，以黑为贵。按五行说，黑色象征水，而秦是得水德的，故尚黑。
    　* 合五德之数：秦始皇为加强专制统治找理论根据，认为水德为阴，阴主刑杀，秦为水德，所以应以刑杀为主，不能讲究仁爱恩惠。

丞相绾等言：“诸侯初破，燕、齐、荆地远，不为置王，毋以填之。请立诸子，唯上幸许。”始皇下其议於群臣，群臣皆以为便。廷尉李斯议曰：“周文武所封子弟同姓甚众，然後属疏远，相攻击如仇雠，诸侯更相诛伐，周天子弗能禁止。今海内赖陛下神灵一统，皆为郡县，诸子功臣以公赋税重赏赐之，甚足易制。天下无异意，则安宁之术也。置诸侯不便。”始皇曰：“天下共苦战斗不休，以有侯王。赖宗庙，天下初定，又复立国，是树兵也，而求其宁息，岂不难哉！廷尉议是。”

    　* 填：通“镇”，镇服。
    　* 后属：后代、后裔。
    　* 仇雠chóu：互相仇视敌对。仇，动词；雠，名词，敌人。
    　* 树兵：制造战争。

分天下以为三十六郡，郡置守、尉、监。更名民曰“黔首”。大酺。收天下兵，聚之咸阳，销以为锺鐻，金人十二，重各千石，置廷宫中。一法度衡石丈尺。车同轨。书同文字。地东至海暨朝鲜，西至临洮、羌中，南至北乡户，北据河为塞，并阴山至辽东。徙天下豪富於咸阳十二万户。诸庙及章台、上林皆在渭南。秦每破诸侯，写放其宫室，作之咸阳北坂上，南临渭，自雍门以东至泾、渭，殿屋复道周阁相属。所得诸侯美人锺鼓，以充入之。

    　* 郡置守、尉、监：每郡设置郡守、郡尉、郡监。郡守为一郡最高行政长官；郡尉为一郡的军事长官；监，称监御史，为监察长官。
    　* 黔首：黔为黑色，由于劳动人民脸晒得很黑，故称。
    　* 酺pú：聚饮。特指命令所许可的大聚饮。
    　* 鐻jù：同“虡”，钟架。
    　* 石：重量单位，一百二十斤为石。
    　* 临洮táo、羌中：临洮，县名，在今甘肃岷县；羌中，羌人聚居区，主要为甘肃西南洮水流域。
    　* 北乡户：地区名，简称北户，泛指五岭山脉以南地区，因当地居民喜向北开门。一说地在今越南顺化一带。 乡，同“向”。
    　* 并阴山至辽东：并，通“傍”，阴山，山名，在今内蒙古中部。
    　* 章台、上林：章台，章台宫；上林，上林苑。两者都是秦国建在咸阳的宫殿园林。
    　* 写放：写，模写；放，同“仿”。
    　* 坂：山坡。
    　* 雍门：地名，在今陕西高陵县境。
    　* 复道周阁相属：复道，阁道，天桥；周阁，四周装有窗户栏杆可供远眺的楼阁；相属，相连，相通。

二十七年，始皇巡陇西、北地，出鸡头山，过回中。焉作信宫渭南，已更命信宫为极庙，象天极。自极庙道通郦山，作甘泉前殿。筑甬道，自咸阳属之。是岁，赐爵一级。治驰道。

    　* 陇西、北地：陇西，郡名。治所在狄道(今甘肃临洮县南)，辖今甘肃东乡、临洮、天水一带。北地，郡名，治所在义渠(今甘肃庆阳县西南)，辖今宁夏贺兰山、青铜峡以东及甘肃环江、马莲河流域。
    　* 鸡头山：一指今甘肃平凉县西的崆峒山；一指甘肃成县的鸡头山。文中应指前者。
    　* 回中：回中宫，故址在今陕西凤翔县南。
    　* 焉：乃，于是。
    　* 信宫：长信宫。
    　* 天极：指北极星。古人认为星空的中央为天帝所居，故称天极。始皇建极庙以象征天极，是藉以表示自己的最高权威。
    　* 甬道：两边筑有夹墙的通道。
    　* 驰道：宽阔的车道。路宽五十步，路中三丈宽的部份，种树为界，专供皇帝行车。

二十八年，始皇东行郡县，上邹峄山。立石，与鲁诸儒生议，刻石颂秦德，议封禅望祭山川之事。乃遂上泰山，立石，封，祠祀。下，风雨暴至，休於树下，因封其树为五大夫。禅梁父。刻所立石，其辞曰：

    　* 邹峄yì山：又名邹山、峄山，在今山东邹县东南。
    　* 封禅：古代帝王祭告天地，表彰政绩以示受命于天的祭典。登泰山顶筑坛祭天叫“封”；再到泰山下的小山梁父辟基祭地叫“禅”。
    　* 封：堆土为坛，祭天所用。
    　* 五大夫：秦十二级爵的第九级。

皇帝临位，作制明法，臣下脩饬。二十有六年，初并天下，罔不宾服。亲巡远方黎民，登兹泰山，周览东极。从臣思迹，本原事业，祗诵功德。治道运行，诸产得宜，皆有法式。大义休明，垂于後世，顺承勿革。皇帝躬圣，既平天下，不懈於治。夙兴夜寐，建设长利，专隆教诲。训经宣达，远近毕理，咸承圣志。贵贱分明，男女礼顺，慎遵职事。昭隔内外，靡不清净，施于後嗣。化及无穷，遵奉遗诏，永承重戒。

    　* 修饬chì：恭谨地遵行。饬同“敕”。
    　* 罔不宾服：无不臣服。罔，无；宾服，怀德而服曰宾服。
    　* 本原：推究。
    　* 祗zhī：恭敬。
    　* 休明：美好清明。
    　* 顺承勿革：遵奉继承，不要改变。
    　* 躬圣：亲身听理政事。
    　* 夙兴夜寐：早起晚睡。
    　* 训经宣达：古训经典，宣教周到。
    　* 昭隔内外：明确划分男女内外。
    　* 重戒：郑重的告诫。

於是乃并勃海以东，过黄、腄，穷成山，登之罘，立石颂秦德焉而去。

    　* 黄、腄chuí：均县名。黄，在今山东黄县；腄，在今山东福山县。
    　* 成山：山名，在今山东荣城县东北。
    　* 之罘fú：岛名，即今山东烟台市西北的之罘半岛。

南登琅邪，大乐之，留三月。乃徙黔首三万户琅邪台下，复十二岁。作琅邪台，立石刻，颂秦德，明得意。曰：

    　* 琅láng邪yá：山名，今作“琅琊”，在今山东胶南县境。
    　* 琅邪台：越王勾践在琅琊城东南修筑的观台。
    　* 复十二岁：免除十二年的赋税劳役。

维二十八年，皇帝作始。端平法度，万物之纪。以明人事，合同父子。圣智仁义，显白道理。东抚东土，以省卒士。事已大毕，乃临于海。皇帝之功，劝劳本事。上农除末，黔首是富。普天之下，抟心揖志。器械一量，同书文字。日月所照，舟舆所载。皆终其命，莫不得意。应时动事，是维皇帝。匡饬异俗，陵水经地。忧恤黔首，朝夕不懈。除疑定法，咸知所辟。方伯分职，诸治经易。举错必当，莫不如画。皇帝之明，临察四方。尊卑贵贱，不逾次行。奸邪不容，皆务贞良。细大尽力，莫敢怠荒。远迩辟隐，专务肃庄。端直敦忠，事业有常。皇帝之德，存定四极。诛乱除害，兴利致福。节事以时，诸产繁殖。黔首安宁，不用兵革。六亲相保，终无寇贼。驩欣奉教，尽知法式。六合之内，皇帝之土。西涉流沙，南尽北户。东有东海，北过大夏。人迹所至，无不臣者。功盖五帝，泽及牛马。莫不受德，各安其宇。

    　* 维：助词，用在句首加强语气，或叫句首语气词。
    　* 端平法度，万物之纪：订正法律制度，乃是万物的纲纪。
    　* 以明人事，合同父子：用来彰明人伦，使父子和睦相处。
    　* 东土：指原属六国的地区。
    　* 省：探望，察看。
    　* 本事：农桑之事。秦以农业为本。
    　* 上农除末：崇尚农业，抑制商业。
    　* 抟心揖志：专心一意，同心协力。抟，同“专”；揖，通“辑”。
    　* 命：天年。
    　* 匡饬：纠正整顿。
    　* 陵水经地：指重新划分经界。
    　* 辟：同“避”，趋避的意思。
    　* 方伯分职，诸治经易：地方长官分工尽职，各项治理就容易完成。
    　* 错：同“措”，措施。
    　* 画：清楚明白。
    　* 不逾次行：不超越等级次序。
    　* 远迩辟隐：无论是远近乃至偏僻地方的人。
    　* 四极：四方极远的地方。
    　* 大夏：即大原，指山西高原。
    　* 宇：本义指房屋，此处泛指居住的地方。

维秦王兼有天下，立名为皇帝，乃抚东土，至于琅邪。列侯武城侯王离、列侯通武侯王贲、伦侯建成侯赵亥、伦侯昌武侯成、伦侯武信侯冯毋择、丞相隗林、丞相王绾、卿李斯、卿王戊、五大夫赵婴、五大夫杨樛从，与议於海上。曰：“古之帝者，地不过千里，诸侯各守其封域，或朝或否，相侵暴乱，残伐不止，犹刻金石，以自为纪。古之五帝三王，知教不同，法度不明，假威鬼神，以欺远方，实不称名，故不久长。其身未殁，诸侯倍叛，法令不行。今皇帝并一海内，以为郡县，天下和平。昭明宗庙，体道行德，尊号大成。群臣相与诵皇帝功德，刻于金石，以为表经。”

    　* 维秦兼有天下：自此以下一段文字是说明琅邪刻石原因的序辞。
    　* 列侯：爵位名，秦十二等爵中的最高一级，本名彻侯，因避汉武帝讳而改。
    　* 伦侯：爵位仅次于列侯，相当于关内侯，只有封号，没有封邑。
    　* 隗wěi：古国名，在今湖北省秭归县东。
    　* 樛liáo：
    　* 实不称名：实际与名号不相符合。
    　* 殁mò：死亡。
    　* 表经：表率，典范。

既已，齐人徐市等上书，言海中有三神山，名曰蓬莱、方丈、瀛洲，仙人居之。请得斋戒，与童男女求之。於是遣徐市发童男女数千人，入海求仙人。

    　* 徐市：一作徐福，齐国方士。
    　* 蓬莱、方丈、瀛洲：传说中的三座神山。

始皇还，过彭城，斋戒祷祠，欲出周鼎泗水。使千人没水求之，弗得。乃西南渡淮水，之衡山、南郡。浮江，至湘山祠。逢大风，几不得渡。上问博士曰：“湘君神？”博士对曰：“闻之，尧女，舜之妻，而葬此。”於是始皇大怒，使刑徒三千人皆伐湘山树，赭其山。上自南郡由武关归。

    　* 彭城：即今江苏徐州市。
    　* 欲出周鼎泗水：想在泗水中捞出周鼎。泗水，流经彭城的淮水支流。周鼎，西周的国器，传说秦昭襄王曾向周强迫要去九鼎，移置咸阳时，有一鼎飞人泗水，所以秦始皇想把它捞出来。
    　* 衡山：郡名，治所在邾zhū(今湖北黄岗县西北)。
    　* 湘山祠：传说舜晚年南巡，死于苍梧，他的两个妃子娥皇、女英追踪到洞庭湖边，南望痛哭，自投湘水而死，人们在湘山立祠纪念。湘山，又名君山、洞庭山，在今湖南岳阳县西洞庭湖中。
    　* 刑徒：被判刑而服劳役的人。
    　* 赭zhě：通赤，光秃。赭其山，即砍了树木，使山光秃。一说，赭，红色，这里用为动词，赭其山，即使其山呈土红色(因砍光了树)。
    　* 武关：关塞名，在今陕西丹凤县东南。

二十九年，始皇东游。至阳武博狼沙中，为盗所惊。求弗得，乃令天下大索十日。

    　* 阳武：县名，在今河南阳原县南。
    　* 博狼沙：一名博浪沙，地名，在河南阳原县南。
    　* 为盗所惊：据《史记·留侯世家》，此即张良与力士在博浪沙狙击秦始皇，误中副车的事件。

登之罘，刻石。其辞曰：

    　* 之罘fú：岛名，即今山东烟台市西北的之罘半岛。

维二十九年，时在中春，阳和方起。皇帝东游，巡登之罘，临照于海。从臣嘉观，原念休烈，追诵本始。大圣作治，建定法度，显箸纲纪。外教诸侯，光施文惠，明以义理。六国回辟，贪戾无厌，虐杀不已。皇帝哀众，遂发讨师，奋扬武德。义诛信行，威燀旁达，莫不宾服。烹灭彊暴，振救黔首，周定四极。普施明法，经纬天下，永为仪则。大矣哉！宇县之中，承顺圣意。群臣诵功，请刻于石，表垂于常式。

    　* 中春：即阴历二月。
    　* 原念休烈：推原和追念这美好的功业。
    　* 回辟：奸邪怪僻。
    　* 光：通“广”。
    　* 威燀chǎn旁达：皇帝神威迅速扩大。燀，火花飞进的样子。
    　* 烹灭：消灭。
    　* 彊：强。
    　* 经纬：治理，规划。
    　* 宇县：宇，宇庙；县，赤县。合指全中国，全天下。
    　* 常式：永久不变的法式。

其东观曰：

    　* 东观：在东面的一个台观。秦始皇在之罘刻石有二，一为上文“维二十九年，时在中春”，一即在东观的这一个。

维二十九年，皇帝春游，览省远方。逮于海隅，遂登之罘，昭临朝阳。观望广丽，从臣咸念，原道至明。圣法初兴，清理疆内，外诛暴彊。武威旁暢，振动四极，禽灭六王。阐并天下，甾害绝息，永偃戎兵。皇帝明德，经理宇内，视听不怠。作立大义，昭设备器，咸有章旗。职臣遵分，各知所行，事无嫌疑。黔首改化，远迩同度，临古绝尤。常职既定，後嗣循业，长承圣治。群臣嘉德，祗诵圣烈，请刻之罘。

    　* 逮：到达。
    　* 昭临：观览。
    　* 振：同“震”。
    　* 阐并：阐通“擅”，专而有之的意思，阐并即全部统一之意。
    　* 甾：通“灾”。
    　* 章旗：表明职级的服装、旗帜。
    　* 远迩同度：不论远近都有统一的法度。
    　* 临古绝尤：虽到老年，绝无罪尤。古，古稀，指老年；尤，罪过。
    　* 祗zhī：恭敬。

旋，遂之琅邪，道上党入。

    　* 旋：转回。

三十年，无事。

三十一年十二月，更名腊曰“嘉平”。赐黔首里六石米，二羊。始皇为微行咸阳，与武士四人俱，夜出逢盗兰池，见窘，武士击杀盗，关中大索二十日。米石千六百。

    　* 更名腊曰“嘉平”：把腊月改名叫“嘉平”。腊祭，夏称清祀，殷称嘉平，周称大腊，又称腊，这都是祭名。因此祭时在十二月，故又成为十二月以后的代称。
    　* 里：秦时县以下的基层行政单位，一里八十户(也有说是五十户或二十五户)，约当于今天的村，里上有乡，乡上为县。
    　* 微行：化装成普通人，秘密外出。
    　* 兰池：秦始皇在咸阳所辟的园林，引渭水为池，建有引宫，在今咸阳市北。
    　* 见窘：受到困逼。

三十二年，始皇之碣石，使燕人卢生求羡门、高誓。刻碣石门。坏城郭，决通隄防。其辞曰：

    　* 碣石：山名，在今河北昌黎县北。
    　* 羡门、高誓：传说中两个仙人的名字。
    　* 刻碣石门：直接在碣石门山前岩壁上刻碑文，不另立碑石。
    　* 坏城郭，决通堤防：这两句与上下文不连贯，且与碑文中的“堕坏城郭，决通川防“重复，系衍文(为碣石铭文误入史文而衍)。

遂兴师旅，诛戮无道，为逆灭息。武殄暴逆，文复无罪，庶心咸服。惠论功劳，赏及牛马，恩肥土域。皇帝奋威，德并诸侯，初一泰平。堕坏城郭，决通川防，夷去险阻。地势既定，黎庶无繇，天下咸抚。男乐其畴，女修其业，事各有序。惠被诸产，久并来田，莫不安所。群臣诵烈，请刻此石，垂著仪矩。

    　* 武殄tiǎn暴逆，文复无罪：用武力消灭残暴凶逆，用法令庇护无罪平民。殄，灭绝；文，法令条文；复，通“覆”，庇护。
    　* 庶：众，民众，百姓。
    　* 初一泰平：首次实现了天下统一，太平无事。
    　* 堕坏城郭，决通川防，夷去险阻：拆毁关东诸侯的旧城墙，挖开阻碍交通的堤防，铲平道路上的险阻。
    　* 畴chóu：田地。乐其畴，愉快地在田地里从事农业生产。
    　* 久并来田：长期流落外乡者一齐回乡种地。
    　* 安所：安于其居，乐于其业。
    　* 垂著仪矩：垂示天下，以为仪法规范。

因使韩终、侯公、石生求仙人不死之药。始皇巡北边，从上郡入。燕人卢生使入海还，以鬼神事，因奏录图书，曰“亡秦者胡也”。始皇乃使将军蒙恬发兵三十万人北击胡，略取河南地。

    　* 奏录图书：奏上抄录的有关图谶chèn。
    　* “亡秦者胡也”：这是一句语意含混的谶语(预言吉凶的话)，秦始皇把“胡”理解为胡人，故发兵攻打匈奴；而秦亡后人们又把“胡”附会为胡亥hài。
    　* 河南地：秦地名，约当今宁夏灵武县以北至内蒙杭锦后旗以南的河套西部地区；又说是内蒙河套乌加河以南地区。

三十三年，发诸尝逋亡人、赘婿、贾人略取陆梁地，为桂林、象郡、南海，以適遣戍。西北斥逐匈奴。自榆中并河以东，属之阴山，以为十四县，城河上为塞。又使蒙恬渡河取高阙、阳山、北假中，筑亭障以逐戎人。徙谪，实之初县。禁不得祠。明星出西方。

    　* 逋bū亡人：因逃避徭役等而流浪的人。
    　* 赘婿：穷人把儿子典给富人做奴隶称赘子，主家给赘子娶妻后称赘婿。
    　* 贾人：商贩。
    　* 陸梁地：泛指五岭以南地区。
    　* 桂林郡：治所在中留(今广西桂平县西南)，辖地约当今广西都阳山、大明山以东，九万大山，越城岭以南地区及广东肇庆至茂名市一带。
    　* 象郡：治所在临尘(今广西崇左县)，辖今广西西部、广东西南部和贵州南部一带。
    　* 南海郡：治所在番pān禺yú(今广州市)，辖今广东滃江、大罗山以南，珠江三角洲及绥江流域以东。
    　* 以適遣戍：发配有罪判刑的人去守卫。
    　* 榆中：地区名，当今包头以南河套地区；又说是要塞名，即榆林塞，故址在今内蒙准格尔旗，陕西榆林东北。
    　* 城河上为塞：沿河修筑城墙，作为关塞。城，作动词用，筑城。
    　* 高阙quē：地名，在今内蒙杭锦后旗东北，阴山山脉自此中断，成一门阙，故名。
    　* 阳山：指阴山最西一段，即今内蒙巴彦淖尔盟的狼山。
    　* 北假：地名，今内蒙五原县西，河套以北阴山以南夹山带河地区。
    　* 亭障：在边塞设置的堡垒。
    　* 初县：新设置的县。

三十四年，適治狱吏不直者，筑长城及南越地。

    　* 治狱吏不直者：办理狱讼不公正的官员。
    　* 南越地：即五岭以南的桂林、象郡、南海诸郡。

始皇置酒咸阳宫，博士七十人前为寿。仆射周青臣进颂曰：“他时秦地不过千里，赖陛下神灵明圣，平定海内，放逐蛮夷，日月所照，莫不宾服。以诸侯为郡县，人人自安乐，无战争之患，传之万世。自上古不及陛下威德。”始皇悦。博士齐人淳于越进曰：“臣闻殷周之王千馀岁，封子弟功臣，自为枝辅。今陛下有海内，而子弟为匹夫，卒有田常、六卿之臣，无辅拂，何以相救哉？事不师古而能长久者，非所闻也。今青臣又面谀以重陛下之过，非忠臣。”始皇下其议。

    　* 仆射：秦官名。古代重射，官吏都要学射，仆射就是主管射事的人，自侍中、尚书、博士、郎皆有，尚书仆射就是尚书的主管首长，博士仆射就是博士的主管首长。
    　* 以诸侯为郡县：即废除诸侯封建制行郡县制。
    　* 匹夫：指没有爵位和权势的平民。
    　* 田常：春秋时齐国大臣，他杀死齐简公，另立齐平公，后来他的子孙夺取了齐国王位。
    　* 六卿：指春秋末年晋国大夫韩、赵、魏、范、中行、智氏六家，这六家势力强大，晋君不能控制，最终导至韩、赵、魏三家瓜分了晋国。
    　* 卒有田常、六卿之臣：万一仓卒间出现像田常、六卿一类的乱臣。

丞相李斯曰：“五帝不相复，三代不相袭，各以治，非其相反，时变异也。今陛下创大业，建万世之功，固非愚儒所知。且越言乃三代之事，何足法也？异时诸侯并争，厚招游学。今天下已定，法令出一，百姓当家则力农工，士则学习法令辟禁。今诸生不师今而学古，以非当世，惑乱黔首。丞相臣斯昧死言：古者天下散乱，莫之能一，是以诸侯并作，语皆道古以害今，饰虚言以乱实，人善其所私学，以非上之所建立。今皇帝并有天下，别黑白而定一尊。私学而相与非法教，人闻令下，则各以其学议之，入则心非，出则巷议，夸主以为名，异取以为高，率群下以造谤。如此弗禁，则主势降乎上，党与成乎下。禁之便。臣请史官非秦记皆烧之。非博士官所职，天下敢有藏《诗》《书》百家语者，悉诣守、尉杂烧之。有敢偶语《诗》《书》者弃市。以古非今者族。吏见知不举者与同罪。令下三十日不烧，黥为城旦。所不去者，医药卜筮种树之书。若欲有学法令，以吏为师。”制曰：“可。”

    　* 三代：夏、商、周。
    　* 莫之能一：即“莫能一之”，没有一个人能把政令统一起来。
    　* 以非上之所建立：用来非议朝廷制定的政策法令。非，非议、反对之意。
    　* 夸主以为名，异取以为高：夸耀自己所信奉的学说来沽名钓誉，标新立异自认为高强。主，所信奉的学说；取，通“趣”。
    　* 主势降乎上，党与成乎下：在上边，皇帝的权威会因此而下降；在下边，私人的朋党渐次形成。
    　* 《诗》、《书》、百家语：《诗经》、《尚书》、诸子百家著作。
    　* 偶语：对语，结伙谈论。
    　* 弃市：在闹市处死示众。
    　* 族：灭族，满门抄斩。
    　* 黥qíng为城旦：黥是在犯人头上刺字涂墨的一种刑罚。
    　* 城旦：白天守卫，晚上筑长城的一种刑罚。
    　* 卜筮：古代占卜，用龟甲称卜，用蓍草称筮。

三十五年，除道，道九原抵云阳，堑山堙谷，直通之。於是始皇以为咸阳人多，先王之宫廷小，吾闻周文王都丰，武王都镐，丰镐之间，帝王之都也。乃营作朝宫渭南上林苑中。先作前殿阿房，东西五百步，南北五十丈，上可以坐万人，下可以建五丈旗。周驰为阁道，自殿下直抵南山。表南山之颠以为阙。为复道，自阿房渡渭，属之咸阳，以象天极阁道绝汉抵营室也。阿房宫未成；成，欲更择令名名之。作宫阿房，故天下谓之阿房宫。隐宫徒刑者七十馀万人，乃分作阿房宫，或作丽山。发北山石椁，乃写蜀、荆地材皆至。关中计宫三百，关外四百馀。於是立石东海上朐界中，以为秦东门。因徙三万家丽邑，五万家云阳，皆复不事十岁。

    　* 除道：开道，修治道路。
    　* 道九原：道，经过。九原，郡名，治所在今内蒙包头市西，辖今内蒙古后套至包头一带。
    　* 堑qiàn山堙yīn谷：开凿山崖，填塞沟谷。
    　* 丰：周文王时国都，故址在今陕西西安市西沣河西岸。
    　* 镐hào：周武王时国都，故址在今陕西西安市西沣河东岸。
    　* 阿房：宫名，遗址在今陕西西安市西北。阿，近；房，通“旁”。阿房宫建在咸阳宫附近，未定名，故俗称阿房宫。
    　* 南山：终南山。
    　* 颠：同“巅”。
    　* 阙：古代宫殿、祀庙或陵墓前的高建筑物，形如牌坊，左右各一。
    　* 以象天极阁道绝汉抵营室：让阿房宫建筑群与天上的北极星，飞渡银河抵达营室的阁道星等星空格局相吻合。 阁道，古星名，指仙后座的六颗星，古人认为它们是沟通银河两岸的天桥。汉，银河；营室，即营室星。
    　* 令名：美名。
    　* 隐宫刑徒者：受了宫刑和被判处劳役的刑徒、罪犯。隐宫，即宫刑，又称腐刑，阉割男子的生殖器官，受此刑后要在阴暗的室内养息百日，故称“隐宫”。
    　* 作丽山：在骊山为秦始皇建寿陵。骊山，在今陕西临潼县东南。
    　* 石椁：作椁的石材。
    　* 写蜀、荆地材，运出蜀地、荆地的木料。写，通“泻”，大量输下叫泻。
    　* 立石东海上朐qú界中：在东海郡朐县境内建立石门。朐县在今江苏连云港市西南。

卢生说始皇曰：“臣等求芝奇药仙者常弗遇，类物有害之者。方中，人主时为微行以辟恶鬼，恶鬼辟，真人至。人主所居而人臣知之，则害於神。真人者，入水不濡，入火不爇，陵云气，与天地久长。今上治天下，未能恬倓。愿上所居宫毋令人知，然后不死之药殆可得也。”於是始皇曰：“吾慕真人，自谓‘真人’，不称‘朕’。”乃令咸阳之旁二百里内宫观二百七十复道甬道相连，帷帐锺鼓美人充之，各案署不移徙。行所幸，有言其处者，罪死。始皇帝幸梁山宫，从山上见丞相车骑众，弗善也。中人或告丞相，丞相後损车骑。始皇怒曰：“此中人泄吾语。”案问莫服。当是时，诏捕诸时在旁者，皆杀之。自是後莫知行之所在。听事，群臣受决事，悉於咸阳宫。

    　* 方中：指仙方及方术之书。
    　* 真人：道家称修真得道或成仙的人。
    　* 濡rú：沾湿。
    　* 爇ruò：焚烧。
    　* 恬惔：即恬淡，清静无欲。
    　* 行所幸：皇帝恩临叫幸。行所幸，皇帝巡行所到之处。
    　* 梁山宫：秦行宫，在今陕西乾县东。
    　* 中人：宦官。
    　* 案问：审问。
    　* 听事：指皇帝听群臣奏事(报告)办理政务。下文受决事指接受命令、决定。

侯生卢生相与谋曰：“始皇为人，天性刚戾自用，起诸侯，并天下，意得欲从，以为自古莫及己。专任狱吏，狱吏得亲幸。博士虽七十人，特备员弗用。丞相诸大臣皆受成事，倚辨於上。上乐以刑杀为威，天下畏罪持禄，莫敢尽忠。上不闻过而日骄，下慑伏谩欺以取容。秦法，不得兼方不验，辄死。然候星气者至三百人，皆良士，畏忌讳谀，不敢端言其过。天下之事无小大皆决於上，上至以衡石量书，日夜有呈，不中呈不得休息。贪於权势至如此，未可为求仙药。”於是乃亡去。始皇闻亡，乃大怒曰：“吾前收天下书不中用者尽去之。悉召文学方术士甚众，欲以兴太平，方士欲练以求奇药。今闻韩众去不报，徐市等费以巨万计，终不得药，徒奸利相告日闻。卢生等吾尊赐之甚厚，今乃诽谤我，以重吾不德也。诸生在咸阳者，吾使人廉问，或为訞言以乱黔首。”於是使御史悉案问诸生，诸生传相告引，乃自除犯禁者四百六十馀人，皆阬之咸阳，使天下知之，以惩後。益发谪徙边。始皇长子扶苏谏曰：“天下初定，远方黔首未集，诸生皆诵法孔子，今上皆重法绳之，臣恐天下不安。唯上察之。”始皇怒，使扶苏北监蒙恬於上郡。

    　* 备员：挂名充数。
    　* 成事：已决定的事。
    　* 辨：通“办”，办理，办事。
    　* 慑shè伏谩欺以取容：害怕畏伏，说假话来苟求容身之地。
    　* 兼方：指提出两种以上的方术。
    　* 候星气者：观测星象和云气的人。
    　* 端言：直言，正言。
    　* 以衡石量书：是说秦始皇用秤称量公文进行批阅。衡，秤杆；石，秤锤；书，文件。当时无纸，文字写在木简或竹简上，故以重量计文件。
    　* 呈：通“程”，限额。有呈即有限额，不中呈，即达不到限额。
    　* 练：同“炼”。
    　* 韩众：即上文去求神仙不死之药的韩终。
    　* 奸利：奸诈取利，指以求仙药为名，骗取钱财。
    　* 廉问：私下察访。
    　* 自除：指秦始皇亲自判处儒生死罪。除，诛杀。
    　* 监：监督、监视。古时皇帝派将军率兵出外，往往另派自己的儿子或亲信随军监视，叫做监军。

三十六年，荧惑守心。有坠星下东郡，至地为石，黔首或刻其石曰“始皇帝死而地分”。始皇闻之，遣御史逐问，莫服，尽取石旁居人诛之，因燔销其石。始皇不乐，使博士为仙真人诗，及行所游天下，传令乐人歌弦之。

    　* 荧惑守心：荧惑星侵入心宿星区。荧惑即火星，心，二十八宿之一，也叫商星，由天蝎座内的三颗星组成。古代迷信，认为心宿三星分别象征天王及其太子、庶子，而荧惑则是妖星，火星运行到心宿所在的地区，预示地上帝王将灾祸临头。
    　* 燔fán：焚烧。

秋，使者从关东夜过华阴平舒道，有人持璧遮使者曰：“为吾遗滈池君。”因言曰：“今年祖龙死。”使者问其故，因忽不见，置其璧去。使者奉璧具以闻。始皇默然良久，曰：“山鬼固不过知一岁事也。”退言曰：“祖龙者，人之先也。”使御府视璧，乃二十八年行渡江所沈璧也。於是始皇卜之，卦得游徙吉。迁北河榆中三万家。拜爵一级。

    　* 平舒：古城名，在陕西华阴县西北渭水边。
    　* 滈hào池君：水神名(滈池的水神)，这里借指秦始皇。由于秦始皇自称以水德王，所以有人托名水神预告他的死兆。
    　* 祖龙：暗指秦始皇。祖，即始；龙，人君之象。
    　* 山鬼固不过知一岁事也：山鬼，指使者在平舒道上遇见的持璧者。固不过知一岁事，是说山鬼道行不深，只知一年之内的事，起不了多大作用。
    　* “祖龙者，人之先也”：秦始皇心畏此事，便自欺欺人，对之另作解释，言外之意是：祖龙指早已死去的先人，与我无关。
    　* 沈：通“沉”。
    　* 北河：古代黄河自今内蒙古磴口县以下分为南北两支，北支当今乌加河，该流对南支而言，称为北河。

三十七年十月癸丑，始皇出游。左丞相斯从，右丞相去疾守。少子胡亥爱慕请从，上许之。十一月，行至云梦，望祀虞舜於九疑山。浮江下，观籍柯，渡海渚。过丹阳，至钱唐。临浙江，水波恶，乃西百二十里从狭中渡。上会稽，祭大禹，望于南海，而立石刻颂秦德。其文曰：

    　* 云梦：泛指春秋战国时楚王的游猎区，大致包括江汉平原一带及其东西北三面一部分丘陵区。
    　* 九疑山：又名苍梧山，在湖南宁远县西。
    　* 籍柯、海渚：籍柯，疑为古地名，今在何处不详。海渚，据考证，“海”是“江”之误，江渚，又名牛渚，即今安徽马鞍山市采石矶。
    　* 丹阳、钱唐：均县名。丹阳在今安徽当塗县东北；钱唐即今浙江杭州市。
    　* 浙江：江名，今钱塘江及其上流的总称。
    　* 狭中：江面狭窄的地方。
    　* 会稽：山名，在今浙江绍兴市东南。

皇帝休烈，平一宇内，德惠脩长。三十有七年，亲巡天下，周览远方。遂登会稽，宣省习俗，黔首斋庄。群臣诵功，本原事迹，追首高明。秦圣临国，始定刑名，显陈旧章。初平法式，审别职任，以立恆常。六王专倍，贪戾泬猛，率众自彊。暴虐恣行，负力而骄，数动甲兵。阴通间使，以事合从，行为辟方。内饰诈谋，外来侵边，遂起祸殃。义威诛之，殄熄暴悖，乱贼灭亡。圣德广密，六合之中，被泽无疆。皇帝并宇，兼听万事，远近毕清。运理群物，考验事实，各载其名。贵贱并通，善否陈前，靡有隐情。饰省宣义，有子而嫁，倍死不贞。防隔内外，禁止淫泆，男女絜诚。夫为寄豭，杀之无罪，男秉义程。妻为逃嫁，子不得母，咸化廉清。大治濯俗，天下承风，蒙被休经。皆遵度轨，和安敦勉，莫不顺令。黔首脩絜，人乐同则，嘉保太平。後敬奉法，常治无极，舆舟不倾。从臣诵烈，请刻此石，光垂休铭。

    　* 宣省：体察。
    　* 斋庄：端正恭敬。
    　* 泬jué xuè：水从洞穴中奔泻而出。
    　* 间使：从事反间活动的使节。
    　* 辟方：邪辟放肆。方，放。
    　* 饰省宣义：文饰过失，污染道义。《正义》：“饰谓文饰也。省，过也。”宣，同“渲”，染也。一说此句意为谨慎自省，宣明义理。
    　* 有子而嫁，倍死不贞：已有儿子还要改嫁，是背叛死去丈夫的不贞行为。
    　* 淫泆yì：淫荡；淫乱。
    　* 寄豭jiā：豭，公猪，把公猪送到养母猪的人家，让与母猪交配得孕，叫寄豭，此处指有妇之夫与别人的妻子通奸。
    　* 妻为逃嫁，子不得母：妻子逃家另嫁，儿子就不能认她为母亲。
    　* 濯zhuó：洗净。
    　* 脩絜：修洁。
    　* 人乐同则：人人都喜欢法律划一。
    　* 休铭：美好的铭文。

还过吴，从江乘渡。并海上，北至琅邪。

    　* 吴：县名，今江苏苏州市。
    　* 江乘：县名，今江苏句容县。

方士徐市等入海求神药，数岁不得，费多，恐谴，乃诈曰：“蓬莱药可得，然常为大鲛鱼所苦，故不得至，愿请善射与俱，见则以连弩射之。”始皇梦与海神战，如人状。问占梦，博士曰：“水神不可见，以大鱼蛟龙为候。今上祷祠备谨，而有此恶神，当除去，而善神可致。”乃令入海者赍捕巨鱼具，而自以连弩候大鱼出射之。自琅邪北至荣成山，弗见。至之罘，见巨鱼，射杀一鱼。遂并海西。

    　* 鲛鱼：即鲨鱼。
    　* 问占梦：向负责占梦的询问。
    　* 候：征候、征兆。
    　* 赍jī：怀着，把东西送给别人。
    　* 荣成山：即成山，在山东半岛最东端，伸入黄河，处今山东荣成县境内。

至平原津而病。始皇恶言死，群臣莫敢言死事。上病益甚，乃为玺书赐公子扶苏曰：“与丧会咸阳而葬。”书已封，在中车府令赵高行符玺事所，未授使者。七月丙寅，始皇崩於沙丘平台。丞相斯为上崩在外，恐诸公子及天下有变，乃祕之，不发丧。棺载辒凉车中，故幸宦者参乘，所至上食。百官奏事如故，宦者辄从辒凉车中可其奏事。独子胡亥、赵高及所幸宦者五六人知上死。赵高故尝教胡亥书及狱律令法事，胡亥私幸之。高乃与公子胡亥、丞相斯阴谋破去始皇所封书赐公子扶苏者，而更诈为丞相斯受始皇遗诏沙丘，立子胡亥为太子。更为书赐公子扶苏、蒙恬，数以罪，赐死。语具在李斯传中。行，遂从井陉抵九原。会暑，上辒车臭，乃诏从官令车载一石鲍鱼，以乱其臭。

    　* 平原津：平原县境内的黄河渡口，在今山东平原县南。
    　* 与丧会咸阳而葬：参加我的丧事，到咸阳会齐后再举行葬礼。
    　* 中车府令：秦官名，掌管皇帝的车辆。行符玺事，兼管符节印章。
    　* 沙丘平台：巨鹿县沙丘行宫的平台，在今河北平乡县东北。
    　* 辒wēn凉车：一种封闭严密而有通风设备的卧车。因为秦始皇棺材载辒凉车，以后就成了丧车的专名。
    　* 参乘：陪乘。
    　* 可其奏事：批答大臣们奏呈的公事。
    　* 数：列举罪状。
    　* 语具在《李斯传》中：指伪造始皇诏令的具体情况，详见于《李斯列传》，这是《史记》记事上的互见法。
    　* 鲍鱼：湿的鹹鱼，气味腥臭。

行从直道至咸阳，发丧。太子胡亥袭位，为二世皇帝。九月，葬始皇郦山。始皇初即位，穿治郦山，及并天下，天下徒送诣七十馀万人，穿三泉，下铜而致椁，宫观百官奇器珍怪徙臧满之。令匠作机弩矢，有所穿近者辄射之。以水银为百川江河大海，机相灌输，上具天文，下具地理。以人鱼膏为烛，度不灭者久之。二世曰：“先帝後宫非有子者，出焉不宜。”皆令从死，死者甚众。葬既已下，或言工匠为机，臧皆知之，臧重即泄。大事毕，已臧，闭中羡，下外羡门，尽闭工匠臧者，无复出者。树草木以象山。

    　* 直道：道路名。始皇命蒙恬主持修建，北起九原(今内蒙古包头西北)，南至云阳(今陕西淳化县西北)。
    　* 穿三泉，下铜而致椁：墓室深达地下水层，灌注铜汁，加以固塞，然后才把棺椁放入。三泉，三重之泉，形容很深。
    　* 下铜：以铜汁灌地，防止渗水。
    　* 宫观百官奇器珍怪徙臧满之：指冢内装满了陶制的宫室模型和百官俑人以及珍奇宝贵的陪葬品。臧，同“藏”。
    　* 机弩矢：能自动发射的弓箭。
    　* “以水银为百川江河大海”四句：用水银做成河流、长江、黄河、海洋，在机械转动下流动不息，墓室之内，顶上装饰成天穹布满列星，底下布置成全国地形图案。据考古报告，证明《史记》此处的记载是可信的。
    　* 以人鱼膏为烛：用人鱼的脂肪做成蜡烛。人鱼，即蜺，俗称娃娃鱼。
    　* 度：估计。
    　* 从死：殉葬。
    　* 藏重：陪葬品贵重。
    　* 羡：通“埏yán”，墓中隧道。隧道有三重门，中羡是中间一段隧道，外羡是最外面的一段隧道。

二世皇帝元年，年二十一。赵高为郎中令，任用事。二世下诏，增始皇寝庙牺牲及山川百祀之礼。令群臣议尊始皇庙。群臣皆顿首言曰：“古者天子七庙，诸侯五，大夫三，虽万世世不轶毁。今始皇为极庙，四海之内皆献贡职，增牺牲，礼咸备，毋以加。先王庙或在西雍，或在咸阳。天子仪当独奉酌祠始皇庙。自襄公已下轶毁。所置凡七庙。群臣以礼进祠，以尊始皇庙为帝者祖庙。皇帝复自称‘朕’。”

    　* 郎中令：官名，掌护皇宫。
    　* 增始皇寝庙牺牲及山川百祀之礼：增加始皇祠庙的祭牲和山川祭祀等一切的礼仪。寝庙，宗庙中寝和庙的合称。寝，墓上的正殿，是祭祀的处所;庙，是藏衣冠的处所，故寝在前庙在后。牺牲，古代祭祀用牲的通称，色纯为牺，体全为牲。
    　* 七庙：古制，天子祖庙可祭祀七代祖宗，即太祖与三昭三穆。以后天子死，依次递减，以不超过七世祖。
    　* 轶毁：依次废除，更替减损。轶，通“迭”。
    　* 极庙：地位最高的庙。
    　* 西雍：咸阳之西的雍邑，故城在今陕西凤翔县南。
    　* 天子仪当独奉酌祠始皇庙：依照礼仪，天子应当亲自奉酒祭拜始皇庙。
    　* 襄公：春秋时秦国的创立者。

二世与赵高谋曰：“朕年少，初即位，黔首未集附。先帝巡行郡县，以示彊，威服海内。今晏然不巡行，即见弱，毋以臣畜天下。”春，二世东行郡县，李斯从。到碣石，并海，南至会稽，而尽刻始皇所立刻石，石旁著大臣从者名，以章先帝成功盛德焉：

    　* 集附：归附，顺从。
    　* 晏然：平静的样子。
    　* 见弱：示弱。见，同“现”，显现。
    　* 毋以臣畜天下：无法统治天下。毋同“无”；臣畜，奴役，统治。
    　* 著：刻上。
    　* 章：同“彰”，显。
    　* 
皇帝曰：“金石刻尽始皇帝所为也。今袭号而金石刻辞不称始皇帝，其於久远也如後嗣为之者，不称成功盛德。”丞相臣斯、臣去疾、御史大夫臣德昧死言：“臣请具刻诏书刻石，因明白矣。臣昧死请。”制曰：“可。”

遂至辽东而还。

於是二世乃遵用赵高，申法令。乃阴与赵高谋曰：“大臣不服，官吏尚彊，及诸公子必与我争，为之柰何？”高曰：“臣固愿言而未敢也。先帝之大臣，皆天下累世名贵人也，积功劳世以相传久矣。今高素小贱，陛下幸称举，令在上位，管中事。大臣鞅鞅，特以貌从臣，其心实不服。今上出，不因此时案郡县守尉有罪者诛之，上以振威天下，下以除去上生平所不可者。今时不师文而决於武力，愿陛下遂从时毋疑，即群臣不及谋。明主收举馀民，贱者贵之，贫者富之，远者近之，则上下集而国安矣。”二世曰：“善。”乃行诛大臣及诸公子，以罪过连逮少近官三郎，无得立者，而六公子戮死於杜。公子将闾昆弟三人囚於内宫，议其罪独後。二世使使令将闾曰：“公子不臣，罪当死，吏致法焉。”将闾曰：“阙廷之礼，吾未尝敢不从宾赞也；廊庙之位，吾未尝敢失节也；受命应对，吾未尝敢失辞也。何谓不臣？愿闻罪而死。”使者曰：“臣不得与谋，奉书从事。”将闾乃仰天大呼天者三，曰：“天乎！吾无罪！”昆弟三人皆流涕拔剑自杀。宗室振恐。群臣谏者以为诽谤，大吏持禄取容，黔首振恐。

    　* 累世：接连几代。
    　* 管中事：掌管宫廷中事。
    　* 鞅鞅：同“怏怏”。不满意、不愉快的样子。
    　* 案：查究。
    　* 即：趁。
    　* 收举馀民：收罗、提拔被社会遗弃的人。
    　* 少近官三郎：少近官，近侍小臣；三郎，指中郎、外郎、散郎。
    　* 六公子戮死于杜：六公子，秦二世的六个兄长；杜，县名，在今陕西省西安市东南。
    　* 不臣：不尽臣道。
    　* 阙廷：宫廷。阙，宫阙。
    　* 宾赞：司仪。
    　* 失辞：言辞失当。
    　* 持禄取容：只求得保持官禄而苟且偷生。

四月，二世还至咸阳，曰：“先帝为咸阳朝廷小，故营阿房宫为室堂。未就，会上崩，罢其作者，复土郦山。郦山事大毕，今释阿房宫弗就，则是章先帝举事过也。”复作阿房宫。外抚四夷，如始皇计。尽徵其材士五万人为屯卫咸阳，令教射狗马禽兽。当食者多，度不足，下调郡县转输菽粟刍藁，皆令自赍粮食，咸阳三百里内不得食其穀。用法益刻深。

    　* 复土郦山：把挖骊山墓圹的土复还堆在骊山墓上。
    　* 材士：指身强力壮的人。
    　* 下调郡县：从下边郡县调发。调，征调。
    　* 菽shū粟sù：指豆和小米，泛指粮食。
    　* 刍chú藁gǎo：牲畜吃的草料。

七月，戍卒陈胜等反故荆地，为“张楚”。胜自立为楚王，居陈，遣诸将徇地。山东郡县少年苦秦吏，皆杀其守尉令丞反，以应陈涉，相立为侯王，合从西乡，名为伐秦，不可胜数也。谒者使东方来，以反者闻二世。二世怒，下吏。後使者至，上问，对曰：“群盗，郡守尉方逐捕，今尽得，不足忧。”上悦。武臣自立为赵王，魏咎为魏王，田儋为齐王。沛公起沛。项梁举兵会稽郡。

    　* “张楚”：张大楚国的意思。张为动词，楚为国名，如把“张楚”认为是国名就错了。
    　* 居陈：在陈县建立了政权。陈县在今河南省淮阳县。
    　* 徇：攻城略地。
    　* 合从西向：联合向西(西指咸阳所在的关中)。
    　* 谒yè者：官名，掌传达，有时也奉命出使。
    　* 武臣：陈涉部将。
    　* 魏咎：原魏国公子，被陈涉部将周市拥立为魏王。
    　* 田儋dān：齐国旧王族，乘陈涉起义自立为齐王。
    　* 沛公：即后来的汉高祖刘邦。沛，县名，今江苏沛县。
    　* 项梁：项羽叔父，反秦起义将领之一。

二年冬，陈涉所遣周章等将西至戏，兵数十万。二世大惊，与群臣谋曰：“柰何？”少府章邯曰：“盗已至，众彊，今发近县不及矣。郦山徒多，请赦之，授兵以击之。”二世乃大赦天下，使章邯将，击破周章军而走，遂杀章曹阳。二世益遣长史司马欣、董翳佐章邯击盗，杀陈胜城父，破项梁定陶，灭魏咎临济。楚地盗名将已死，章邯乃北渡河，击赵王歇等於钜鹿。

    　* 周章：又名周文，陈涉部将。
    　* 戏：水名。在今陕西临潼县东。
    　* 少府章邯hán：少府，官名，九卿之一，掌管山海池泽税收和手工制造，以供宫廷之用。章邯，秦将，镇压农民起义的重要人物。
    　* 授兵以击之：发给刑徒武器，让他们攻击起义军。
    　* 曹阳：亭名，在今河南灵宝县东南。
    　* 长史：官名，丞相及大将军府中众吏之长，负责处理日常事务。
    　* 翳yì：
    　* 城父：邑名，在今安徽亳县东南。
    　* 定陶：县名，在今山东定陶县西北。
    　* 临济：县名，在今河南封丘县东。
    　* 赵王歇：赵王族后裔，由除余、张耳拥立为赵王。
    　* 钜鹿：县名，在今河北平乡县西南。

赵高说二世曰：“先帝临制天下久，故群臣不敢为非，进邪说。今陛下富於春秋，初即位，柰何与公卿廷决事？事即有误，示群臣短也。天子称朕，固不闻声。”於是二世常居禁中，与高决诸事。其後公卿希得朝见，盗贼益多，而关中卒发东击盗者毋已。

    　* 富于春秋：年纪轻。
    　* 固不闻声：本来就是独来独往，不听群臣的声音。赵高所以如此曲解，为的是便于他一手遮天。
    　* 禁中：深宫之中。《集解》引蔡邕yōng曰：“禁中者，门户有禁，非侍御者不得人，故曰禁中。”
    　* 希：通“稀”。
    　* 毋已：没完没了。

右丞相去疾、左丞相斯、将军冯劫进谏曰：“关东群盗并起，秦发兵诛击，所杀亡甚众，然犹不止。盗多，皆以戍漕转作事苦，赋税大也。请且止阿房宫作者，减省四边戍转。”二世曰：“吾闻之韩子曰：‘尧舜采椽不刮，茅茨不翦，饭土塯，啜土形，虽监门之养，不觳於此。禹凿龙门，通大夏，决河亭水，放之海，身自持筑臿，胫毋毛，臣虏之劳不烈於此矣。’凡所为贵有天下者，得肆意极欲，主重明法，下不敢为非，以制御海内矣。夫虞、夏之主，贵为天子，亲处穷苦之实，以徇百姓，尚何於法？朕尊万乘，毋其实，吾欲造千乘之驾，万乘之属，充吾号名。且先帝起诸侯，兼天下，天下已定，外攘四夷以安边竟，作宫室以章得意，而君观先帝功业有绪。今朕即位二年之间，群盗并起，君不能禁，又欲罢先帝之所为，是上毋以报先帝，次不为朕尽忠力，何以在位？”下去疾、斯、劫吏，案责他罪。去疾、劫曰：“将相不辱。”自杀。斯卒囚，就五刑。

    　* 戍漕转作：指兵役和各种劳役。戍，屯戍；漕，水路运粮；转，转运，运输；作，建筑工程。
    　* 韩子：指韩非。这里的引文见《韩非子·五蠢》。
    　* 采椽chuán不刮：用栎木(一说柞木)做椽子也不经砍削加工。
    　* 茅茨cí不翦：用茅草盖房顶不加剪裁。
    　* 饭土塯liù，啜chuò土形：用瓦盆盛饭，用瓦罐盛饮料。塯，盛饭的瓦器，形，同“型”，盛水的瓦器。
    　* 虽监门之养，不觳hú于此：即使看门人的吃住，也不至这样简陋。监门，守门人；觳，粗陋。
    　* 龙门：在陕西韩城市东北和山西河津县西北，黄河到此，两岸峭壁对峙，形如阙门。
    　* 大夏：地区名，《括地志》“今并州、晋阳及汾、绛等州是。”亦即大原，指山西高原。
    　* 决河亭水：疏通壅滞的黄河水。亭，通“渟”，水壅滞不动。
    　* 筑臿chā：筑，捣土的工具，臿，挖土的工具。
    　* 胫jìng毋毛：小腿的汗毛被磨光。
    　* 以徇百姓，尚何于法：替老百姓作牺牲，还有什么可效法的呢？徇，同“殉”。
    　* 万乘：一乘为一车四马。周制，天子能出兵车万乘，因此以“万乘”指代帝位。大国诸侯能出兵车千乘，因以“千乘”指代大国。
    　* 有绪：有规模。
    　* 五刑：指墨刑(黥qíng刺面孔)、劓yì刑(割鼻子)、剕fèi刑(断膝盖)、宫刑(阉割生殖器)、大辟(杀头)。

三年，章邯等将其卒围钜鹿，楚上将军项羽将楚卒往救钜鹿。冬，赵高为丞相，竟案李斯杀之。夏，章邯等战数卻，二世使人让邯，邯恐，使长史欣请事。赵高弗见，又弗信。欣恐，亡去，高使人捕追不及。欣见邯曰：“赵高用事於中，将军有功亦诛，无功亦诛。”项羽急击秦军，虏王离，邯等遂以兵降诸侯。八月己亥，赵高欲为乱，恐群臣不听，乃先设验，持鹿献於二世，曰：“马也。”二世笑曰：“丞相误邪？谓鹿为马。”问左右，左右或默，或言马以阿顺赵高。或言鹿，高因阴中诸言鹿者以法。後群臣皆畏高。

    　* 数却：多次败退。
    　* 让：责备。
    　* 请事：报告情况，请求指示。
    　* 设验：进行试探、考验。
    　* 阿顺：曲意逢迎。
    　* 阴中：暗地中伤、陷害。

高前数言“关东盗毋能为也”，及项羽虏秦将王离等钜鹿下而前，章邯等军数卻，上书请益助，燕、赵、齐、楚、韩、魏皆立为王，自关以东，大氐尽畔秦吏应诸侯，诸侯咸率其众西乡。沛公将数万人已屠武关，使人私於高，高恐二世怒，诛及其身，乃谢病不朝见。二世梦白虎齧其左骖马，杀之，心不乐，怪问占梦。卜曰：“泾水为祟。”二世乃斋於望夷宫，欲祠泾，沈四白马。使使责让高以盗贼事。高惧，乃阴与其婿咸阳令阎乐、其弟赵成谋曰：“上不听谏，今事急，欲归祸於吾宗。吾欲易置上，更立公子婴。子婴仁俭，百姓皆载其言。”使郎中令为内应，诈为有大贼，令乐召吏发卒，追劫乐母置高舍。遣乐将吏卒千馀人至望夷宫殿门，缚卫令仆射，曰：“贼入此，何不止？”卫令曰：“周庐设卒甚谨，安得贼敢入宫？”乐遂斩卫令，直将吏入行射，郎宦者大惊，或走或格，格者辄死，死者数十人。郎中令与乐俱入，射上幄坐帏。二世怒，召左右，左右皆惶扰不斗。旁有宦者一人，侍不敢去。二世入内，谓曰：“公何不蚤告我？乃至於此！”宦者曰：“臣不敢言，故得全。使臣蚤言，皆已诛，安得至今？”阎乐前即二世数曰：“足下骄恣，诛杀无道，天下共畔足下，足下其自为计。”二世曰：“丞相可得见否？”乐曰：“不可。”二世曰：“吾愿得一郡为王。”弗许。又曰：“愿为万户侯。”弗许。曰：“愿与妻子为黔首，比诸公子。”阎乐曰：“臣受命於丞相，为天下诛足下，足下虽多言，臣不敢报。”麾其兵进。二世自杀。

    　* 而前：向前推进。
    　* 大氐：大抵，大都。
    　* 私于高：私下同赵高谈判。
    　* 齧niè其左骖cān马：齧，啮，咬；左骖马，套在车左边的马。
    　* 杀之：指白虎咬死了左骖马。
    　* 祟suì：作怪。
    　* 望夷宫：宫名，故址在今陕西泾阳县东南，临泾水，北望泾河平原，故称为望夷宫。
    　* 易置上：另换皇帝。
    　* 载：同“戴”，拥护。
    　* 郎中令：当时赵成为郎中令。
    　* 劫乐母置高舍：劫持阎乐的母亲拘禁在赵高家里。
    　* 卫令仆射：宫卫的长官。
    　* 格：格斗，抵抗。
    　* 射上幄坐帏：射到二世的帷幕上。
    　* 即：走近。
    　* 足下：同辈的敬称。此处阎乐不称二世为“陛下”，而称为“足下”，表示已不承认他为皇帝。
    　* 诛杀无道：随意诛杀，暴虐无道。
    　* 比诸公子：享受像诸公子那样的待遇。
    　* 报：转达。
    　* 麾huī其兵进：指挥他的兵士们向前。

阎乐归报赵高，赵高乃悉召诸大臣公子，告以诛二世之状。曰：“秦故王国，始皇君天下，故称帝。今六国复自立，秦地益小，乃以空名为帝，不可。宜为王如故，便。”立二世之兄子公子婴为秦王。以黔首葬二世杜南宜春苑中。令子婴斋，当庙见，受王玺。斋五日，子婴与其子二人谋曰：“丞相高杀二世望夷宫，恐群臣诛之，乃详以义立我。我闻赵高乃与楚约，灭秦宗室而王关中。今使我斋见庙，此欲因庙中杀我。我称病不行，丞相必自来，来则杀之。”高使人请子婴数辈，子婴不行，高果自往，曰：“宗庙重事，王柰何不行？”子婴遂刺杀高於斋宫，三族高家以徇咸阳。子婴为秦王四十六日，楚将沛公破秦军入武关，遂至霸上，使人约降子婴。子婴即系颈以组，白马素车，奉天子玺符，降轵道旁。沛公遂入咸阳，封宫室府库，还军霸上。居月馀，诸侯兵至，项籍为从长，杀子婴及秦诸公子宗族。遂屠咸阳，烧其宫室，虏其子女，收其珍宝货财，诸侯共分之。灭秦之後，各分其地为三，名曰雍王、塞王、翟王，号曰三秦。项羽为西楚霸王，主命分天下王诸侯，秦竟灭矣。後五年，天下定於汉。

    　* 秦故王国：秦本是一个诸侯国。
    　* 以黔首葬二世杜南宜春苑中：按照平民的规格把秦二世埋葬在杜县南边的宜春苑里。宜春苑，秦离宫，地在陕西长安县南。 
    　* 当庙见：要到祖庙去参拜。
    　* 详：同“佯”。
    　* 数辈：几批。
    　* 三族高家：诛杀赵高家三族。
    　* 霸上：又作“灞上”，即灞水西岸的白鹿原，在今陕西长安县东。
    　* 系颈以组：用绳拴着自己的颈项。
    　* 白马素车：丧服，这里表示有罪。
    　* 轵zhǐ道：亭名，为长安城东第一亭，在今陕西西安市东北。
    　* 从长：诸侯盟主。
    　* 三秦：项羽三分关中地，并分封三个秦朝降将，史称三秦。即以章邯为雍王，据咸阳以西地；以司马欣为塞王，据咸阳以东地;以董翳为翟王，据上郡地。
    　* 主命：主宰天下之命。

太史公曰：秦之先伯翳，尝有勋於唐虞之际，受土赐姓。及殷夏之间微散。至周之衰，秦兴，邑于西垂。自缪公以来，稍蚕食诸侯，竟成始皇。始皇自以为功过五帝，地广三王，而羞与之侔。善哉乎贾生推言之也！曰：

    　* 伯翳：又作“伯益”，古代嬴姓各族的祖先，为舜的牧官。
    　* 微散：稍微散落。
    　* 垂：同“陲”，边境。
    　* 侔móu：齐，相等。
    　* 贾生推言：贾生，即贾谊，西汉的政论家。推言，评论，指其《过秦论》。
    　* 曰：“曰”以下是贾谊《过秦论》下篇全文，司马迁引此作为《秦始皇本纪》赞，强调“壅蔽之伤国”。

秦并兼诸侯山东三十馀郡，缮津关，据险塞，修甲兵而守之。然陈涉以戍卒散乱之众数百，奋臂大呼，不用弓戟之兵，锄櫌白梃，望屋而食，横行天下。秦人阻险不守，关梁不阖，长戟不刺，彊弩不射。楚师深入，战於鸿门，曾无籓篱之艰。於是山东大扰，诸侯并起，豪俊相立。秦使章邯将而东征，章邯因以三军之众要市於外，以谋其上。群臣之不信，可见於此矣。子婴立，遂不寤。藉使子婴有庸主之材，仅得中佐，山东虽乱，秦之地可全而有，宗庙之祀未当绝也。

    　* 缮关津：整修有战略价值的渡口和关隘。
    　* 修甲兵：修造铠甲武器。
    　* 锄耰yōu白梃tǐng：耰，平土的无齿耙；梃，木棒。
    　* 望屋而食：找到有村落的地方便去就食，意思是起义部队没有固定的给养，走到哪里，吃到哪里。
    　* 阖hé：关闭。
    　* 楚师深入：指陈涉起义后，周文长驱入关，打到离咸阳只有七十里的戏。
    　* 鸿门：地名，在陕西临潼东，今名项王营。
    　* 要市：要，要挟；市，做买卖。这句是说章邯凭借所统帅的三军之众与对方作交易，打朝廷的主意。
    　* 遂不寤：仍然不觉醒。寤，通“悟”。
    　* 藉使：藉，通“借”。借使，即假使。

秦地被山带河以为固，四塞之国也。自缪公以来，至於秦王，二十馀君，常为诸侯雄。岂世世贤哉？其势居然也。且天下尝同心并力而攻秦矣。当此之世，贤智并列，良将行其师，贤相通其谋，然困於阻险而不能进，秦乃延入战而为之开关，百万之徒逃北而遂坏。岂勇力智慧不足哉？形不利，势不便也。秦小邑并大城，守险塞而军，高垒毋战，闭关据厄，荷戟而守之。诸侯起於匹夫，以利合，非有素王之行也。其交未亲，其下未附，名为亡秦，其实利之也。彼见秦阻之难犯也，必退师。安土息民，以待其敝，收弱扶罢，以令大国之君，不患不得意於海内。贵为天子，富有天下，而身为禽者，其救败非也。

    　* 被山带河：背靠高山，大河环绕。
    　* 四塞之国：四塞，四周都有险塞。
    　* 秦王：此秦王指秦始皇。
    　* 势居：地理形势，所处位置。
    　* 素王：指道德很高，为天下景仰但未居王位的人，如孔子就被称为“素王”。
    　* 名为亡秦，其实利之也：名义上是要灭亡秦朝，实际上是趁机追求私利。
    　* 敝：疲困。
    　* 罢：同“疲”。
    　* 禽：同“擒”。
    　* 救败非也：挽救危亡的办法不正确。

秦王足己不问，遂过而不变。二世受之，因而不改，暴虐以重祸。子婴孤立无亲，危弱无辅。三主惑而终身不悟，亡，不亦宜乎？当此时也，世非无深虑知化之士也，然所以不敢尽忠拂过者，秦俗多忌讳之禁，忠言未卒於口而身为戮没矣。故使天下之士，倾耳而听，重足而立，拑口而不言。是以三主失道，忠臣不敢谏，智士不敢谋，天下已乱，奸不上闻，岂不哀哉！先王知雍蔽之伤国也，故置公卿大夫士，以饰法设刑，而天下治。其彊也，禁暴诛乱而天下服。其弱也，五伯征而诸侯从。其削也，内守外附而社稷存。故秦之盛也，繁法严刑而天下振；及其衰也，百姓怨望而海内畔矣。故周五序得其道，而千馀岁不绝。秦本末并失，故不长久。由此观之，安危之统相去远矣。野谚曰“前事之不忘，後事之师也”。是以君子为国，观之上古，验之当世，参以人事，察盛衰之理，审权势之宜，去就有序，变化有时，故旷日长久而社稷安矣。

    　* 足己不问：骄傲自满，不肯向人请教。
    　* 遂过而不变：一错到底，不加改变。遂，顺也，随也。
    　* 因：因循，沿袭。
    　* 重祸：加重祸患。
    　* 三主：指秦始皇、秦二世、秦王子婴。
    　* 深虑知化：深谋远虑，懂得变化。
    　* 拂过：抵制错误。
    　* 重足：两支脚叠起来。
    　* 拑口：通“钳口”，闭口。
    　* 雍蔽：雍，同“壅”，阻塞。壅蔽，指国君拒谏阻塞了言路。
    　* 饰法设刑：整顿法制，建立刑事制度。
    　* 五序：指公、侯、伯、子、男之序。
    　* 本末并失：政纲和策略都错了。具体的说“本”指政治方针和上面所说的五序制度;“末”指所说“正倾”，“救败”的措施。
    　* 统：根本，基础。
    　* 野谚：民谚。

秦孝公据殽函之固，拥雍州之地，君臣固守而窥周室，有席卷天下，包举宇内，囊括四海之意，并吞八荒之心。当是时，商君佐之，内立法度，务耕织，修守战之备，外连衡而斗诸侯，於是秦人拱手而取西河之外。

    　* 秦孝公：战国时秦国国君，前361—338年在位，用商鞅变法，使国力富强，奠定了秦统一的基础。
    　* 殽yáo、函：殽山和函谷关的简称。
    　* 雍州：古九州之一，地含今陕西中部、北部，及甘肃西北大半部与青海、宁夏部分地区。
    　* 窥：窥伺，暗中察看有所图谋之意。
    　* 席卷：像席子一样卷起来。
    　* 包举：像包袱一样裹起来。
    　* 囊括：像袋子一样装起来。
    　* 八荒：八方荒远之地，指天下。
    　* 商君：即商鞅。
    　* 连衡：即“连横”，是一种分散六国，使他们同秦联合，从而各个击破的战略。
    　* 拱手而取西河之外：拱手，两手合抱拱于胸前，比喻不用动手，毫不费力；西河，指陕西东部黄河西岸地带，本属魏国。商鞅变法，秦国强大，魏人不敌，割取西河以及河东一部分地区与秦，故云西河之外。

孝公既没，惠王、武王蒙故业，因遗册，南兼汉中，西举巴、蜀，东割膏腴之地，收要害之郡。诸侯恐惧，会盟而谋弱秦，不爱珍器重宝肥美之地，以致天下之士，合从缔交，相与为一。当是时，齐有孟尝，赵有平原，楚有春申，魏有信陵。此四君者，皆明知而忠信，宽厚而爱人，尊贤重士，约从离衡，并韩、魏、燕、楚、齐、赵、宋、卫、中山之众。於是六国之士有宁越、徐尚、苏秦、杜赫之属为之谋，齐明、周最、陈轸、昭滑、楼缓、翟景、苏厉、乐毅之徒通其意，吴起、孙膑、带佗、兒良、王廖、田忌、廉颇、赵奢之朋制其兵。常以十倍之地，百万之众，叩关而攻秦。秦人开关延敌，九国之师逡巡遁逃而不敢进。秦无亡矢遗镞之费，而天下诸侯已困矣。於是从散约解，争割地而奉秦。秦有馀力而制其敝，追亡逐北，伏尸百万，流血漂卤。因利乘便，宰割天下，分裂河山，彊国请服，弱国入朝。延及孝文王、庄襄王，享国日浅，国家无事。

    　* 蒙故业，因遗册：继承旧业，遵循遗留下来的政策。册同“策”。
    　* 爱：吝惜。
    　* 此四君者：指孟尝君田文，平原君赵胜，春申君黄歇，信陵君无忌，他们是当时以养士出名的四公子。
    　* 陈轸zhěn：战国时期夏地(颍川、南阳一带)人，纵横家、谋士。
    　* 叩：敲击。又作“仰”，由下而上进攻。
    　* 逡qūn巡：顾忌徘徊，不敢前进。
    　* 镞zú：箭头。
    　* 流血漂卤：形容战争规模之大，死人之多，血流成河，把兵器都漂浮起来了。卤，通“橹”，大的盾牌。
    　* 享国日浅：在位的日子不长。

及至秦王，续六世之馀烈，振长策而御宇内，吞二周而亡诸侯，履至尊而制六合，执棰拊以鞭笞天下，威振四海。南取百越之地，以为桂林、象郡，百越之君俯首系颈，委命下吏。乃使蒙恬北筑长城而守籓篱，卻匈奴七百馀里，胡人不敢南下而牧马，士不敢弯弓而报怨。於是废先王之道，焚百家之言，以愚黔首。堕名城，杀豪俊，收天下之兵聚之咸阳，销锋铸鐻，以为金人十二，以弱黔首之民。然後斩华为城，因河为津，据亿丈之城，临不测之谿以为固。良将劲弩守要害之处，信臣精卒陈利兵而谁何，天下以定。秦王之心，自以为关中之固，金城千里，子孙帝王万世之业也。

    　* 续六世之馀烈：继承发扬六代的丰饶功业。六世，指孝公、惠文王、武王、昭襄王、孝文王、庄襄王。
    　* 吞二周而亡诸侯：即统一中国。东周后期分裂为西周、东周两个小国，秦庄襄王灭掉二周置三川郡。亡诸侯，谓秦始皇吞灭六国。
    　* 履至尊而制六合：履至尊，指登上帝位；制六合，指控制天下。六合，喻天地四方，即宇内、天下之意。
    　* 棰chuí拊fǔ：棰，杖；拊，即棓，大棒。
    　* 百越：古代越族居住在我国东南地区，各部自有名称，统称百越。
    　* 俯首系颈：俯首，低头；系颈，颈上系绳，表示投降。
    　* 委命下吏：把生命交给下级官吏，听凭摆布。
    　* 堕，同“隳”，毁坏。
    　* 鐻jù：钟架。
    　* 斩华为城，因河为津：据守华山以为防城，凭借黄河来作护城壕。斩，一作“践”，登上，据守。
    　* 谿：溪。
    　* 谁何：呵问是谁。这句话指设军队驻扎在要道关口，盘问行人。
    　* 金城千里：喻关中形胜。秦都关中咸阳，东函谷、南武关、西散关、北萧关，地势险要，好像一条钢铁长城环守在千里之外。

秦王既没，馀威振於殊俗。陈涉，甕牖绳枢之子，甿隶之人，而迁徙之徒，才能不及中人，非有仲尼、墨翟之贤，陶硃、猗顿之富，蹑足行伍之间，而倔起什伯之中，率罢散之卒，将数百之众，而转攻秦。斩木为兵，揭竿为旗，天下云集响应，赢粮而景从，山东豪俊遂并起而亡秦族矣。

    　* 殊俗：不同的风俗，这里指边远地区。
    　* 甕牖yǒu绳枢：瓮牖，用瓦瓮做窗户；绳枢，用绳子拴缚做门的转轴。指陈涉是一个没有任何社会背景的贫贱之子。
    　* 甿méng隶之人：一介平民。甿，同“氓”，即农民，奴隶。
    　* 中人：中等才能的人，普通人。
    　* 陶朱、猗yī顿：陶朱，即范蠡，原为越王勾践的大夫，后弃官经商于陶，自称陶朱公，以善经营致富。猗顿，鲁人，以经营盐业致富。
    　* 蹑足：蹑是践履的意思，蹑足行伍，就是参加军队。
    　* 什佰：古代军队编制，十人为“什”，百人为“佰”，“什佰” 也泛指队伍。
    　* 赢粮而景从：指群众自己携带粮食像影子一样追随陈涉。赢，担负；景，同“影”。

且夫天下非小弱也，雍州之地，殽函之固自若也。陈涉之位，非尊於齐、楚、燕、赵、韩、魏、宋、卫、中山之君；鉏櫌棘矜，非錟於句戟长铩也；適戍之众，非抗於九国之师；深谋远虑，行军用兵之道，非及乡时之士也。然而成败异变，功业相反也。试使山东之国与陈涉度长絜大，比权量力，则不可同年而语矣。然秦以区区之地，千乘之权，招八州而朝同列，百有馀年矣。然后以六合为家，殽函为宫，一夫作难而七庙堕，身死人手，为天下笑者，何也？仁义不施而攻守之势异也。

    　* 锄耰yōu棘矜qín：锄，锄头；耰，平土的无齿耙；棘，借作戟；矜，矛柄。
    　* 锬xiān：通“铦”，锋利。
    　* 长铩shā：大矛。
    　* 度长絜大：比长论短，较量大小。絜，衡量，比较。
    　* 一夫作难而七庙堕：一人发难而国家破亡。一夫，指陈涉；七庙，国家宗庙，古制天子有七庙，太祖庙居中，左右三昭三穆。

秦并海内，兼诸侯，南面称帝，以养四海，天下之士斐然乡风，若是者何也？曰：近古之无王者久矣。周室卑微，五霸既殁，令不行於天下，是以诸侯力政，彊侵弱，众暴寡，兵革不休，士民罢敝。今秦南面而王天下，是上有天子也。既元元之民冀得安其性命，莫不虚心而仰上，当此之时，守威定功，安危之本在於此矣。

    　* 斐fěi然乡风：翩然地闻风归附。
    　* 诸侯力政：诸侯以武力相征伐。政，通“征”。
    　* 暴：作动词用，虐待欺侮的意思。
    　* 元元：庶民，众民。《索隐》引姚察云：“其言元元者，非一人也。”

秦王怀贪鄙之心，行自奋之智，不信功臣，不亲士民，废王道，立私权，禁文书而酷刑法，先诈力而後仁义，以暴虐为天下始。夫并兼者高诈力，安定者贵顺权，此言取与守不同术也。秦离战国而王天下，其道不易，其政不改，是其所以取之守之者异也。孤独而有之，故其亡可立而待。借使秦王计上世之事，并殷周之迹，以制御其政，後虽有淫骄之主而未有倾危之患也。故三王之建天下，名号显美，功业长久。

    　* 文书：指诗书古籍。
    　* 借使：假使。
    　* 并：同“傍”，引申为遵循，参照的意思。

今秦二世立，天下莫不引领而观其政。夫寒者利裋褐而饥者甘糟糠，天下之嗷嗷，新主之资也。此言劳民之易为仁也。乡使二世有庸主之行，而任忠贤，臣主一心而忧海内之患，缟素而正先帝之过，裂地分民以封功臣之後，建国立君以礼天下，虚囹圉而免刑戮，除去收帑汙秽之罪，使各反其乡里，发仓廪，散财币，以振孤独穷困之士，轻赋少事，以佐百姓之急，约法省刑以持其後，使天下之人皆得自新，更节修行，各慎其身，塞万民之望，而以威德与天下，天下集矣。即四海之内，皆讙然各自安乐其处，唯恐有变，虽有狡猾之民，无离上之心，则不轨之臣无以饰其智，而暴乱之奸止矣。

    　* 引领：伸长脖子。形容盼望的殷切。
    　* 裋shù褐：粗陋的衣服，贫苦人所穿。
    　* 嗷嗷：小鸟唤食的叫声，引申为民众的愁苦之声。
    　* 缟素而正先帝之过：意思是说纠正秦始皇的过错刻不容缓，在服丧期间就要进行。缟素，白色的衣服，丧服。
    　* 囹líng圉yǔ：监狱。
    　* 收帑nú污秽：收帑，帑同“孥”，一人犯罪连坐妻子叫孥。污秽，杂乱也。“除去收帑污秽之罪”，就是除掉妻子儿女连坐等杂乱罪名。
    　* 反：同“返”。
    　* 振：同“赈”。
    　* 塞：满足。
    　* 天下集矣：天下安定，即政权巩固。

二世不行此术，而重之以无道，坏宗庙与民，更始作阿房宫，繁刑严诛，吏治刻深，赏罚不当，赋敛无度，天下多事，吏弗能纪，百姓困穷而主弗收恤。然後奸伪并起，而上下相遁，蒙罪者众，刑戮相望於道，而天下苦之。自君卿以下至于众庶，人怀自危之心，亲处穷苦之实，咸不安其位，故易动也。是以陈涉不用汤、武之贤，不藉公侯之尊，奋臂於大泽而天下响应者，其民危也。故先王见始终之变，知存亡之机，是以牧民之道，务在安之而已。天下虽有逆行之臣，必无响应之助矣。故曰“安民可与行义，而危民易与为非”，此之谓也。贵为天子，富有天下，身不免於戮杀者，正倾非也。是二世之过也。

    　* 坏宗庙与民：指二世的暴政既败坏了宗庙(即破家亡国)，又使人民遭殃。《集解》、《史记志疑》都认为这句是衍文。
    　* 纪：管束，约束。
    　* 上下相遁：大小官吏互相推避责任。
    　* 汤、武：指商汤王，周武王。
    　* 大泽：即大泽乡，在今安徽宿县东南刘村集。
    　* 正倾非也：纠正国家倾覆的措施不对头。

襄公立，享国十二年。初为西畤。葬西垂。生文公。

    　* 襄公立：此以下所列秦先王世系及在位年数、葬地等大事，出于《秦纪》，是后人附录于此的，文字与《秦本纪》略有不同，可以互相参证。
    　* 享国：帝王在位。
    　* 西畤zhì：在西县(今甘肃天水南)，祠白帝。畤为古代祭天地及五帝的坛址。
    　* 西垂：在今甘肃天水县南。

文公立，居西垂宫。五十年死，葬西垂。生静公。

静公不享国而死。生宪公。

宪公享国十二年，居西新邑。死，葬衙。生武公、德公、出子。

    　* 西新邑：指平阳，在今陕西岐山县西南。
    　* 衙：即彭衙，在今陕西白水县东北，一说在黄龙县西南。

出子享国六年，居西陵。庶长弗忌、威累、参父三人，率贼贼出子鄙衍，葬衙。武公立。

    　* 西陵：地名，所在地不详。
    　* 庶长：官爵名，大庶长相当于将军，左右庶长相当于裨将。
    　* 贼贼：前一个贼字为名词，后一个贼字为动词，虐待，杀害之意。鄙衍，地名，约在今陕西岐山县西南。

武公享国二十年。居平阳封宫。葬宣阳聚东南。三庶长伏其罪。德公立。

    　* 平阳封宫：平阳，在今陕西岐县西南。封宫，宫殿名。
    　* 宣阳聚：地名，在平阳。

德公享国二年。居雍大郑宫。生宣公、成公、缪公。葬阳。初伏，以御蛊。

    　* 大郑官：宫名。
    　* 阳：邑聚名，在雍。
    　* 初伏，以御蛊：开始在历法上规定出伏日，杀狗以禳除热毒邪气。蛊，毒虫，害人的邪狗，这里指夏天的热毒邪气。

宣公享国十二年。居阳宫。葬阳。初志闰月。

    　* 初志闰月：首次记载闰月。

成公享国四年，居雍之宫。葬阳。齐伐山戎、孤竹。

    　* 山戎、孤竹：山戎，我国古代北方的游牧部族。孤竹，殷商时小国名。

缪公享国三十九年。天子致霸。葬雍。缪公学著人。生康公。

    　* 学著人：穆公虚心向著人学习。著人，守卫于宫殿门屏间的侍卫。

康公享国十二年。居雍高寝。葬竘社。生共公。

    　* 竘qǔ社：地名，在雍。

共公享国五年，居雍高寝。葬康公南。生桓公。

桓公享国二十七年。居雍太寝。葬义里丘北。生景公。

    　* 义里：地名，在雍。

景公享国四十年。居雍高寝，葬丘里南。生毕公。

    　* 丘里南：疑作“义里丘南”。

毕公享国三十六年。葬车里北。生夷公。

    　* 车里：地名，在雍。

夷公不享国。死，葬左宫。生惠公。

    　* 左宫：地名，在雍。

惠公享国十年。葬车里。生悼公。

悼公享国十五年。葬僖公西。城雍。生剌龚公。

    　* 城：修筑城墙。

剌龚公享国三十四年。葬入里。生躁公、怀公。其十年，彗星见。

    　* 刺龚公：《秦本纪》作：“厉共公”。
    　* 入里：地名，在雍。

躁公享国十四年。居受寝。葬悼公南。其元年，彗星见。

怀公从晋来。享国四年。葬栎圉氏。生灵公。诸臣围怀公，怀公自杀。

    　* 栎圉氏：栎，地名，在今陕西乾县东南。圉氏，聚落名。

肃灵公，昭子子也。居泾阳。享国十年。葬悼公西。生简公。

    　* 肃灵公：《秦本纪》作“灵公”。 [28]泾阳：在今陕西泾阳县。

简公从晋来。享国十五年。葬僖公西。生惠公。其七年。百姓初带剑。

惠公享国十三年。葬陵圉。生出公。

    　* 陵圉：地名，所在地不详。

出公享国二年。出公自杀，葬雍。

献公享国二十三年。葬嚣圉。生孝公。

    　* 嚣圉：地名，所在地不详。

孝公享国二十四年。葬弟圉。生惠文王。其十三年，始都咸阳。

    　* 弟圉：地名，所在地不详。

惠文王享国二十七年。葬公陵。生悼武王。

    　* 公陵：在今咸阳市北。

悼武王享国四年，葬永陵。

    　* 永陵：在今咸阳市北。

昭襄王享国五十六年。葬茝阳。生孝文王。

    　* 茝chǎi阳：在今陕西临潼县西南。

孝文王享国一年。葬寿陵。生庄襄王。

    　* 寿陵：在今陕西长安县东北。

庄襄王享国三年。葬茝阳。生始皇帝。吕不韦相。

献公立七年，初行为市。十年，为户籍相伍。

    　* 市：集市。
    　* 户籍为伍：登记户口，居民五户为一伍。

孝公立十六年。时桃李冬华。

    　* 华：同“花”，这里是开花的意思。

惠文王生十九年而立。立二年，初行钱。有新生婴兒曰“秦且王”。

    　* 初行钱：开始发行钱币。

悼武王生十九年而立。立三年，渭水赤三日。

昭襄王生十九年而立。立四年，初为田开阡陌。

    　* 初为田开阡陌：即开始废除井田制。

孝文王生五十三年而立。

庄襄王生三十二年而立。立二年，取太原地。庄襄王元年，大赦，脩先王功臣，施德厚骨肉，布惠於民。东周与诸侯谋秦，秦使相国不韦诛之，尽入其国。秦不绝其祀，以阳人地赐周君，奉其祭祀。

    　* 修：表彰。
    　* 厚骨肉：超过至亲。
    　* 阳人：即阳人聚，在今河南临汝县西北。

始皇享国三十七年。葬郦邑。生二世皇帝。始皇生十三年而立。

二世皇帝享国三年。葬宜春。赵高为丞相安武侯。二世生十二年而立。

    　* 宜春：指杜县南边的宜春苑。

右秦襄公至二世，六百一十岁。

孝明皇帝十七年十月十五日乙丑，曰：

    　* 孝明皇帝十七年十月十五日乙丑，曰：孝明皇帝即东汉明帝，他在永平十七年曾诏问司马迁、贾谊对秦朝的评论之得失当否，班固上书陈答，“曰”字以下就是班固回答的内容。后人因取其说附之于此。

周历已移，仁不代母。秦直其位，吕政残虐。然以诸侯十三，并兼天下，极情纵欲，养育宗亲。三十七年，兵无所不加，制作政令，施於後王。盖得圣人之威，河神授图，据狼、狐，蹈参、伐，佐政驱除，距之称始皇。

    　* 周历已移，仁不代母：周朝的国运已经过去，汉朝的仁德还不足以直接代替周朝。历，历数，国运。古人迷信帝位相承与天象运行的次序相应，所以称帝王相承的次序为历数。仁指汉，母指周，据五行说，周得木德，汉得火德，木生火，则周为汉母。
    　* 秦直其位：秦碰上这个机会得了天下。直，值，碰到。
    　* 吕政残虐：吕政即嬴政，秦始皇，称吕政，是认为他属吕不韦血统，是一种贬称。
    　* 诸侯十三：是说秦始皇初即位为诸侯才十三岁。
    　* 河神授图：比喻帝王接受天命的祥瑞。传说，伏羲氏时，有龙马从黄河出现，背负河图。
    　* 据狼狐，蹈参伐：狼、狐均为星名，主弓矢；参、伐亦星名，主斩杀。秦地分野当以上四星，而四星主战争，故秦始皇好战残虐。
    　* 佐政驱除，距之称始皇：四星帮助吕政驱除敌国，达到了统一天下称始皇的目的。距之，达到。

始皇既殁，胡亥极愚，郦山未毕，复作阿房，以遂前策。云“凡所为贵有天下者，肆意极欲，大臣至欲罢先君所为”。诛斯、去疾，任用赵高。痛哉言乎！人头畜鸣。不威不伐恶，不笃不虚亡，距之不得留，残虐以促期，虽居形便之国，犹不得存。

    　* 殁：死。
    　* 遂：实现，成就。
    　* 人头畜鸣：谓秦二世长着人头，说的话全像牲畜叫鸣，即骂秦二世简直是牲口。
    　* 不威不伐恶，不笃不虚亡：谓二世若不是过分威虐，天就不会讨伐他的罪恶；若不是过分刻毒，天就不会无故使它灭亡。威，凶虐；笃，深重，刻毒。
    　* 距之不得留，残虐以促期：谓二世虽登上宝座却不能保留，因残虐太甚而缩短命数。距之，登上；促期，缩短命数，加速灭亡。

子婴度次得嗣，冠玉冠，佩华绂，车黄屋，从百司，谒七庙。小人乘非位，莫不怳忽失守，偷安日日，独能长念卻虑，父子作权，近取於户牖之间，竟诛猾臣，为君讨贼。高死之後，宾婚未得尽相劳，餐未及下咽，酒未及濡脣，楚兵已屠关中，真人翔霸上，素车婴组，奉其符玺，以归帝者。郑伯茅旌鸾刀，严王退舍。河决不可复壅，鱼烂不可复全。贾谊、司马迁曰：“向使婴有庸主之才，仅得中佐，山东虽乱，秦之地可全而有，宗庙之祀未当绝也。”秦之积衰，天下土崩瓦解，虽有周旦之材，无所复陈其巧，而以责一日之孤，误哉！俗传秦始皇起罪恶，胡亥极，得其理矣。复责小子，云秦地可全，所谓不通时变者也。纪季以酅，《春秋》不名。吾读秦纪，至於子婴车裂赵高，未尝不健其决，怜其志。婴死生之义备矣。

    　* 华绂fú：系印的丝带。
    　* 黄屋：古代帝王乘坐的车上用黄缯为里的车盖，故黄屋为帝王卫车的代称。
    　* 非位：不适当的位置。
    　* 怳惚失守：神思不定。 怳，恍。
    　* 独能长念却虑：是说子婴却能计划长远，排除疑虑。
    　* 父子作权：父子运用权谋。
    　* 近取于户牖之间，竟诛猾臣：是指子婴与其二子共谋刺杀赵高于斋宫之事。猾臣，老奸巨猾之臣，指赵高。
    　* 真人：指刘邦。
    　* 素车婴组：素车白马，系组请罪。婴，系；组，绳。
    　* 郑伯茅旌jīng鸾刀，严王退舍：春秋时晋楚争霸，郑伯背楚投晋，楚庄王伐郑，郑伯执着祭祀宗庙的茅旌鸾刀，归服楚庄王，庄王宥yòu其罪，退兵三舍(九十里)。严王，即楚庄王，因避汉明帝刘庄讳，改。
    　* 周旦：周公旦，西周的政治家，姓姬名旦，因采邑在周(今陕西岐山县北)，故称周公。
    　* 一日之孤：指子婴。
    　* 极：到达顶点。
    　* 纪季以酅xī，《春秋》不名：纪，古国名。纪季，纪侯之小弟，他以所在的酅邑入齐为附庸，设法保存了宗庙，使得诸姑姊妹有所归趋。《春秋》称赞他通达时变，故不直指其名，而书作“纪季以酅入于齐”。“季”不是名而是排行，按史例，诸侯之弟类以仲、叔、季称。酅，纪国邑名，在齐国临淄之东。

六国陵替，二周沦亡。并一天下，号为始皇。阿房云构，金狄成行。南游勒石，东瞰浮梁。滈池见遗，沙丘告丧。二世矫制，赵高是与。诈因指鹿，灾生噬虎。子婴见推，恩报君父。下乏中佐，上乃庸主。欲振穨纲，云谁克补。