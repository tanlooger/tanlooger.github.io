---
---
---
title: 题家兄印谱后 时家兄有滇南之役
---



壮夫尚耻雕虫技，君工篆刻斯何意。

昆吾寸折磨成刀，文心与发解粗细。

织浓长短不一足，印红如血凝笺素。

乌篆蟲书石鼓文，金薤银钩兼玉筋。

可怜腕刀千钧重，不为斩贼搴旗用。

孜孜日夜凿山骨，天地有知心皆痛。

年馀疊疊彚成谱，汪永二公跃以语。

空誇妙手过女娲，青天无噱今何補。

吾家䘵盛文脉浅，唯兄信仰攻书翰。

十年一职典千牛，利纯锥鎚孰不见。

吁嗟乎！

世间万物皆刍狗，用舍行藏我何有。

请看佳石厯多人，百磨今剩三分钮。

樗散尔来知更知，学书学剑亦奚为。

劝君广觅千方石，颠倒纵横刻此时。