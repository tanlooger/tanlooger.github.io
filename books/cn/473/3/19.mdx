---
---
---
title: 赠王回澜
---



君不见，

乌桓塞上山瑰奇，锤峯孤耸雲东垂。

又不见，

洛河之水势雄放，雷声叠起千重浪。

丈夫襟怀有如此，一生断不愁骯髒。

王郎磊落非庸才，双眸炯炯豊鬍䰄。

书空心事浑难画，斫地悲歌兴莫廻。

相逢官廨以徘徊，茶觞棋局随时开。

盤中首蓿怜新馔，座上青䆄认旧裁。

嗟乎！

世路茫茫俗眼白，纵有英雄谁物色。