---
---
---
title: 梦张芑塘 即次其登金山用东坡韵
---



君不见，

长安市上日高时，红塵影裡人如海。

芑塘先生张促谋，去年别我今何在。

一身浪迹如頭陀，频年衣食空奔波。

不知意气向谁尽，但觉淋漓醉墨多。

一自南风返桂檝，北齐虚锁萧萧日。

鱼书不至雁无凭，教人时復阑干赤。

昨宵只是劳呤魄，不畏苍茫江路黑。

三更入我梦分明，月落乌啼醒却惊。

是谁逐我好相识，都缘阿堵无情物。

劝君好好住家山，莫厌妻庸与子顽。

解道相思思不已，梦魂常渡桑亁水。