---
---
---
title: 云麓六兄南征书扇寄之
---



前扇逐君去已远，后扇访君何日见。

时时不识热还无，寄去朱炎猶赤煽。

因我思君畏君热，不寄文鳞寄便面。

恐君见扇復思书，并把所书书上扇。

吁嗟别来五旬已，屈指计程应已半。

髀肉消磨剩几分，革带因循褪几眼。

知君怀家无别事，业经屡笔于前简。

融齐（五兄也）病興渐阑珊，阿男（亾二兄子也）书声已清莞。

其余自是君弗问，况尔安居亦完善。

唯弟喟然北窓下，风雨雞鸣时一叹。