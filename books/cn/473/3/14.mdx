---
---
---
title: 送勉斋出使乌斯藏兼呈云麓
---



烟光淡淡天如水，万里春风拂遊箠。

勉斋一旦蒙君恩，委以鸟斯阃外事。

我闻其地远而险，路从巴郡西南指。

金川去蜀复无多，正值天狼掉狂尾。

自从前岁去薄伐，朝臭至今犹未止。

其他将士谁复论，怜我从征数昆季。

就中雲麓苦为冣，竟以多才受天忌。

曩者请缨战南国，肱股双伤几绝髓。

归来不肯把示人，但云举动如常已。

去岁西警首命君，稔日飞驰万余里。

两创齐发不暇顾，健仆中途马上死。

昨因川贼尚恃险，百将环攻未获利。

简书急下促君来，取径赴川助一臂。

新正才破接君书，知君轻装就道矣。

曾说征衫補即穿，着衫之人当何似。

我有一言告梁益，逆天之命神共殛。

勉斋若过剑门关，为我眺望诸君子。