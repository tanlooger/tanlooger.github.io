---
---
---
title: 允中将军善射作诗壮之
---



高堂突兀丹陛长，阶前百步大矦张。

将军少年美冠玉，朝迴衫履何徜徉。

琴书馀暇习武艺，一弯弓影开扶桑。

手如衡平身铁植，息深睇審神无傍。

决拾反机霹雳发，怒鸮决起凌风扬。

红星迸落天狗死，倏然宇宙迴清光。

呈嗟乎！

将军玅技世难淂，射㦸区区庸口说。

若使登坛长蜀师，何愁不灭金川贼。