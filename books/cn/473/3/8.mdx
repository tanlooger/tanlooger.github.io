---
---
---
title: 寒夜闻柝 和捕鱼青溪韵
---



秋风淅沥秋月寒，梧桐露下金井阑。

长安万户悄复悄，谯楼鼓角声嘶酸。

金吾傅筹严禁夜，貔貅十万腰横铁。

铜壶银箭报初更，鲸音遍满三千界。

此时玉宇静无氛，巷杵闺砧杳莫间。

已叹投籖五更士，更憐击斗九边军。

隐隐水鱼敲貝若，远近遲连还互和。

年来羁客梦魂中，不放归家是寒柝。