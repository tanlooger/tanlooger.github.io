---
---
---
title: 和陈保村见赠原韵
---



愚顽自笑世无伦，惭愧承君谬许亲。

九载竟成虚面壁，一鸣岂敢即惊人。

尺鳞未足风雷用，寸草宁忠天地春。

近日力衰䜹剑学，将思珥笔从词臣。

功业卑微词令娴，处身才与不才间。

敢称王佐应时出，原作齐民致老闲。

兴尽乘槎终泛海，狂来挟妓且游山。

翌池若使吾为主，肯放山翁醉便还。