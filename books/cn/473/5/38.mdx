---
---
---
title: 和张芑塘饯腊迎春二韵
---



乌醒塞上风霜客，五马堂前苜蓿盤。

好把馀年都付命，但逢佳节强为欢。

酒唯称圣须时中，笔可生花共久看。

遮莫穷愁与残岁，作文送画得平安。

春来河畔柳将萌，走马东效谁共迎。

梦隔关山空有恨，书传鸿雁岂无情。

未能笔墨雄千古，早被功名误半生。

羡煞阳春前后曲，不惭嘲唽和巴声。