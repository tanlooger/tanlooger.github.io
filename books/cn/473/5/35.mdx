---
---
---
title: 读似村贺诸昆玉纳宠之作喜赋二章呈政
---



自是人家全盛时，欢肠吉烛日追随。

好排芳圃参差影，竞占春聚次第枝。

梅待调羹当结早，桃期仙摘得生迟。

须防李白狂无赖，醉后频催召宠姬。宠姬唐宁王歌姬也。

翡翠屏风玉镜台，云衣长短称身裁。

箍中一笋逡巡出，梅后千花烂漫开。

结悦偏迟分院住，踏灯还擬过鄰来。

不知与掌埙箎集，若箇能书女史才。