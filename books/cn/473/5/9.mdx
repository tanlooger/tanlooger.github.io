---
---
---
title: 答捕鱼青溪和重阳句仍用原韵
---



寒衣初授雨初晴，金散黄花照眼明。

糕韵独拈殊觉健，

青溪来诗去刘郎不敢题糕字，余笑问捕鱼曰：然则谁敢题糕耶。

捕鱼应曰：余足以当之是言也。

大有玄解之妙，余为之敬节者以之故三句云。

酒提不至漫劳惊。

使君志岂安分鼎，工部才难与并衡。

惭愧瑶章频慰问，故人恋恋不胜情。