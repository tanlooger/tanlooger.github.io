---
---
---
title: 送程镜湖南昌归兼祝其尊人八十
---



席未全温又驾騑，为呈菜彩庆椿辉。

斗南幸有斯人在，海上同怀大老归。

陟岵远瞻云即望，䇿装心与雁争飞。

寄言矍铄騒壇将，好把长戈试再挥。

钓璜二载尚嫌迟，黄幄思公佐羽麾。

定是暮年多壮志，肯教高枕过明时。

近来朝杖无遗老，往古廷魁有寿眉。

此去信知烦太史，德星重盾奏如期。