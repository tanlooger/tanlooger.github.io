---
---
---
title: 和庆两峰迁职见示原韵
---



穆穆经筵御案边，古人最重凤池边。

抡才君已高㬱笔，求富余惭久执鞭。上驷院侍街专执鞭之任。

自是宦途生太拙，不关造物意相偏。

贺筵朱到须休怪，两日囊中觅看钱。

宦途奔腾事万端，谁将冷眼静中观。

才非厥任终成悔，用得其人亦可欢。

鸣处或知笼雁好，耀时人作冶金看。

嗟余生乏缚鸡力，漫向君门带鸡冠。

潇洒闲斋睡起时，好山如画对支頣。

客中滋味人谁识，闲处襟怀我自知。

白发数茎怜暮景，青云无限忆佳期。

关情宋玉当词阁，节序秋风莫漫悲。