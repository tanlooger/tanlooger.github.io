---
---
---
title: 赠和奕斋
---



尊酒绸缪情已深，座中不语两知心。

澧兰沅芷饶幽思，秦树嵩云动冷吟。

万仞高山终仰止，一弹流水有余音。

久弃青眼悬相望，好梦何时得重寻。

余初遇奕斋于天当旅次颇承雅睠燕饮盤桓再宵别去。

爱君丰度特端凝，重见羊车入市乘。

乾地谁为结阿阁，坤爻我已得良朋。

蒹葭自愧时相倚，珠玉从知旧有称。

记取陶然亭畔约，免教新咏四愁增。

再遇奕斋于国雨苍姪含情意倍殷遂订陶然亭之约，其舍西北有小楼故三句云。