---
---
---
title: 寄庆似村解吉菴
---



故人迢递寄双鱼，珍重闲情慰索居。

旧雨未抛乡枕外，新愁又到雁来初。

圣贤有味须时中，笔墨无功渐久疎。

几欲向人寻妙手，画将山水代还书。

作客依然官厥中，六时心眼未尝空。

红牙未徹连池畔，绿酒先开射圃东。

时逐朋侪临奕局，忽随儿女绕花业。

温柔乡里人偏远，多少欢情不我同。