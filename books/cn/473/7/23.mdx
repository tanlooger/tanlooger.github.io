---
---
---
title: 云郎诗 和韵五首
---



诗酒情牵似藕丝，临风化鸟伴人思。

醉归短棹歌声远，惟见青溪月满枝。


东风送客马蹄轻，摇风金鞭宿鸟惊。

此夜春江吟晓梦，孤帆千里不胜情。


小阁筵开逸兴浓，满庭春色意匆匆。

灯残酒尽人千里，几度风光得再逢。


雁信鱼书应自排，丝桐声冷忆良材。

桥东折柳情非远，目断空庭鹤不来。


奇峰叠叠彩云裁，曲院香风过玉台。

惆怅孤帆千里泊，清溪明月伴归来。