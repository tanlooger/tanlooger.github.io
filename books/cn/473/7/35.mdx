---
---
---
title: 雨苍海客携药香见访醉后再叠前韵
---



回首茫茫九陌尘，一樽倾倒属何人。

欲如石上缘非浅，认取云郎再世身。


赢得长安纸价高，拈毫挥墨属吾曹。

莫夸酒量宽如海，政为诸公未敢豪。


一夜梅花百首诗，樽前狂态自难持。

须知海上骑鲸客，不落人间斗点思。


自惭醉客无佳酿，赖得催诗有妙人。

好把芳时重记取，丁香黯淡是几春。