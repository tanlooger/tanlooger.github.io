---
---
---
title: 和雨苍侄听歌原韵
---



老去全消仕宦情，久弃花月过今生。

忍看一缕游丝下，缚尔云鹏万里程。


笔能生彩字生香，天泛奇才岂泛常。

若向锦筵同顧曲，风流应不属周郎。


累累一串爱歌珠，绝代佳人比得无。

自喜谢庭生玉树，谁从漠水获神驹。


袅袅章臺千万枝，东风来去有人知。

独忴张绪风流甚，不待织毫与画眉。