---
---
---
title: 醉归马上口占四绝句书示国雨苍侄及小史阿凤
---



小室清幽绝点尘，二三知己座相亲。

不须丝竹挠心耳，细语颙颙最泥人。


脸晕眉痕特地销，却因憔悴转增娇。

闲风浪雨郎休问，恐惹柔肠绕万遭。


欲知席上情深浅，验取樽中酒不齐。

不是那人生怕饮，要催傍客醉如泥。


辘辘锋车响似雷，满街黄烛凝黄埃。

严城空设三重锁，难禁中宵梦不来。