---
---
---
title: 柬捕鱼
---



义山云楚雨合情，皆有讬古人指此语为义山无题诗之注脚。仆亦窲取此义作诗二首。仰烦代书于绿烟锁窗集卷首。敢云作群迷之指归真欲自弥其谤耳。

晕碧裁红触目纷，自诒兼且更贻君。

那知宋玉饶才思，总为襄王赋雨云。


开卷鱼龙戏一场，君王莫恼偃师狂。

分明膠漆无情物，争解人前挑艳妆。