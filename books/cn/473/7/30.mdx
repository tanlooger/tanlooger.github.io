---
---
---
title: 蒋捕鱼刘青溪吴绿村辈即席拈韵题云蓝词序次韵答之 以云郎无双四字为韵
---



刻烛尊前骋妙文，座中三日令公薰。

江南烟火人千里，倩取织毫拨乱云。


追思往日接容光，肠胃犹沾馀沥香。

回首旗亭真一瞬，三千弱水隔仙郎。


雅集西园别有图，饶灯摇彩熖如珠。

宋乡賸有高唐赋，搏得仙云入梦无。


一处春帆过楚江，几年魂梦饶幽窗。

多承佳客挥豪句，赠我真同白壁双。