---
---
---
title: 新春过庆似村宅戏赠
---



车烦马殆日西斜，枉道来过处士家。

真个桃源異凡境，门前春色涨红霞。



新春重到凝香室，故态都怂出世心。

始识巢由小天下，不缘花鸟恋泉林。


经纶小试壶中衔，闺阁犹多林下风。

愧我尘衣与汗脸，匆匆帘底拜妆红。


石家豪富珠償妾，庆氏风流玉换人。

自负彭宣情分重，不妨独作后堂宾。