---
---
---
title: 过国雨苍侄宅访毛海客 小史顾药香出素册请诗，约海客同赋
---



到家未暇拂衣尘，夜过清斋访异人。

不是爱才兼爱色，谁能迟作梦云身。

时，扈蹋天津初归


同有诗名各自高，与君今日论刘曹。

蜀棠子美无佳詠，枉却文章一代豪。


忴尔多情爱解诗，柔声曼态妙难持。

那知刺史肠千断，无复抽毫有乐思。


自笑菲才如稊米，敢将笔墨漫先人。

梅花得暖难藏拙，唤取群芳无限春。