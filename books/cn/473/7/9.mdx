---
---
---
title: 听歌醉后作
---



洞口桃花艳未收，刘郎赚得复来游。

多情只有仙家日，一刻真能抵万秋。


微情不得倚肩语，眇目犹能隔座看。

咫尺相逢还若此，梦魂枉却几宵寒。


官柳萧萧石路平，欢场回首隔重城。

可忴骄马情如我，步步徘徊不肯行。


凉风吹面酒初醒，马上敲诗鞭未停。

寄语金吾城慢闭，梦魂还要再来听。


银烛辉煌映绮筵，五陵裘马气翩翩。

近来文字頺声价，名士还能值几钱。