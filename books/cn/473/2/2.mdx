---
---
---
title: 杂感诗用古诗十九首韵
---



高冠何峨峨，长铗光陆离。

花甲行欲半，余生亦有涯。

但忧名不成，豈愠人不知。

晨兴折兰华，日暮揽树枝。

佳人日已远，坐期坐已缓。

春梦乱如云，迷途性不返。

鸡啼芳草歇，鸦归红日晚。

急欲报深恩，平生无一饭。

<br/>

我心已如厌，我肘任生柳。

冥然户下坐，鸦雀乱窥牖。

苦酒时润唇，好书不释手。

畴能为家计，学彼米盐婦。

命苟当饥寒，铜山亦空守。

<br/>

元相调玉烛，四海安于石。

行路无戒心，我亦乐为客。

亲聊有贶，装具颇从薄。

扬鞭策驽马，錾尔辞京洛。

生为大丈夫，屑屑羞营索。

身又非狡兔，何用多窟宅。

蛟龙蟠井中，屈虺不盈尺。

一朝振鳞飞，豈是饿寒迫。

<br/>

西伯拘于商，尼父困于陈。

其行豈不臧，其有豈不神。

胡为蒙垢耻，不能披其真。

身遭持共弃，名与道具申。

致令万代下，匍匐拜庆。

大哉，海水波浩浩无涯津。