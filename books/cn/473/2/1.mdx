---
---
---
title: 次寤言韵
---



鬰鬰官柳道，几度变鸣禽。

我来秋正初，凉风不满襟。

积潦横道路，禾黍连阡陌。

苇间听蛙鼓，叶底度蝉琴。

羡彼野塘鸣，载浮而载沉。

佳景随处有，乐地岂难寻。

少壮何所营，衰髪忽于今。

冈密亘西北，中有好泉林。

退耕忘不遂，性迟空怀吟。

驱马绕湖陂，日暮荷香侵。

朱华绿池句，高调诚堪钦。

悠哉鄴西园，千古醉人心。