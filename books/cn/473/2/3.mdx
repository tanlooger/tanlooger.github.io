---
---
---
title: 游陶然亭 有序另录
---



毛公天下士，公子礼数优。

殷勤惜别意，致酒凌高邱。

旷哉陶然亭，使我开心眸。

霞雲虚景入，灌水清音留。

蛙声连苇岸，鹭下迴莎洲。

长檐架萝幔，方畦激清流。

肩背倚神京，直欲抚九洲。

徘徊未终极，霞起金乌妆。

车马已促驾，足迹尚勾遛。

勝地创不易，芳春去何遒。

追惟作者心，望尔新诗酬。