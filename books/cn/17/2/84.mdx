---
---
---
title: 僭晋司马叡賨李雄
---

僭晋司马叡，字景文，晋将牛金子也。初晋宣帝生大将军、琅邪武王伷，伷生冗从仆射、琅邪恭王觐。觐妃谯国夏侯氏，字铜环，与金奸通，遂生叡，因冒姓司马，仍为觐子。由是自言河内温人。初为王世子，又袭爵，拜散骑常侍，频迁射声、越骑校尉，左、右军将军。从晋惠帝幸临漳，其叔繇为成都王颍所杀，叡惧祸，遂走至洛，迎其母俱归陈国。

东海王越收兵下邳，假叡辅国将军。越谋迎惠帝于长安，复假叡平东将军、监徐州诸军事，使镇下邳。寻加安东将军、都督扬州诸军事、假节，当镇寿阳，且留下邳。及越西迎惠帝，留叡镇后，平东府事。当迁镇江东，属陈敏作乱，叡以兵少因留下邳。永嘉元年春，敏死，秋，叡始到建业。五年，进镇东将军、开府仪同三司，又以会稽户二万增封，加督扬、江、湘、交、广五州诸军事。六月，王弥、刘曜寇洛阳，怀帝幸平阳，晋司空荀蕃、司隶校尉荀组推叡为盟主。于是辄改易郡县，假置名号。江州刺史华轶、北中郎将裴宪并不从之。宪自称镇东将军、都督江北五郡军事，与轶连和。叡遣左将军王敦、将军甘卓、周访等击轶，斩之。宪奔于石勒。六年，叡檄四方，称与穆帝俱讨刘渊，大会平阳。

建兴元年，晋愍帝以叡为侍中、左丞相、大都督、陕东诸军事，持节、王如故。叡改建业为建康。七月，叡以晋室将灭，潜有他志，乃自大赦，为大都督、都督中外诸军事，又为丞相。叡号令不行，政刑淫虐，杀督运令史淳于伯，行刑者以刀拭柱，血流上柱二丈三尺，仅头流下四尺五寸，其直如弦。时人怨之。

平文帝初，叡自称晋王，改元建武，立宗庙、社稷，置百官，立子绍为太子。叡以晋王而祀南郊。其年，叡僭即大位，改为大兴元年。其朝廷之仪，都邑之制，皆准模王者，拟议中国。遂都于丹阳，因孙权之旧所，即禹贡扬州之地，去洛二千七百里。地多山水，阳为攸居，厥土惟涂泥，厥田惟下下，所谓“岛夷卉服”者也。《周礼》，职方氏掌天下之地，辨其邦国都鄙，四夷、八蛮、七闽、九貉、五戎、六狄之人民与其财用、九谷、六畜之数要，周知其利害。东南曰扬州，其山镇曰会稽，其薮泽曰具区，其川三江，其浸五湖，其利金锡竹箭，其民二男五女，其畜宜鸟兽，其谷宜稻。春秋时为吴越之地。吴越僭号称王，僻远一隅，不闻华士。楚申公巫臣窃妻以奔，教其军阵，然后乃知战伐。由是晚与中国交通。俗气轻急，不识礼教，盛饰子女以招游客，此其土风也。战国时则并于楚。故地远恃险，世乱则先叛，世治则后服。秦末，项羽起江南，故衡山王吴芮从百越之兵，越王无诸身率闽中之众以从，灭秦。汉初，封芮为长沙王，无诸为闽越王，又封吴王濞于朱方。逆乱相寻，亟见夷灭。汉末大乱，孙权遂与刘备分据吴蜀。权阻长江，殆天地所以限内外也。叡因扰乱，跨而有之。中原冠带呼江东之人，皆为貉子，若狐貉类云。巴、蜀、蛮、獠、溪、俚、楚、越，鸟声禽呼，言语不同，猴蛇鱼鳖，嗜欲皆异。江山辽阔将数千里，叡羁縻而已，未能制服其民。有水田，少陆种，以罟网为业。机巧趋利，恩义寡薄。家无藏蓄，常守饥寒，地既暑湿，多有肿泄之病，障气毒雾，射工、沙虱、蛇虺之害，无所不有。叡割有扬、荆、梁三州之土，因其故地，分置十数州及诸郡县，郡县户口至有不满百者。

遣使韩畅浮海来请通和。平文皇帝以其僭立江表，拒不纳之。

是时叡大将军王敦宗族擅势，权重于叡，迭为上下，了无君臣之分。叡侍中刘隗言于叡曰：“王氏强大，宜渐抑损。”敦闻而恶之。惠帝时，叡改年曰永昌。昌敦先镇武昌，乃表于叡曰：“刘隗前在门下，遂秉权宠。今辄进军，指讨奸孽，宜速斩隗首，以谢远近。朝枭隗首，诸军夕退。昔太甲不能遵明汤典，颠覆厥度，幸纳伊尹之训，殷道复昌，颇智故有先失后得者矣。”敦又移告州郡，以沈充为大都督，护东吴诸军。叡乃下书曰：“王孰恃宠，敢肆狂逆，方朕于太甲，欲见囚于桐宫。是可忍也，孰不可忍也！今当亲帅六军，以诛大逆。”叡光禄勋王含率其子瑜以轻舟弃叡，归于武昌。叡以其司空王导为前锋大都督，尚书陆晔为军司；以广州刺史陶侃为江州，梁州刺史甘卓为荆州，使其率众掎蹑敦后；以太子右率周莚率中军三千人讨沈充。敦至洌州，表尚书令刁协党附，宜加诛戮。叡遣右将军周札戍于石头，札潜与敦书，许军至为应。敦使司马杨朗等入于石头，札见敦。朗等既据石头，叡征西将军戴渊、镇北将军刘隗率众攻之，戴渊亲率士，鼓众陵城。俄而鼓止息，朗等乘之，叡军败绩。隗、协入见叡，叡遣其避祸，二人泣而出。隗还淮阴，后奔石勒。协奔江乘，为敦追兵所害。叡师败。

敦自为丞相，武昌郡公，邑万户，朝事大小皆关谘之。敦收戴渊及叡尚书左仆射周顗，并斩于石头，皆叡朝之望也。于是改易百官及诸州镇，其余转徙黜免者过百数，或朝行暮改，或百日半年。敦所宠沈充、钱凤等所言必用，所谮必死。敦将还武昌，其长史谢鲲曰：“公不朝，惧天下私议。”敦曰：“君能保无变乎？”对曰：“鲲近入觐，主上侧席待公，迟得相见，宫省穆然，必然不虞之虑。公若入朝，鲲请侍从。”敦曰：“正复杀君等数百，何损朝廷！”遂不朝而去。敦召安南将军甘卓，转谯王承为军司，并不从。敦遣从母弟南蛮校尉魏乂率江夏太守李恆攻承于临湘，旬日城陷，执承送于武昌。敦从弟王廙使贼迎之，害于车中。先是，王敦表疏，言旨不逊，叡以示承曰：“敦言如此，岂有厌哉？”对曰：“陛下不早裁之，难将作矣。”敦恶之。襄阳太守周虑袭杀甘卓。

叡畏迫于敦，居常忧戚，发病而死。子绍僭立，改年日太宁。

王敦将纂，讽绍征己。乃为书曰：“孤子绍顿首。天下事大，绍以眇身，弗克负荷，哀忧孔疚，如临于谷，实赖冢宰，以济艰难。公迈德树勋，遐迩归怀，任社稷之托，居总己之统，然道里长远，江川阻深，动有介石之机，而回旋之间，固以有所丧矣。谓公宜入辅朝政，得旦夕詶谘，朝士亦佥以为然。以公高亮忠肃，至心忧国，苟其宜然，便当以至公处之，期于静国宁民，要之括囊无咎。伏想暗同此志，愿便速克近期，以副尧企之怀。”绍恭惮于敦若此。复使兼太常应詹拜敦承相、武昌郡公，奏事不名，入朝不趋，剑履上殿。敦于是屯于芜湖。敦乃转王导为司徒，自领扬州刺史，以兄含子应为武卫将军，以自副贰。敦无子，养应为后。敦疾逾年，故召含还，欲属以后事。是时敦令绍宿卫之兵三番休二。绍密欲袭敦，微行察敦营垒。及敦疾，绍屡遣大臣讯问起居，迁含骠骑大将军、仪同三司。

敦疾甚，绍召其司徒王导、中书监庚亮、丹阳尹温峤、尚书卞壶密谋讨之。导、峤及右将军卞敦共据石头，光禄勋应詹都督朱雀桁南诸军事，尚书令郗鉴都督从驾诸军事，绍出次于中堂。敦闻兵起，怒，欲自将，困不能坐。召其党钱凤、邓岳、周抚等率众三万指造建业。含谓敦曰：“北事吾便当行。”于是以含为元帅。凤等问敦曰：“事克之日，天子云何？”敦曰：“尚未南郊，何为天子！便尽卿兵势，唯保护东海王及裴妃而已。”初，绍谓敦已死，故敢发兵。及下诏数日，敦犹能与王导书，后自手笔曰：“太真别来几日，作如此事！”太真，温峤字也，绍朝见之，咸共骇惧。含等兵至，温峤辄烧朱雀桁以挫其锋。绍使中军司马曹浑、左卫参军陈嵩、段匹磾弟秃率壮士千人逆含等，战于江宁，斩其前锋将何康，杀数百人。敦闻康死，军不获济，怒曰：“我兄老婢耳！门户衰微，群从中才兼文武者皆早死，今年事去矣。”语参军吕宝曰：“我当力行。”因作势而起，困乏，乃复卧。使术士郭璞筮之，卦成，对曰：“不能佳。”敦既疑璞劝亮、峤等举事，又闻卦恶，于是杀璞。

敦疾转困，语其舅羊鉴及子应曰：“我亡后，应便即位，先立朝廷百官，然后营葬。”初敦败叡之后，梦白犬自天而下，噬之。及疾甚，见刁协、甘卓为崇，遂死。王应秘不发丧，裹尸以席，埋于斋中，与其将诸葛瑶等纵酒淫逸。沈充将万余人来会含等。充临行，顾谓其妻曰：“男儿不建豹尾，不能归也。”绍平西将军祖约率众至于淮南，逐敦所置淮南太守任台。绍将刘遐、苏峻济自满洲，含相率渡兵，应詹逆击，大破之。周抚斩钱凤，沈充将吴儒斩充。绍遣御史刘彝发敦瘗，斩尸，枭首朱雀桁。

绍死，子衍僭立，号年曰咸和。

衍历阳太守苏峻不顺于衍，衍护军庾亮曰：“苏峻豺狼，终为祸乱，晁错所谓削之亦反，不削亦反，削之反速而祸小，不削反迟而祸大。”乃以大司农征之，令峻弟逸领峻部曲。征书至，峻怒曰：“庚亮专擅，欲诱杀我也。”阜陵令匡术、乐安人任让并为峻谋主，劝峻诛亮。乃使使推崇祖约，共讨亮，约大喜。于是约命兄逖子沛国内使涣、女婿淮南太守许柳将兵会峻。峻使其党韩光，光名犯恭宗庙讳，入姑熟，杀于湖令陶馥，残掠而还。衍假庾亮节为征讨都督，使其右卫将军赵胤、右将军司马流率众次于慈湖。韩光晨袭流，杀之。衍以其骁骑将军钟雅为前锋监军，假节，率舟军拒峻。宣城内史桓彝统吏士次于芜湖，韩光败之，大掠宣城诸县而还。江州刺史温峤使督护王愆期、西阳太守邓岱、鄱阳太守纪睦等以舟军赴于建业。衍期，岱次直渎，峻督众二万济自横江，登牛渚山。愆期等邀击不制。峻至于蒋山，衍假领军卞壶节，率诸将陈兵。衍之将怯兵弱，为峻所败，卞壶及其二子、丹阳尹羊曼、黄门侍郎周导、庐江太守陶瞻、散骑侍郎任台等皆死，死者三千余人。庾亮兵败，与三弟奔于柴桑。峻遂焚衍宫，君贼突掠，百僚奔散，唯有米数石而已，无以自供。峻逼衍大赦，庾亮兄弟不在赦限。峻以祖约为太尉、尚书令，加侍中，自为骠骑将军、领军将军、录尚书事。于是建业荒毁，奔投吴会者十八九。

温峤闻之，移告征镇州郡。庾亮至盆口，峤分兵配给。又招衍荆州刺史陶侃欲共讨峻。侃不从，曰：“吾疆场外将，本非顾命大臣，今日之事，所不敢当。”时侃子为峻所害，峻复喻侃曰：“苏峻遂得志，四海虽广，公宁有容足地乎？贤子越骑酷没，天下为公痛心，况慈父之情哉！”侃乃许之。

苏峻屯于于湖。衍母庾氏忧怖而死。苏峻闻兵起，自姑孰还建业，屯于石头。使其党张瑾、管商率众拒诸军，逼迁衍于石头”衍哀泣升车，宫人尽哭，随从衍者，莫不流涕。峻以仓屋为宫，使乡人许方为司马，督将兵守卫。陶侃、庚亮、温峤率舟军二万至于石头，俄引还，次于蔡洲沙门浦。庾亮守白石垒，诘朝，峻将万余人攻之。亮等逆击，峻退。吴国内史庾冰率三吴之众骤战，不胜。瑾、商等破庾冰前军于无锡，焚掠肆意。韩光攻宣城内史桓彝，彝率吏民力战不胜，为光所杀。祖约为颍川人陈光率其属攻之，约乃奔于历阳。长乐人贾宁劝峻杀王导，尽诛诸大臣，峻不从，乃改计叛峻。王导使袁耽潜诱纳之，谋奉衍出奔温峤。

峤食尽，贷于陶侃。侃怒曰：“使君前云不忧无士众及粮食也，唯欲得老民为主耳。今比战皆北，良将安在？今若无食，民便欲西归。”先是峤虑侃不赴，故以甘言招侃。峤乃卑辞谢之，且曰：“今者，骑虎之势可得下乎？贼垂灭，愿公留思。”侃怒少止。其将李阳说曰：“今事若不捷，虽有粟，焉得而食之。公宜割见储，以卒大事。”乃以米五万石供军。

祖涣袭湓口，欲以沮温峤之兵。涣过皖，攻谯国内史桓云，不克，乃还。苏峻并兵攻大业，大业水竭，皆饮粪汁。诸将谋救之，虑不能当，且欲水陆攻峻。陶侃以舟师攻石头，温峤、庾亮陈于白石。峻子硕以数十骑出战，峻见硕骑，乃舍其众，自以四马北下突陈，陈坚乃还。军士彭世、李千投之以矛，峻坠马，遂枭首，脔割之，焚其骸骨。任让及诸贼帅复立峻弟逸，救峻尸弗获，乃发衍父母冢，剖棺焚尸。匡术率其徒据苑城以降，韩光、苏硕等率众攻苑，苑中饥，谷石四万。诸将攻石头。苏硕及章武王世子休率劲贼孔卢、张偏等数十人击李阳于且浦，退走，硕等追之，庾冰司马滕含以锐卒自后击之，硕、逸等震溃，奔于曲阿。含入抱衍，始得出奔温峤之舟。

是时，兵破之后，宫室灰烬，议欲迁移，王导不从乃止。衍改年咸康。

建国中，衍死。中书监庾冰废衍子千龄，立其弟岳，改年曰建元。初岳之立，当改元，庾冰立号，而晋初已有，改作，又如之，乃为建元。顷之，或告冰曰：“子作年号，乃不视谶也。谶云：‘建元之末丘山崩。’丘山，岳也。”冰瞿然，久而叹曰：“如有吉凶，岂改易所能救乎？”遂不复改。

岳死，庾冰欲立司马昱。骠骑将军何充立岳子聃，号年曰永和。聃安西将军桓温率所统七千余人伐蜀，拜表辄行。聃威力微弱，不能控制也。及石虎死，聃征北将军褚裒以舟军至下邳，西中郎将陈逵进据淮南。石遵闻裒至下邳，使其司空李农领万余骑逆围督护王龛于薛，执龛送于邺，又杀李迈。龛，裒之骁将，三军丧气，乃引还。陈逵闻之，震惧，焚淮南而走。

桓温表废聃扬州刺史殷浩，聃惮温，乃除其名。温遂率所统诸军步骑四万自郢越关中至灞上。苻健与五十佘人守长安小城，是岁大俭温军。人悬磬，健深沟，坚壁清野，待温温军，食尽乃退。苻健遣子苌频击败之。初，温次灞上，其部将振武将军、顺阳太守薛珍劝温径进逼城，温弗从，珍以偏师独济，颇有所获。温退，珍乃还，放言于众，且矜其锐而咎温之持重。温惭忿，杀之。聃又改年曰升平。

聃死，无子，立衍子丕，号年隆和。时谣曰：“升平不满斗，隆和那得久。”改为兴宁，又谣曰：“虽复改兴宁，亦自无聊生。”丕死，弟弈立，号年曰太和。

桓温率众北讨慕容暐，至金乡，凿钜野三百余里以通舟军，自清水入河。慕容垂逆击破之，获其资仗。温之北引也，先命西中郎将袁真及赵悦开石门，而袁真等停于梁宋，石门不通，粮竭。温自枋头回军，垂以步骑数万追及襄邑，大败温军。

温遂归罪袁真，除名削爵，收节传。真子双之等杀梁国内史朱宪，真据寿阳以叛，真诸子兄弟阻兵自守，招诱陆城戍将陈郡太守朱辅数千人。遣参军爨亮通慕容暐，又遣使西降苻坚。真病死，辅立其嫡子瑾为使持节、建威将军、豫州刺史。瑾弟四五人皆领兵。暐令陈文报爨亮，且以观变。桓温遣督护竺瑶以军沂淮伐瑾，瑶次于肥口，屡战。慕容暐假瑾征南将军、扬州刺史、宣城公，瑾弟泓等皆郡守、四品将军，朱辅亦如之。温乃伐瑾，瑾等拒战，于是筑长围守之，城中震溃，遂平瑾。

初温任兼将相，其不臣之心，形于音气，曾卧对亲僚，抚枕而起曰：“为尔寂寂将为文、景所笑。”众莫敢对。后悉众北讨，冀成陵夺之势。及枋头奔败，知民望之去己，既平瑾，问中书郎郗超曰：“足以雪枋头之耻乎？”超曰：“此未厌有识之情也。公六十之年，败于大举，不建不世之勋，不足以镇惬民望。”因说温以废立之事。温既宿有此谋，深纳超言。温自广陵将旋镇姑孰。至于白石，乃言其主弈少同阉人之疾，初在东海、琅邪国，亲近嬖人相龙、朱灵宝等并侍卧内，而美人田氏、孟氏遂生三男。众致疑惑，然莫能审其虚实。至是，将建储立王，温因之以定废立之计。遂率百僚并还朝堂。温率众入，屯兵宫门，进坐殿庭，使督护竺瑶、散骑侍郎刘亨取奕玺绶。奕着白袷单衣，步下西堂，登犊车。君臣拜辞，皆殒涕。侍御史将百余人，送出神虎门，入东海第。于是迎司马昱而立之。

昱，叡子也。昱东向流涕，拜受玺绶。昱既僭立，改年曰咸安，以温依诸葛亮故事，甲仗入殿，进丞相，其大司马等皆如故，留镇建业。以奕为海西县公。

温常有大志，昱心不自安，谓中书郎郗超曰：“命之修短，本所不计，故当无复近日事邪？”超父愔为会稽太守，超假还东，昱谓之曰：“致意尊公，家国之事，遂至于此。由吾不能以道匡卫，思患豫防，愧叹之深，言何能喻！”又诵庾阐诗云：“志士痛朝危，忠臣哀主辱。”因泣下。昱疾，与温书曰：“吾遂委笃，足下便入，冀得相见，不谓疾患，遂至于此。今者惙然，势不复久，且虽有诏，岂复相及。慨恨兼深，如何可言！天下艰难，而昌明幼冲眇然，非阿衡辅导之训，当何以宁济也？国事家计，一托于公。”

昱死，子昌明僭立。徐州小吏卢悚与其妖众男女二百，向晨攻广莫门，诈言海西公还，由万春、云龙门入殿，略取三厢及武库甲仗。时门下军校并假兼，在直吏士骇愕不知所为。游击将军毛安之先入云龙门讨悚，中领军桓秘、将军殷康止车门入，会兵攻之，斩五十六级，捕获余党，死者数百人。前殿中监许龙与悚皆遣人至吴，诈迎奕，奕不从。

昌明改年曰宁康，征温入朝，又诏温无拜。尚书谢安等于新亭见温，皆敬。温拜昱墓，得病还姑孰。温自归寝疾，讽求备物九锡。谢安已令吏部郎袁彦伯撰策文，文成，字辄勾点，令更治改。既屡引日，乃谋于尚书仆射王彪之，彪之云：“闻彼病日增，亦当不复支久，自可小迟回其事。”安从之。温死。

苻坚遣苻雅率将王统、朱彤、杨安、姚苌步骑五万向骆谷，伐昌明秦州刺史杨纂。纂请救于梁州刺史杨亮。亮遣参军卜靖赴之，败走。朱彤至梁州，亮望风奔散，于是坚遂有梁益二州。昌明上下莫不忧怖。建国三十九年，昌明改年曰太元元年。太祖七年，苻坚大举讨昌明，令其国曰：“东南平定指日，当以司马昌明为尚书仆射，可速为起第。”坚前后擒张天锡等皆豫筑甲宅，至而居之。坚至淮南，大败奔退。

是时，昌明年长，嗜酒好内，而昌明弟会稽王道子任居宰相，昏[QBDM]尤甚，狎昵诌邪。于时尼娼构扇内外，风俗颓薄，人无廉耻。左仆射王珣儿婚，门客车数百乘，会闻王雅为太子少傅，回以诣雅者半焉。雅素有宠，人情去就若此。皇始元年，昌明死，子德宗僭立。

初，昌明耽于酒色，末年，殆为长夜之饮，醒治既少，外人罕得接见，故多居内殿，流连于樽俎之间。以嬖姬张氏为贵人，宠冠后宫，威行阃内。于时年几三十，昌明妙列妓乐，陪侍嫔少，乃笑而戏之云：“汝以年当废，吾已属诸姝少矣。”张氏潜怒，昌明不觉而戏逾甚。向夕，昌明稍醉，张氏乃多潜饮宦者内侍而分遣焉。至暮，昌明沉醉卧，张氏遂令其婢蒙之以被，既绝而惧，货左右云以魇死。时道子昏废，子元显专政，遂不穷张氏之罪。

德宗既立，改年为隆安。以道子为太傅、扬州牧、中书监，加殊礼，黄钺、羽葆、鼓吹，又增甲仗百人入殿。既而内外众事必先关于道子。尚书仆射王国宝轻薄无行，为道子所亲，权震建业，擅取东宫兵以配己府。道子以王绪为辅国将军、琅邪内史，又辄并石头之兵，屯于建业。绪犹领其从事中郎，居中用事，宠幸当政。

德宗兖州刺史王恭恶国宝、王绪之乱政也，乃要荆州刺史殷仲堪克期同举。王恭表德宗曰：“国宝身负莫大之罪，谨陈其状。前荆州刺史王悦，国宝同产弟也。受任西籓，不幸致丧。国宝求假奔彼，遂不即路，虑台纠察，惧于黜免，乃毁冠改服，变为妇人，与婢同载，入请相王。又先帝暴崩，莫不惊号，而国宝腼然，了无哀容，方犯阖叩扉，求行奸计，欲诈为遗诏，矫弄神器。彰暴于外，莫不闻知。谗疾二昆，过于仇敌；树立私党，遍于府朝。兵食资储，敛为私积；贩官鬻爵，威恣百城。收聚不逞，招集亡命。补国将军王绪，顽凶狂狡，人理不齿，同恶相成，共窃名器。自知祸恶已盈，怨集人鬼，规为大逆，荡复天下。昔赵鞅兴晋阳之甲，夷君侧之恶，臣虽驽劣，敢忘斯义。”恭表至，道子密欲讨恭，以元显为征虏将军，内外诸军潜加严备。而国宝惶惧，不知所为，乃遣数百人戍竹里，夜遇风雨，各散而归。绪劝国宝杀王珣，然后南征北伐，弗听，反问计于珣。”既而惧慑，遂上表解职。寻复悔惧，诈称德宗复其本官。道子既不能拒恭等之兵，亦欲因以委罪，乃收国宝付廷尉杀之，斩王绪于市，以悦恭等。司徒左长史王廞遭母丧居吴，恭板行吴国内史。廞乃征发吴兴诸郡兵。国宝既死，王恭使廞反于丧。廞谓因缘事际，可大得志，乃据吴郡，遣子弟率众击恭。以女为真烈将军，京置官属，领兵自卫。恭遣司马刘牢之讨平之。

德宗谯王尚之兄弟复说道子，以为籓伯强盛，宰相权弱，宜密树置，以自籓卫。道子然之，分遣腹心，跨据形要，由是内外骚动。王恭深虑祸难，复密要殷仲堪、西中郎将庾楷、广州刺史桓玄同会建业。玄等响应。恭抗表传檄，以江州刺史王愉、司马尚之为事端。仲堪遣龙骧将军、南郡相杨佺期舟师五千发江陵，桓玄借兵于仲堪，亦给五千人。于是德宗戒严，加道子黄钺遣右将军谢琰拒恭等元显为征讨都督，众军继进，前军王珣领中军府众次于北郊；以尚之为豫州刺史，率弟恢之、允之西讨楷等。皆执白虎幡居前。王恭遣刘牢之为前锋，次于竹里。初，道子之谋恭也，啖牢之以重赏，牢之斩恭别帅颜延、延弟强，送二级于谢琰。琰与牢之俱进袭恭，恭奔于曲阿，为湖浦尉所执，送建业。尚之与庾楷子鸿战于牛渚，斩鸿前锋将殷万，鸿遁还历阳。尚之犹不敢济。桓玄、佺期奄至横江，尚之等退，恢之所领外军皆没。玄等径造石头，仲堪继在芜湖，建业震骇。道子杀恭于倪塘。桓玄等于是走还寻阳。

是年冬，德宗遣使朝贡，并乞师请讨姚兴。二年夏，德宗又遣使朝贡。

以元显为扬州刺史，道子有疾，元显惧已弗得袭位，故矫以自授，而道子弗知。既瘳，乃大怒，以元显已拜，故弗复改，于是内外政事一决元显。道子少而耽酒，治日甚希，至是无是，俾昼作夜，时谓道子为东录，元显为西录，西府千两辐凑，东第门设雀罗矣。元显年少，顿居权重，骄奢淫暴，于是远近讥之。

初，德宗新安太守孙泰以左道惑众被戮，其兄子恩窜于海屿，妖党从之，至是转众，攻上虞，希县令，众百许人径向山阴。会稽内史王凝之事五斗米道，恩之来也，弗先遣军，乃稽颡于道室，跪而咒说，指麾空中，若有处分者。官属劝其讨恩，凝之曰：“我已请大道出兵，凡诸津要各有数万人矣。”恩渐近，乃听遣军。比兵出，恩已至矣。战败，凝之奔走，再宿执之。旬日，恩众数万，自号平东将军，逼人士为官属。于是诸郡妖惑，并杀守令而应之，众皆云集。吴国内史桓谦出奔，吴兴太守谢邈被害。

自德宗以来，内外乖贰，石头以外，皆专之于荆、江，自江以西则受命于豫州，京口暨于江北皆兖州刺史刘牢之等所制，德宗政令所行，唯三吴而已。恩既作乱，八郡尽为贼场，及丹阳诸县处处蜂起，建业转成蹙弱。且妖惑之徒，多潜都邑，人情危惧，恆虑大兵窃发。于是众军戒严，刘牢之共卫将军谢琰讨之。贼等禁令不行，肆意杀戮，士庶死者不可胜计，或醢诸县令以食其妻子，不肯者辄支解之，其虐如此。骠骑长史王平之死未葬，恩剖棺焚尸，以其头为秽器。牢之率军讨破之。琰将至吴兴，贼徒遁走，驱逼士庶，奔于山阴。诸妖乱之家，妇女尤甚，未得去者，皆盛饰婴儿投之于水而告之曰：“贺汝先登仙堂，我寻复就汝也。”贼既走散，邑屋焚毁，郛郭之中，时见人迹，经月乃渐有归者。谢琰留屯乌程，遣其将高素助牢之。牢之率众军济江。初，孙恩闻八郡响应也，告诸官属曰：“天下无复事矣，当与诸君朝服而至建业。”既闻牢之临江，复曰：“我割据浙江，不失作勾践也。”寻知牢之已济，乃曰：“孤不耻走。”于是乃走。缘道多遗珍宝，牢之将士争取之，不得穷追。恩复入于海。初，三吴困于虐乱，皆企望牢之、高素等。既至，放肆抄暴，百姓咸怨毒失望焉。

孙恩在海，妖众转复从之。既破永嘉、临海，复入山阴。谢琰战殁。于是建业大震。遣冠军将军、东海太守桓不才，辅国将军孙无终，广陵相高雅之等东讨恩。吴兴太守庾恆虑妖党复发，大行诛戮，杀男女数千人。孙恩复破高雅之于余姚，雅之走还山阴。元显自为后将军、开府仪同三司、都督十六州，本官悉如故；封子彦章为东海王，食吴兴四万余户，清选文学臣僚，吏兵一同宗国。孙恩浮海奄至京口，战士十万刘牢之隔在山阴，众军惧不敢旋，恩遂径向建业。德宗惶骇，遽召豫州刺史司马尚之。于时中外惊扰，而元显置酒高会，道子唯日祈于钟山。恩来渐近，百姓忷惧。尚之率精锐驰至，径屯积弩堂。恩时沂风，不得疾行，数日乃至白石。恩本以诸军分散，欲掩不备，知尚之尚在建业，复闻牢之不还，不敢上，乃走向郁洲。恩别帅卢循攻没广陵，虏掠而去。

桓玄闻孙恩之逼也，乃建牙戒严，表求征讨。时恩去未还，玄表复至，元显等大惧，急遣止玄。庾楷密使自结于元显，说玄大失人情，众不为用，若朝廷遣军。已当内应。元显得书大喜，遣张法顺谋于刘牢之，牢之同许焉。于是征兵装舰，将谋西讨。德宗改年曰地兴，以元显为大都督讨玄。玄军至，元显不战而败，父子并为玄所杀。后改年为大亨。

天兴六年十月，德宗遣使朝京师。德宗封桓玄为楚王，玄寻逼德宗手诏禅位。德宗出居永安宫。既受禅，封德宗为南康平固县王，居之寻阳。天赐元年，德宗在姑熟，二月，至寻阳。其彭城内史刘裕杀玄除州刺史桓脩，与刘毅等举兵讨玄。玄败走寻阳，携德宗兄弟至于江陵，又走荆州。荆州别驾王康产、南郡相王腾之迎德宗入南郡府。桓玄死。玄将桓振复袭江陵，斩王康产及腾之。将杀德宗，玄扬州刺史、新安王桓谦苦禁之，乃止。

时卢循执德宗广州刺史吴隐之，自号平南将军、广州刺史，令其党徐道覆据始兴，余郡皆以亲党居之。德宗复僭立于江陵，改章义熙。尚书陶夔迎德宗达于板桥，大风暴起，龙舟沉浚，死者十余人。德宗发江陵至寻阳，其益州刺史毛璩、参军谯纵反，攻涪城，克之，遂以益州叛德宗。德宗发姑孰，还建业。六月，太祖遣军攻德宗钜鹿太守贺申，申举城降。

永兴二年，卢循复起于岭南，杀德宗江州刺史何无忌于石城。咸欲以德宗北走，知循未下乃止。裕令抚军刘毅讨循，败于桑落洲，步走而还。裕党孟昶、诸葛长民等劝裕拥德宗过江，裕不从。

神瑞二年，德宗遣广武将军玄文、石齐朝贡。太宗初，刘裕征姚泓。二年，太宗遣长孙道生、娥清破其将朱超石于石河，擒骑将杨丰，斩首千七百余级。

三年，德宗死，弟德文僭立。四年，改年曰元熙五年，德文禅位于裕，裕封德文为零陵王。德文后河南褚氏，兄季之、弟淡之虽德文姻戚，而尽心于裕。德文每生男，辄令方便杀焉。惑诱内人，密加毒害，前后非一。及德文被废，囚于秣陵宫，常惧见祸，与褚氏共止一室，虑有鸩毒，自煮食于前。六年，刘裕将杀之，不欲遣人入内，令淡之兄弟视褚氏，褚氏出别宫，于是兵乃逾垣而入，进药于德文。德文不肯饮，曰：“佛教，自杀者不复人身。”乃以被掩杀之。

自叡之僭江南，至于德文之死，君弱臣强，不相羁制，赏罚号令，皆出权宠，危亡废夺，衅故相寻，所谓夷狄之有君，不若诸夏之亡也。

賨李雄，字仲俊，盖廪君之苗裔也。其先居于巴西宕渠。秦并天下，为黔中君，薄赋其民，口出钱三十，巴人谓赋为“賨”，因为名焉。后徙栎阳。祖慕，魏东羌猎将。慕有五子，辅、特、庠、流、骧。

晋惠时，关西扰乱，频岁大饥，特兄弟率流民数万家就谷汉中，遂入巴蜀。时晋益州刺史赵廞反叛，特兄弟起兵诛之，晋拜特宣威将军、长乐乡侯，流奋威将军、武阳侯。流民阎式等推特行镇北大将军，承制封拜，流行镇东将军。后与晋益州刺史罗尚相攻。昭帝七年，特自称大将军、大都督，号年建初。战败，为尚所杀，流代统兵事。流字玄通，自称大都督、大将军。流病将死，以后事属雄，雄，特少子也。

雄自称大都督、大将军。十年，僭称成都王，号年建兴，置百官。时涪陵人范长生颇有术数，雄笃信之，劝雄即真。十二年，僭称皇帝，号大成，改年为晏平，拜长生为天地太师，领丞相，西山王。又改年为玉衡。雄以中原丧乱，乃频遣使朝贡，与穆请分天下。雄舍其子，而立兄荡第四子班为太子。

烈帝六年，雄死，班代统任。雄子期，杀班而自立。

期，字世运，雄第四子也。改年为玉恆。骧子寿自涪城袭克成都，废期为邛都公，期自杀。

寿，字武考。初为雄大将军，封建宁王，以南中十二郡为建宁国，至期，徙封汉王。既废期自立，改年为汉兴，又改号曰汉，时建国元年也。寿广汉太守李乾与大臣谋欲废寿，寿惧，令子广与大臣盟于殿前。寿闻邺中殷实，宫观美丽，石虎以杀罚御下，控制邦域城镇，深用欣慕。吏民有小过，辄杀之以立威名。又以郊甸未实，城邑空虚，工匠器械，事用不足，乃徙民三丁已上于成都，兴尚方、御府，发州郡工巧以充之。广修宫室，引水入城，务于奢侈，百姓疲于使役，民多嗟怨，思乱者十室而九。其尚书左仆射蔡兴直言切谏，寿以为谤讪，诛之。其臣龚壮作诗七首，托言应璩以讽寿。寿报曰：“省诗知意。若今人所作，贤哲之话言；古人所作，死鬼之常辞耳。”动慕汉武、魏明政法，耻闻父兄时事。上书者不得言先世政化，自以胜之也。及寿疾病，见李期、蔡兴为崇，遂死。子势统任。

势，字子仁。既立，改年为太和。遣使朝贡。又改为嘉宁。势弟汉王广以势无子，请为太弟，势不许。广欲袭势，势使其太保李弈击广于涪城，克之，贬为临邛侯，广寻自杀。势既骄吝，荒于酒色，至杀人而取其妻，又纳李弈女为后。耽于淫乐，不恤国事，夷獠叛乱，境土减削，累年荒俭。性多忌害，诛残大臣，刑罚酷滥。斥外父祖旧臣，亲任近习，左右小人因行威福。修饰室宇，群臣谏诤，一无所纳。又常居内，少见公卿。史官屡陈灾谴，乃加相国董皎大都督，以名位优之，实望与分灾眚。建国十年，司马聃将桓温伐之，势降于温。先是频有怪异。成都北乡有人望见女子避入草中，往视，见物如人，有身形头目，无手足，能动摇，不能言。广汉马生角，各长寸半。有马驹，一头、二身、六耳、无目、二阴，一牝一牡。又有驴，无皮毛，饮食数日而死。江南雨血，地生毛。江源又生草，高七八尺，华叶皆赤，子青如牛角。涪陵民药氏妇头上生角，长三寸，凡三截之。李汉家舂米，米自臼中跳出，敛举箕中，又跳出，写置簟中。童谣曰：“江桥头，阙下市，成都北十八子。”又曰：“有客有客，来侵门陌，其气欲索。”谯周云：“我死后三十年，当有异人入蜀，由之而亡。”蜀亡之岁，去周亡三十二年。周又着谶曰：“广汉城北，有大贼，曰流特，攻难得，岁在玄宫自相克。”卒如其言。

史臣曰：司马叡之窜江表，窃魁帅之名，无君长之实，局天脊地，畏首畏尾，对之李雄，各一方小盗，其孙皓之不若矣。

关键词：魏书,列传

解释翻译[挑错/完善]

司马德宗即位为晋安帝，改年号为隆安。司马德宗授予司马道子以太傅、扬州牧、中书监等职，加赐特殊的礼仪，其仪仗有黄钺、羽葆、鼓吹等，又增赐卫士一百人入殿。不久，朝廷内外各种事务都必须首先经过司马道子之手。尚书仆射王国宝轻薄无德行，被道子当作亲信，他的权势显赫，震慑京城建业，竟然擅自把禁卫东宫的士卒用来配备自己的私府。司马道子任用王绪为辅国将军、琅邪内史，又擅自兼并守卫石头城的军队，把他们屯驻在建业城。王绪还兼任他的从事中郎，在中枢部门主事，倍受宠幸而主持朝政。

司马德宗属下的兖州刺史王恭向来憎恶王国宝、王绪这一帮人扰乱朝政，就约荆州刺史殷仲堪到期同时举事。王恭上奏表给司马德宗说：“王国宝犯有滔天大罪，我恭敬地向陛下陈述他的罪状。前任荆州刺史王悦，是王国宝的同胞兄弟。王悦在西藩任上，不幸丧亡。国宝向陛下告假奔丧，却迟迟不愿上路，御史台对此事进行纠察，他害怕获罪黜免，就改换衣服冠帽，伪装成妇人，与婢女同坐一车，到相王司马道子那里求情。再则先帝暴崩之时，朝廷上下莫不惊哭，但国宝若无其事，丝毫不见悲哀之貌，并且潜入宫中，谋求施行奸计，想要诈称圣上遗诏，伪造皇帝玺印。事实昭著在外，上下莫不知晓。先前谗言离间王繤、王珉兄弟，使二者不和胜过仇敌；后又树立私党，遍及朝廷官府。侵吞军队物资储备，据为私人财产；公然卖官鬻爵，威势恣肆于天下。网罗不得志者，招集亡命之徒。辅国将军王绪凶狂狡诈，为人所不齿，二人狼狈为奸，共同窃居要位。彼等自知恶贯满盈，人鬼都为之怨愤，就图谋背叛朝廷，废毁天下。昔日赵鞅兴晋阳之甲，铲除君侧之恶，我虽拙笨愚劣，岂敢忘却这个道理。”王恭的表章送到朝廷，司马道子得知以后就密谋要讨伐王恭，任司马元显为征虏将军，令内外各路军队暗中严加防备。但王国宝惶恐畏惧，不知道怎么行事，就派出数百人守卫竹里，夜晚遇到大风大雨，将士各自奔散而回。王绪劝说王国宝杀死王繤，然后出兵南征北伐，王国宝不听，反而向王繤征求对策。不久王国宝恐惧过度，就向朝廷上表请求免去自己的官职。没过多久他又畏惧而反悔，就诈称司马德宗有诏令其官复原职。司马道子既不能抵抗王恭等人的军队，又想要借此而推卸自己的罪责，就把王国宝逮捕起来交付廷尉处死，又斩王绪于市，以取悦于王恭等人。司徒左长史王广钦因为母亲亡故而在吴郡服丧，王恭就授予他吴国内史之职。王广钦就征集动用吴兴等各郡的兵卒。王国宝被处死之后，王恭要王广钦仍回家服丧。王广钦认为这是一次极好的机遇，可以实现自己的意愿，于是就占据吴郡，派遣自己的子弟率兵攻击王恭。王广钦以女儿为真烈将军，也设置各种文武官员，领兵自卫。王恭派司马刘牢之前往征讨，平定了王广钦。

司马德宗属下谯王司马尚之兄弟又去游说司马道子，认为当前各地藩镇势力强盛，而朝廷宰相权势薄弱，应当暗地里树置朋党，作为保卫自己的屏障。司马道子同意他们的看法，就分派自己的心腹之人，占据许多位置重要的州郡，从此内外骚动不得安宁。王恭深恐发生祸害，再次秘密相约殷仲堪、西中郎将庾楷、广州刺史桓玄按期举兵同会于京都建业。桓玄等人立即响应。王恭向朝廷上表，向各地传檄，以讨伐江州刺史王愉、司马尚之作为起兵的事由。殷仲堪派龙骧将军、南郡相杨亻全期率水师五千人从江陵进发，桓玄向殷仲堪借兵，殷仲堪也借给他五千兵马。于是，司马德宗采取了严密的防卫措施：给司马道子加赐黄钺；派右将军谢琰领兵抵抗王恭等人；任司马元显为征讨都督，率领众军作后续相继进发；令前军王王旬率领中军府的部队驻扎在京都北郊；任司马尚之为豫州刺史，率领其弟司马恢之、司马允之向西讨伐庾楷等人。所有各部都令人举着白虎幡走在前列。王恭派刘牢之为前锋，驻扎在竹里。当初，司马道子图谋除掉王恭，曾许以重赏收买了刘牢之，刘牢之就杀了王恭的别帅颜延和他的弟弟颜强，把两个人的首级送给谢琰。谢琰与刘牢之同时袭击王恭，王恭被打败逃往曲阿，被湖浦军尉拿获，解送到建业。司马尚之与庾楷之子庾鸿在牛渚交战，斩杀了庾鸿的前锋将领殷万，庾鸿只得逃回到历阳。司马尚之还是不敢渡水作战。桓玄、杨亻全期等突然到达横江，司马尚之引兵退走，司马恢之所率领的军队全部覆没。桓玄等人径直到达石头城，殷仲堪所部继而进到芜湖，建业受到威胁，京城震骇。司马道子在倪塘把王恭处斩。桓玄等人无心恋战，于是退兵回到寻阳。

这一年冬天，司马德宗派遣使者来大魏朝贡，并请求派军队前去讨伐姚兴。第二年夏天，司马德宗又派使者前来朝贡。

司马德宗授任司马元显为扬州刺史。司马道子有病，元显生怕自己不能承袭他的职位，就伪造旨意擅自就任，而道子却毫无所知。等到他病愈之后，得知此事大怒，由于司马元显已受任，也就不再改正过来，从此朝廷内外一切政事都由司马元显裁断。司马道子一向嗜酒，治理政务的时间非常少，到这时更是无事可做，就以白昼当作夜晚，只顾饮酒。当时人们都说道子是东尚书，元显是西尚书，西府门第车马繁杂，东边府第则门可罗雀。司马元显年轻气盛，一时间位尊权重，更加骄奢淫暴，于是远近的人都背地里讥讽、指责他。

当初，司马德宗所属新安太守孙泰因以旁门左道惑众而被诛戮，他的侄子孙恩逃窜到东海岛上，许多妖党都追随他，到这时孙恩就纠集妖众，进攻上虞，杀死县令，率其部下一百人左右径直奔向山阴。会稽内史王凝之信奉五斗米道，孙恩将要到来，他没有事先派军队抵抗，而是在道人所居之室跪拜祷告，口里不断念着咒语，向空中指指划划，好像是在嘱托什么事情。王凝之的下属都劝他讨伐孙恩，王凝之却说：“我已经祈请大师发兵，凡是各处渡口要道都各有数万人马。”直到孙恩逼近，他才听从部属意见派兵抵御。及至军队刚刚出动，孙恩率人已经到了跟前。王凝之战败，狼狈逃跑，过了一夜就被孙恩捕获。十天之内，孙恩聚集部众数万人，自号平东将军，强迫当地名士接受伪职。于是，各郡的人被妖术蛊惑，一齐杀死太守县令而响应孙恩，一时间妖众云集。吴国内史桓谦逃走，吴兴太守谢邈被害。

自从司马德宗即位以来，其朝廷内外乖迕叛逆，石头城以外都被荆州、江州刺史把持，长江以西的地方则受命于豫州刺史，京口以至长江北部都被兖州刺史刘牢之等人所挟制，司马德宗的政令，只有三吴之地可以推行而已。孙恩既然作乱，江南八郡全都沦为贼寇的地盘，直到丹阳各县，处处都是贼寇蜂起，建业城变得衰弱不堪。而且被妖术蛊惑之徒，大多潜伏在各个都邑，百姓人人危惧，常常担心被妖众窃据。于是各部军队严加防卫，刘牢之联合卫将军谢琰共同讨伐贼寇。贼众根本不执行禁令，肆意抢劫杀戮，士民百姓被杀害的不计其数，有的县令被贼人剁成肉酱强逼他的妻儿吃，不肯吃的人就被拿去肢解，贼寇的暴虐竟至如此。骠骑长史王平之死后尚未埋葬，孙恩就打开棺材把尸体烧掉，用他的头骨当作大小便的器具。刘牢之率军征讨把他们打败。谢琰率军将要到达吴兴，贼徒闻风逃走，驱赶强逼士民百姓，逃到山阴。被诸妖众践踏的家中，妇女受害尤甚，凡是没有跟他们走的，就把她的婴儿盛妆打扮投进水中，并且说：“祝贺你先登上仙堂，我不久就会来找你的。”贼寇被驱赶走散之后，各地城邑房屋都被焚毁，只是在城外偶尔能见到人迹，过了一个多月才渐渐有人回来。谢琰屯兵留守乌程，派他的部将高素协助刘牢之。刘牢之率领众军渡过长江。起初，孙恩听说八郡的人都响应他，就对他属下的官员说道：“天下从此不会再有什么事了，我当与各位穿上朝服而进入建业城。”后来听说刘牢之的军队到达长江，又对他们说：“我割据浙江，也不失为做又一个勾践。”不久得知刘牢之已经渡江，他就说：“我并不以逃跑为耻。”于是就逃走了。孙恩逃跑时令人沿路丢弃许多珍宝财物，刘牢之的将士见了就争着拾取，不能穷追贼军。

孙恩再次逃到了海上。起初，三吴之地困于贼寇肆虐作乱，都翘首盼望刘牢之、高素等人的军队到来。他们的军队来到之后，同样放肆地抢掠施暴，百姓都大失所望，无不怨恨其荼毒。孙恩逃到海上，其部下又辗转跟从于他。于是他率众攻破永嘉、临海，再次进入山阴。谢琰迎战身亡。于是建业大为震惊，派冠军将军、东海太守桓不才，辅国将军孙无终，广陵相高雅之等人向东征讨孙恩。吴兴太守庾恒惧怕妖党再次兴起，就大行诛戮，杀死男女数千人。孙恩又在余姚打败了高雅之，高雅之败逃回到山阴。司马元显在建业自封为后将军、开府仪同三司、都督十六州，原任的官职全都照旧；授予他的儿子司马彦章为东海王，食邑吴兴四万余户，精心挑选文章博学之士作为臣僚，文武官员的设置如同一个小朝廷。孙恩渡海而来很快就到达京口，拥有战士十万人，刘牢之在山阴阻截，众军畏惧不敢同他周旋，孙恩于是径直向建业前进。司马德宗惶恐惊骇，立即征召豫州刺史司马尚之。当时建业内外一片惊惧混乱，但司马元显却设置盛大酒宴，司马道子则只是每天在钟山祈祷神明。孙恩之众渐渐逼近，城中百姓惊恐万分。司马尚之率领精锐骑兵迅速赶到，直接屯兵在积弩堂。孙恩当时碰到逆风，不能快速行进，走了几天才到达白石。孙恩原以为司马氏诸军分散，想要乘其不备进行偷袭，但他听说司马尚之还在建业，又听说刘牢之的军队没有退走，不敢上前攻击，就向郁州方向前进。孙恩的别帅卢循攻陷广陵，大肆掳掠而去。

桓玄听说孙恩部众逼近建业，就在军前树起大旗，采取措施严密防备，一面给朝廷上表请求发兵征讨。当时孙恩离建业并不远，桓玄请战的表章又送到了，司马元显等人大为惊惧，急忙派人去制止桓玄。庾楷暗地里差遣使者私自与元显勾结，说桓玄已经大失人心，部下都不愿替他卖力，如果朝廷派兵征伐桓玄，自己愿意充当内应。司马元显见到庾楷的书信大喜，就派张法顺前往与刘牢之谋划，刘牢之答应这样做。于是司马元显就征集兵马，装配舰船，准备向西征讨桓玄。司马德宗改年号为元兴(402)，任命司马元显为大都督，率兵征讨桓玄。及至桓玄军到，司马元显不战而败，父子二人都被桓玄所杀。司马德宗旋即又改年号为大亨。

魏天兴六年(403)，司马德宗派遣使者来朝朝贡。

司马德宗封桓玄为楚王，桓玄不久就胁迫司马德宗亲自写下诏书禅位。司马德宗出居永安宫。桓玄受禅即位之后，封司马德宗为南康平固县王，令他居住在寻阳。天赐元年(404)，司马德宗在姑熟，二月，他到达寻阳。司马德宗的彭城内史刘裕杀了桓玄的徐州刺史桓..，与刘毅等人发兵讨伐桓玄。桓玄失败逃往寻阳，又裹挟司马德宗兄弟奔往江陵，接着又到了荆州。荆州别驾王康产、南郡相王腾之迎接司马德宗进入南郡府舍。桓玄不久被杀。桓玄部将桓振又来袭击江陵，杀了王康产和王腾之。他还准备杀死司马德宗，桓玄的扬州刺史、新安王桓谦苦苦劝阻，才没有下手。

当时孙恩的旧部卢循捉拿了司马德宗的广州刺史吴隐之，自号平南将军、广州刺史，令他的同党徐道覆占据始兴，其余各郡都安排他的亲信党羽把持。

司马德宗在江陵再次即位，改年号为义熙(405)。尚书陶夔前往迎接司马德宗，到达板桥的时候，突然刮起大风，龙舟沉没在水里，死亡十余人。司马德宗从江陵出发到了寻阳，他的益州刺史毛璩、参军谯纵反叛，进攻涪城，并占领了它，于是就凭借益州反叛司马德宗。司马德宗又从姑熟出发，回到了建业。这一年六月，太祖派军攻击司马德宗所属巨鹿太守贺申，贺申举城投降。

永兴二年(410)，卢循又在岭南东山再起，在石城杀了司马德宗所属江州刺史何无忌。众人都想让司马德宗向北出走，后来得知卢循并没有到来，才安定下来。刘裕令抚军刘毅率兵讨伐卢循，被卢循在桑落洲打败，弃马步行而还。刘裕的亲信孟昶、诸葛长民等人劝刘裕拥司马德宗过长江，刘裕不听。

神瑞二年(415)，司马德宗派广武将军玄文、石齐前来朝贡。泰常初年(416)，刘裕发兵征讨姚泓。二年，太宗派长孙道生、娥清在石河打败刘裕的部将朱超石，生擒骑将杨丰，斩首一千七百余级。

泰常三年(418)，司马德宗去世，其弟司马德文继位。泰常四年(419)，将其年号改称元熙五年，司马德文禅位给刘裕，刘裕封司马德文为零陵王。司马德文的皇后河南褚氏，她的哥哥褚季之、弟弟褚淡之虽说是司马德文的姻亲，但他们都只为刘裕尽心尽力。司马德文只要生了男孩，他们就令人找机会杀掉。或者诱使宫内的人，暗地里加以毒害，前后害死的孩子不止一个。及至司马德文被刘裕废除皇帝之位，囚禁在秣陵宫内，他经常害怕遭到他们杀害，虽然和褚氏共居在一间房屋内，但他因害怕他们在食物里放了毒药，就自己在前面煮食。泰常六年(421)，刘裕打算杀掉司马德文，又不想派人去到宫内，就叫褚谈之兄弟去探视褚氏，等她出来去到别宫，派去的兵士就越墙而入，进上毒药给司马德文。德文不肯饮服毒药，说：“佛教教规有言，自杀的人来生不再转为人身。”于是就用被子把他闷死。

自从司马睿在江南即位以来，直到司马德文被杀死，国君势弱而权臣势强，不能牵制约束，一切赏罚号令，都出于权贵宠臣，国家的危亡，君主的废夺，各种动乱事故相继发生，这就是人们所说的夷狄之有君主，不如诸侯之亡国的道理。

上一篇：魏书：列传·卷八十三

下一篇：魏书：列传·卷八十五

全   文：魏书

