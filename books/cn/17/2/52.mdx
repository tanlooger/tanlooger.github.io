---
---
---
title: 郭祚张彝
---

郭祚，字季祐，太原晋阳人，魏车骑郭淮弟亮后也。祖逸，州别驾，前后以二女妻司徒崔浩，一女妻浩弟上党太守恬。世祖时，浩亲宠用事，拜逸徐州刺史，假榆次侯，终赠光禄大夫。父洪之，坐浩事诛，祚亡窜得免。少而孤贫，姿貌不伟，乡人莫之识也。有女巫相祚，后当富贵。祚涉历经史，习崔浩之书，尺牍文章见称于世。弱冠，州主簿，刺史孙小委之书记。又太原王希彦，逸妻之侄，共相周恤，得以饶振。

高祖初，举秀才，对策上第，拜中书博士，转中书侍郎，迁尚书左丞，长兼给事黄门侍郎。祚清勤在公，夙夜匪懈，高祖甚知赏之。从高祖南征，及还，正黄门。车驾幸长安，行经渭桥，过郭淮庙，问祚曰：“是卿祖宗所承邪？”祚曰：“是臣七世伯祖。”高祖曰：“先贤后哲，顿在一门。”祚对曰：“昔臣先人以通儒英博，唯事魏文。微臣虚薄，遭奉明圣，自惟幸甚。”因敕以太牢祭淮庙，令祚自撰祭文。以赞迁洛之规，赐爵东光子。高祖曾幸华林园，因观故景阳山。祚曰：“山以仁静，水以智流，愿陛下修之。”高祖曰：“魏明以奢失于前，朕何为袭之于后？”祚曰：“高山仰止。”高祖曰：“得非景行之谓？”迁散骑常侍，仍领黄门。是时高祖锐意典礼，兼铨镜九流，又迁都草创，征讨不息，内外规略，号为多事。祚与黄门宋弁参谋帏幄，随其才用，各有委寄。祚承禀注疏，特成勤剧。尝以立冯昭仪，百官夕饮清徽后园，高祖举觞赐祚及崔光曰：“郭祚忧劳庶事，独不欺我；崔光温良博物，朝之儒秀。不劝此两人，当劝谁也？”其见知若此。

初，高祖以李彪为散骑常侍，祚因入见，高祖谓祚曰：“朕昨误授一人官。”祚对曰：“陛下圣镜照临，论才授职，进退可否，黜陟幽明，品物既彰，人伦有序。岂容圣诏一行而有差异？”高祖沉吟曰：“此自应有让。因让，朕欲别授一官。”须臾，彪有启云：“伯石辞卿，子产所恶。臣欲之已久，不敢辞让。”高祖叹谓祚曰：“卿之忠谏，李彪正辞，使朕迟回不能复决。”遂不换彪官也。乘舆南讨，祚以兼侍中从，拜尚书，进爵为伯。高祖崩，咸阳王禧等奏祚兼吏部尚书，寻除长兼吏部尚书、并州大中正。

世宗诏以奸吏逃刑，悬配远戍，若永避不出，兄弟代之。祚奏曰：“慎狱审刑，道焕先古；垂宪设禁，义纂惟今。是以先王沿物之情，为之轨法；故八刑备于昔典，奸律炳于来制，皆所以谋其始迹，访厥成罪，敦风厉俗，永资世范者也。伏惟旨义博远，理绝近情，既怀愚异，不容不述。诚以败法之原，起于奸吏，奸吏虽微，败法实甚。伏寻诏旨，信亦断其逋逃之路，为治之要，实在于斯。然法贵止奸，不在过酷，立制施禁，为可传之于后。若法猛而奸不息，禁过不可永传，将何以载之刑书，垂之百代？若以奸吏逃窜，徙其兄弟；罪人妻子，复应徙之。此则一人之罪，祸倾二室。愚谓罪人既逃，止徙妻子，走者之身，悬名永配，于眚不免，奸途自塞。”诏从之。

寻正吏部。祚持身洁清，重惜官位，至于铨授，假令得人，必徘徊久之，然后下笔。下笔即云：“此人便以贵矣。”由是事颇稽滞，当时每招怨讟。然所拔用者，皆量才称职，时又以此归之。

出为使持节、镇北将军、瀛州刺史。及太极殿成，祚朝于京师，转镇东将军、青州刺史。祚值岁不稔，阖境饥敝，矜伤爱下，多所赈恤，虽断决淹留，号为烦缓，然士女怀其德泽，于今思之。入为侍中、金紫光禄大夫、并州大中正，迁尚书右仆射。时议定新令，诏祚与侍中、黄门参议刊正。故事，令、仆、中丞驺唱而入宫门，至于马道。及祚为仆射，以为非尽敬之宜，言于世宗，帝纳之。下诏：“御在太极，驺唱至止车门；御在朝堂，至司马门。”驺唱不入宫，自此始也。诏祚本官领太子少师。祚曾从世宗幸东宫，肃宗幼弱，祚怀一黄出奉肃宗。时应诏左右赵桃弓与御史中尉王显迭相脣齿，深为世宗所信，祚私事之。时人谤祚者，号为桃弓仆射、黄少师。

祚奏曰：“谨案前后考格虽班天下，如臣愚短，犹有未悟。今须定职人迁转由状，超越阶级者即须量折。景明初考格，五年者得一阶半。正始中，故尚书、中山王英奏考格，被旨：但可正满三周为限，不得计残年之勤。又去年中，以前二制不同，奏请裁决。旨云：‘黜陟之体，自依旧来恆断。’今未审从旧来之旨，为从景明之断，为从正始为限？景明考法：东西省文武闲官悉为三等，考同任事；而前尚书卢昶奏上第之人三年转半阶。今之考格，复分为九等，前后不同，参差无准。”诏曰：“考在上中者，得泛以前，有六年以上迁一阶，三年以上迁半阶，残年悉除。考在上下者，得泛以前，六年以上迁半阶，不满者除。其得泛以后，考在上下者，三年迁一阶。散官从卢昶所奏。”

祚又奏言：“考察令：公清独着，德绩超伦，而无负殿者为上上，一殿为上中，二殿为上下，累计八殿，品降至九。未审今诸曹府寺，凡考：在事公清，然才非独着；绩行称务，而德非超伦；干能粗可，而守平堪任；或人用小劣，处官济事，并全无负殿之徒为依何第？景明三年以来，至今十有一载，准限而判，三应升退。今既通考，未审为十年之中通其殿最，积以为第，随前后年断，各自除其善恶而为升降？且负注之章，数成殿为差，此条以寡愆为最，多戾为殿。未审取何行是寡愆？何坐为多戾？结累品次，复有几等？诸文案失衷，应杖十者为一负。罪依律次，过随负记。十年之中，三经肆眚，赦前之罪，不问轻重，皆蒙宥免。或为御史所弹，案验未周，遇赦复任者，未审记殿得除以不？”诏曰：“独者、超伦及才备、寡咎，皆谓文武兼上上之极言耳。自此以降，犹有八等，随才为次，令文已具。其积负累殿及守平得济，皆含在其中，何容别疑也？所云通考者，据总多年之言；至于黜陟之体，自依旧来年断，何足复请？其罚赎已决之殿，固非免限，遇赦免罪，惟记其殿，除之。”寻加散骑常侍。

时诏营明堂国学。祚奏曰：“今云罗西举，开纳岷蜀；戎旗东指，镇靖淮荆；汉沔之间，复须防捍。征兵发众，所在殷广，边郊多垒，烽驿未息，不可于师旅之际，兴板筑之功。且献岁云暨，东作将始，臣愚量谓宜待丰靖之年，因子来之力，可不时而就。”从之。世宗末年，每引祚入东宫，密受赏赉，多至百余万，杂以锦绣。又特赐以剑杖，恩宠甚深，迁左仆射。

先是，萧衍遣将康绚遏淮，将灌扬徐。祚表曰：“萧衍狂悖，擅断川渎，役苦民劳，危亡已兆。然古谚有之，‘敌不可纵”。夫以一酌之水，或为不测之渊；如不时灭，恐同原草。宜命一重将，率统军三十人，领羽林一万五千人，并科京东七州虎旅九万，长驱电迈，遄令扑讨。擒斩之勋，一如常制，贼资杂物，悉入军人。如此，则鲸鲵之首可不日而悬。诚知农桑之时，非发众之日，苟事理宜然，亦不得不尔。昔韦顾跋扈，殷后起昆吾之师；玁狁孔炽，周王兴六月之伐。臣职忝枢衡，献纳是主，心之所怀，宁敢自嘿。并宜敕扬州选一猛将，遣当州之兵令赴浮山，表里夹攻。”朝议从之。

出除使持节、散骑常侍、都督雍岐华三州诸军事、征西将军、雍州刺史。太和以前，朝法尤峻，贵臣蹉跌，便致诛夷。李冲之用事也，钦祚识干，荐为左丞，又兼黄门。意便满足，每以孤门往经崔氏之祸，常虑危亡，苦自陈挹，辞色恳然，发于诚至。冲谓之曰：“人生有运，非可避也。但当明白当官，何所顾畏。”自是积二十余年，位秩隆重，而进趋之心更复不息。又以东宫师傅之资，列辞尚书，志在封侯、仪同之位，尚书令、任城王澄为之奏闻。及为征西、雍州，虽喜于外抚，尚以府号不优，心望加大，执政者颇怪之。于时，领军于忠恃宠骄恣；崔光之徒，曲躬承奉。祚心恶之，乃遣子太尉从事中郎景尚说高阳王雍，令出忠为州。忠闻而大怒，矫诏杀祚，时年六十七。

祚达于政事。凡所经履，咸为称职；每有断决，多为故事。名器既重，时望亦深，一朝非罪见害，远近莫不惋惜。灵太后临朝，遣使吊慰，追复伯爵。正光中，赠使持节、车骑将军、仪同三司、雍州刺史，谥文贞公。

初，高祖之置中正，从容谓祚曰：“并州中正，卿家故应推王琼也。”祚退谓僚友曰：“琼真伪今自未辨，我家何为减之？然主上直信李冲吹嘘之说耳。”祚死后三岁而于忠死，咸以祚为祟。

祚长子思恭，弱冠，州辟为主簿。早卒。思恭弟庆礼以第二子延伯继。

延伯，袭祖爵东光伯。武定中，骠骑大将军、将作大匠。齐受禅，爵例降。

思恭弟景尚，字思和。涉历书传，晓星历占候，言事颇验。初为彭城王中军府参军，迁员外郎、司徒主簿、太尉从事中郎。公强当世，善事权宠，世号之曰“郭尖”。肃宗时，迁辅国将军、中散大夫。转中书侍郎，未拜而卒，年五十一。

子季方，武定中，胶州骠骑府长流参军。

景尚弟庆礼，字叔，为祚所爱。着作佐郎、通直郎。卒，赠征虏将军、瀛州刺史。

子元贞，武定末，定州骠骑府长史。

张彝，字庆宾，清河东武城人。曾祖幸，慕容超东牟太守，后率户归国。世祖嘉之，赐爵平陆侯，拜平远将军、青州刺史。祖准之袭，又为东青州刺史。父灵真，早卒。

彝性公强，有风气，历览经史。高祖初，袭祖侯爵，与卢渊、李安民等结为亲友，往来朝会，常相追随。渊为主客令，安民与彝并为散令。彝少而豪放，出入殿庭，步眄高上，无所顾忌。文明太后雅尚恭谨，因会次见其如此，遂召集百僚督责之，令其修悔，而犹无悛改。善于督察，每东西驰使有所巡检，彝恆充其选。清慎严猛，所至人皆畏伏，俦类亦以此高之。迁主客令，例降侯为伯，转太中大夫，仍行主客曹事。寻为黄门。后从驾南征，母忧解任。彝居丧过礼，送葬自平城达家，千里徒步，不乘车马，颜貌毁瘠，当世称之。高祖幸冀州，遣使吊慰，诏以骁骑将军起之，还复本位。以参定迁都之勋，进爵为侯，转太常少卿，迁散骑常侍，兼侍中，持节巡察陕东、河南十二州，甚有声称。使还，以从征之勤，迁尚书。坐举元昭为兼郎中，黜为守尚书。世宗初，除正尚书、兼侍中，寻正侍中。世宗亲政，罢六辅，彝与兼尚书邢峦闻处分非常，出京奔走。为御史中尉甄琛所弹，云“非虎非兕，率彼旷野”，诏书切责之。

寻除安西将军、秦州刺史。彝务尚典式，考访故事。及临陇右，弥加讨习，于是出入直卫，方伯威仪，赫然可观。羌夏畏伏，惮其威整，一方肃静，号为良牧。其年冬，太极初就，彝与郭祚等俱以勤旧被征。及还州，进号抚军将军，彝表解州任，诏不许。彝敷政陇右，多所制立，宣布新风，革其旧俗，民庶爱仰之。为国造佛寺名曰兴皇，诸有罪咎者，随其轻重，谪为土木之功，无复鞭杖之罚。时陈留公主寡居，彝意愿尚主，主亦许之。仆射高肇亦望尚主，主意不可。肇怒，谮彝于世宗，称彝擅立刑法，劳役百姓。诏遣直后万贰兴驰驿检察。贰兴，肇所亲爱，必欲致彝深罪。彝清身奉法，求其愆过，遂无所得。见代还洛，犹停废数年，因得偏风，手脚不便。然志性不移，善自将摄，稍能朝拜。久之，除光禄大夫，加金章紫绶。

彝爱好知己，轻忽下流，非其意者，视之蔑尔。虽疹疾家庭，而志气弥高。上表曰：“臣闻元天高朗，尚假列星以助明；洞庭渊湛，犹藉众流以增大。莫不以孤照不诣其幽，独深未尽其广。先圣识其若此，必取物以自诫。故尧称则天，设谤木以晓未明；舜称尽善，悬谏鼓以规政阙。虞人献箴规之旨，盘盂着举动之铭，庶几见善而思齐，闻恶以自改。眷眷于悔往之衢，孜孜于不逮之路，用能声高百王，卓绝中古，经十氏而不渝，历二千以孤郁。伏惟太祖拨乱，奕代重光。世祖以不世之才，开荡函夏；显祖以温明之德，润沃九区。高祖大圣临朝，经营云始，未明求衣，日昃忘食，开翦荆棘，徙御神县，更新风轨，冠带朝流。海东杂种之渠，衡南异服之帅，沙西毡头之戎，漠北辫发之虏，重译纳贡，请吏称籓。积德懋于夏殷，富仁盛于周汉，泽教既周，武功亦匝。犹且发明诏，思求直士，信是苍生荐言之秋，祝史陈辞之日。况臣家自奉国八十余年，纡金锵玉，及臣四世。过以小才，藉廕出仕，学惭专门，武阙方略，早荷先帝眷仗之恩，末蒙陛下不遗之施。侍则出入两都，官历纳言常伯，忝牧秦籓，号兼安抚。实思碎首膏原，仰酬二朝之惠；轻尘碎石，远增嵩岱之高。辄私访旧书，窃观图史，其帝皇兴起之元，配天隆家之业，修造益民之奇，龙麟云凤之瑞，卑官爱物之仁，释网改祝之泽，前歌后舞之应，囹圄寂寥之美，可为辉风景行者，辄谨编丹青，以标睿范。至如太康好田，遇穷后迫祸；武乙逸禽，罹震雷暴酷；夏桀淫乱，南巢有非命之诛；殷纣昏酣，牧野有倒戈之陈；周厉逐兽，灭不旋踵；幽王遇惑，死亦相寻；暨于汉成失御，亡新篡夺；桓灵不纲，魏武迁鼎；晋惠暗弱，骨肉相屠。终使聪曜鸮视并州，勒虎狼据燕赵——如此之辈，罔不毕载。起元庖牺，终于晋末，凡十六代，百二十八帝，历三千二百七十年，杂事五百八十九，合成五卷，名曰《历帝图》，亦谤木、谏鼓、虞人、盘盂之类。脱蒙置御坐之侧，时复披览，冀或起予左右，上补未萌。伏愿陛下远惟宗庙之忧，近存黎民之念，取其贤君，弃其恶主，则微臣虽沉沦地下，无异乘云登天矣。”世宗善之。

彝又表曰：“窃惟皇王统天，必以穷幽为美；尽理作圣，亦假广采成明。故询于刍荛，着之周什，舆人献箴，流于夏典。不然，则美刺无以得彰，善恶有时不达。逮于两汉、魏、晋，虽道有隆污，而被绣传檄，未始阙也。及惠帝失御，中夏崩离，刘符专据秦西，燕赵独制关左，姚夏继起，五凉竞立，致使九服摇摇，民无定主，礼仪典制，此焉堙灭。暨大魏应历，拨乱登皇，翦彼鲸鲵，龛靖神县，数纪之间，天下宁一，传辉七帝，积圣如神。高祖迁鼎成周，永兹八百，偃武修文，宪章斯改，实所谓加五帝、登三王，民无德而名焉。犹且虑独见之不明，欲广访于得失，乃命四使，观察风谣。臣时忝常伯，充一使之列，遂得仗节挥金，宣恩东夏，周历于齐鲁之间，遍驰于梁宋之域。询采诗颂，研检狱情，实庶片言之不遗，美刺之俱显。而才轻任重，多不遂心。所采之诗，并始申目，而值銮舆南讨，问罪宛邓，臣复忝行军，枢机是务。及辇驾之返，膳御未和，续以大讳奄臻，四海崩慕，遂尔推迁，不及闻彻。未几，改牧秦蕃，违离阙下，继以谴疾相缠，宁丁八岁。常恐所采之诗永沦丘壑，是臣夙夜所怀，以为深忧者也。陛下垂日月之明，行云雨之施；察臣往罪之滥，矜臣贫病之切。既蒙崇以禄养，复得拜扫丘坟，明目友朋，无所负愧。且臣一二年来，所患不剧，寻省本书，粗有仿佛。凡有七卷，今写上呈，伏愿昭览，敕付有司。使魏代所采之诗，不堙于丘井，臣之愿也。”

肃宗初，侍中崔光表曰：“彝及李韶，朝列之中唯此二人出身官次本在臣右，器能干世，又并为多，近来参差，便成替后。计其阶途，虽应迁陟，然恐班秩犹未赐等。昔卫之公叔，引下同举；晋之士丐，推长伯游。古人所高，当时见许。敢缘斯义，乞降臣位一阶，授彼泛级，齐行圣庭，帖穆选叙。”诏加征西将军、冀州大中正。虽年向六十，加之风疾，而自强人事，孜孜无怠。公私法集，衣冠从事；延请道俗，修营斋讲；好善钦贤，爱奖人物。南北新旧，莫不多之。大起第宅，徽号华侈，颇侮其疏宗旧戚，不甚存纪，时有怨憾焉。荣宦之间，未能止足。屡表在秦州预有开援汉中之勋，希加赏报，积年不已，朝廷患之。

第二子仲瑀上封事，求铨别选格，排抑武人，不使预在清品。由是众口喧喧，谤讟盈路，立榜大巷，克期会集，屠害其家。彝殊无畏避之意，父子安然。神龟二年二月，羽林虎贲几将千人，相率至尚书省诟骂，求其长子尚书郎始均，不获，以瓦石击打公门。上下畏惧，莫敢讨抑。遂便持火，虏掠道中薪蒿，以杖石为兵器，直造其第，曳彝堂下，捶辱极意，唱呼嗷嗷，焚其屋宇。始均、仲瑀当时逾北垣而走。始均回救其父，拜伏群小，以请父命。羽林等就加殴击，生投之于烟火之中。及得尸骸，不复可识，唯以髻中小钗为验。仲瑀伤重走免。彝仅有余命，沙门寺与其比邻，舆致于寺。远近闻见，莫不惋骇。

彝临终，口占左右上启曰：“臣自奉国及孙六世，尸禄素餐，负恩唯腼，徒思竭智尽诚，终然靡效。臣第二息仲瑀所上之事，益治实多，既曰有益，宁容默尔。通呈有日，未简神听，岂图众忿，乃至于此。臣不能祸防未萌，虑绝殃兆，致令军众横嚣，攻焚臣宅。息始均、仲瑀等叩请流血，乞代臣死，始均即陷涂炭，仲瑀经宿方苏。臣年已六十，宿被荣遇，垂暮之秋，忽见此苦，顾瞻灾酷，古今无比。臣伤至重，残气假延，望景顾时，推漏就尽，顷刻待终，臣之命也，知复何言？若所上之书，少为益国，臣便是生以理全，死与义合，不负二帝于地下，臣无余恨矣！一归泉壤，长离紫庭，恋仰天颜，诚痛无已。不胜眷眷，力喘奉辞，伏愿二圣加御珍膳，覆露黔首，寿保南岳，德与日升。臣夙被刍豢，先后衔恩，欲报之期，昊天罔极，亡魂有知，不忘结草。”彝遂卒，时年五十九。官为收掩羽林凶强者八人斩之，不能穷诛群竖，即为大赦以安众心，有识者知国纪之将坠矣。丧还所焚宅，与始均东西分敛于小屋。仲瑀遂以创重避居荥阳，至五月，创得渐瘳，始奔父丧，诏赐布帛千匹。灵太后以其累朝大臣，特垂矜恻，数月犹追言泣下，谓诸侍臣曰：“吾为张彝饮食不御，乃至首发微有亏落。悲痛之苦，以至于此。”

初，彝曾祖幸，所招引河东民为州裁千余家，后相依合，至于罢入冀州，积三十年，析别有数万户。故高祖比校天下民户，最为大州。彝为黄门，每侍坐以为言，高祖谓之曰：“终当以卿为刺史，酬先世诚效。”彝追高祖往旨，累乞本州，朝议未许。彝亡后，灵太后云：“彝屡乞冀州，吾欲用之，有人违我此意。若从其请，或不至是，悔之无及。”乃赠使持节、卫将军、冀州刺史，谥文侯。

始均，字子衡，端洁好学，有文才。司徒行参军，迁着作佐郎。世宗以彝先朝勋旧，不幸疹废，特除始均长兼左民郎中，迁员外常侍，仍领郎。始均才干，有美于父，改陈寿《魏志》为编年之体，广益异闻，为三十卷。又着《冠带录》及诸赋数十篇，今并亡失。初，大乘贼起于冀瀛之间，遣都督元遥讨平之，多所杀戮，积尸数万。始均以郎中为行台，忿军士重以首级为功，乃令检集人首数千，一时焚爇，至于灰烬，用息侥幸，见者莫不伤心。及始均之死也，始末在于烟炭之间，有焦烂之痛，论者或亦推咎焉。赠乐陵太守，谥曰孝。

子暠，袭祖爵。武定中，开府主簿。齐受禅，爵例降。

暠弟晏之，武定中，仪同开府中兵参军。

仲瑀，司空祭酒、给事中。

子台，仪同开府参军事。

仲瑀弟珉，着作佐郎。

史臣曰：郭祚才干敏实，有世务之长，高祖经纶之始，独在勤劳之地，居官任事，动静称述。张彝风力謇謇，有王臣之气，衔命拥旄，风声犹在。并魏氏器能之臣乎？遭随有命，俱婴世祸，悲哉！始均才志未申，惜也。

关键词：魏书,列传

解释翻译[挑错/完善]

郭祚，字季祐，太原晋阳人，魏车骑将军郭淮弟弟郭亮的后代。祖郭逸，任州别驾，前后以两个女儿嫁司徒崔浩为妻，一个女儿嫁给崔浩弟弟上党太守崔恬。世祖时，崔浩受宠用事，拜郭逸为徐州刺史，假榆次侯，终赠光禄大夫。父郭洪之，因崔浩事发牵连被诛，郭祚逃亡在外，得以免死。郭祚少时孤贫，其貌不扬，乡人没人认识他。有名女巫给他看相说日后当富贵。郭祚博涉经史，习崔浩之书，尺牍文章见称于世。刚成年，任州主簿，刺史孙小任他为书记。又太原王希，是徐逸妻的侄儿，与他互相照应，二人得以出名。

高祖初年，郭祚被举为秀才，对策处上第，朝廷拜授他为中书博士，转任中书侍郎，迁任尚书左丞，长兼给事黄门侍郎。郭祚对公事清正勤勉，日夜不懈，高祖很是欣赏他。跟从高祖南征，还朝之后，转任正黄门。皇帝车驾幸临长安，行经渭桥，经过郭淮庙，帝问郭祚说：“这是爱卿的祖庙？”郭祚说：“这是臣七世伯祖。”高祖说：“先贤后哲，尽出一门。”郭祚回答说：“过去臣先人以通儒英博，只事魏文，微臣虚薄，得奉明圣，自思十分幸运。”皇帝下诏以太牢祭祀祖庙，让郭祚自写祭文。帝又因郭祚辅赞迁都洛阳的功劳，赐给他东光子爵位。高祖曾经幸临华林园，观看旧的景阳山，郭祚说：“山以仁静，水以智流，愿陛下好自修之。”高祖说：“魏明帝因奢失于前，朕我为什么步其后尘？”郭祚说：“高山仰止。”高祖说：“这是不是指身行影从？”迁官散骑常侍，仍然领黄门职。当时，高祖锐意典礼，兼考检群官，又加上迁都洛阳，百业草创，征战不息，内政外务，十分繁杂。郭祚与黄门宋弁参与谋划。按其才能，各有委任。郭祚负责承禀注疏之类文字工作，特别勤勉。皇帝曾因立冯昭仪，百官晚上在清微后园饮宴的机会，高祖举杯酒赐给郭祚以及崔光说：“郭祚忧劳众事，忠心于朕；崔光温良博物，为朝中隽秀。朕不劝这两个人的酒，那该劝谁的呢？”二人被皇帝是如此看重。

当初，高祖任命李彪为散骑常侍，郭祚因入见皇帝，高祖对郭祚说：“朕昨天误授一个人的官职。”郭祚回答说：“陛下您圣镜照临，论才授职，官员进退与否，黜升幽明，品物既彰，人伦有序，何至于容圣诏颁行而有差异。”高祖沉吟说：“这应该有推让，如李彪推让，朕就打算另给他授一官职。”不一会，李彪出启说：“伯石辞卿，子产所恶，臣想要这个官职已经很久，不打算辞让。”高祖叹着气对郭祚说：“你的忠谏，李彪的咄咄正辞，使朕迟疑不能决定。”于是不换李彪的官职。皇帝乘舆南讨，郭祚以兼侍中职跟从皇帝，又被拜为尚书，晋爵为伯。高祖逝世，咸阳王元禧等人启奏郭祚兼任吏部尚书，不久除任长兼吏部尚书、并州大中正。

魏世宗下诏因奸吏逃刑，决定把他们流放到边疆，如若他们永避不出，兄弟代受刑罚。郭祚启奏说：“慎狱审刑，道昭先古；垂章设禁，义纂惟今。所以先王循按人情物理，为之立法，故而八种刑罚备于昔典，查奸之律彰于来制，都是按照所犯罪行，量刑定罪，这是为了敦风厉俗，永为世范。臣考虑皇旨博远，理绝近情，为臣既有愚蠢的不同看法，不容不讲述出来。的确，败坏法律的根源，是由于奸吏作怪，奸吏身份虽微，败坏法律的行为实在很厉害。臣寻思皇诏之旨，的确是为了断其遁逃之路，治理要决，确实在此。然而法贵止奸，不在过于严酷，制定法律，还可为后世范式。假如法律太猛而奸诈不息，禁止罪过而法不能传，那拿什么载于刑书，垂示百代？如果因奸吏逃窜，兄弟顶罪，罪人的妻儿又应随之定罪，这就会是一人之罪，祸殃二家。愚臣认为罪人既逃，就当让妻儿连罪，逃走的人，悬名永配，过失永不赦免，这样做奸之途自然塞住了。”帝下诏从之。

不久，郭祚转正吏部。郭祚立身高洁清廉，珍惜重视官位，至于授予官职，如果得到一人，必定会考虑很久，然后才行下笔，下笔就说：“此人从此就走上显贵之途了。”由于这，办事速度颇慢，当时很是招了些怨愤。但是他所选拔录用的，都量才称职，当时人们又因此称赞他。

出任使持节、镇北将军、瀛州刺史。等太极殿建成，郭祚到京师朝拜，转任镇东将军、青州刺史。郭祚任地方官职时，逢上收成不好，全境饥荒，他伤惜优抚百姓，多有赈济，虽然他处理事务不快，很是烦缓，但是当地人民到今天还怀念他的恩泽。入朝为侍中、金紫光禄大夫、并州大中正，迁任尚书右仆射。当时朝廷正在议定新律，帝诏让郭祚与侍中、黄门参议勘正。旧例，令、仆、中丞入宫时引马骑卒传呼开道而入宫门，直到马道。等到郭祚任仆射，认为这不是尽敬皇上的行为，就跟世宗提了出来，帝接受了他的意见，下诏说：“皇御在太极殿，臣上朝传呼开道止于止车门；皇御在朝堂，止于司马门。”传呼开道不入宫，由此开始。帝诏郭祚以本官领太子少卿。郭祚曾跟从世宗幸临东宫，肃宗幼弱，郭祚怀揣一黄瓜出奉肃宗。当时应诏皇帝左右赵桃弓与御史中尉王显互相援引，深受世宗宠幸，郭私下里巴结他们。当时人毁谤他的，称他为桃弓仆射、黄瓜少师。

郭祚启奏说：“臣谨案前后考查格式虽然能甄别天下之士，而臣愚短，还有不明白的地方。现在必须定职的人的迁官转职由其情况而定，超越阶等的即须量情处置。景明初年的考官格式，五年可升一阶半。正始年间，故尚书、中山王元英奏启考格，受旨：只依可正满三周年为限，不能计残年之勤。又去年中，因以前二制不同，奏请皇上裁决。帝旨说：‘升降体式，只依以前格式裁断。’而今不知以前格式，是随从景明年间的断决办法，还是随正始格式？景明年考检官员的办法，东西省文武闲官都分三等，考同任事，而前尚书卢昶启奏上第之人三年转升半阶。现在的考格，又分为九等，前后不同，错落无依。”帝下诏说：“考绩在上中的，升职办法，有六年以上的，迁升一阶，三年以上迁升半阶，残年都去除。政绩考核在上下的，六年以上迁升半阶，不满六年的不计。其职满期以后考绩在上下的，三年迁升一阶。散官按卢昶所奏方法实行。”

郭祚又启奏说：“考察令：公正清廉独著，德行治绩超常，而不负朝廷嘱托的为上上，一等的为上中，二等的为上下，共计八等，品级降幅有九等。不知现今诸曹府寺，凡考：理事公清，但才干并非十分突出；才干称职，但德行并不出众；干才大略可以，而守平堪任；或者才能稍差，处官应事，并不是全都提不上等级的人依照哪一条？景明三年(502)以来，至今已有十一年，按原规定的期限而判，应有三次升退官员了。而今臣通查一过，不知为十年之中通其等级，积以为第，是否随其前后年代分别，各自区别善恶而定升降？况且过失的条章，数成落后为差，这条以少过为最，多失为后。不知取什么是少过？依什么为多先？累计品级，又有几等？官员的诸文案失踪，应杖罚十下为一负。罪依律条，过失随其付记。十年之中，三经赦失，赦前之罪，不问轻重，都蒙宽免。或者被御史弹劾，查验不实，遇赦复职的，不知记等还能除任与否？”帝诏说：“独著、超常以及才备、少过，都是文武兼上上之极的。由此以降，还有八等，随才为序，令文已备。其政绩较差以及政绩平平的情况，都包含在其中，何容另外产生怀疑呢。所说的通考，意指累年政绩，至于升降格式依照惯例决断，不用又请制定。那些惩罚已定的政绩差劲的，本来就是这个范围之内的，遇大赦免罪，只记述其殿等，任官。”不久，加授郭祚为散骑常侍。

当时帝诏营建明堂国学，郭祚启奏说：“而今大军西举，开纳岷蜀；戎旗东指，镇靖淮、荆；汉水、沔水之间又须防守保卫。征兵发众，实在是多了，郊边多垒，烽火未息，不可在战争之际，又兴土木之功。而且冬去春来，春作将始，为臣愚见认为应当等丰收之后，百姓有效忠急公之心，明堂国学便可即刻成就。”帝从之。世宗末年，皇帝常常引郭祚入东宫，密受赏赐，多至百余万，杂以绫纟罗绸缎。又特别赐予剑与杖，恩宠很深，迁任左仆射。

这以前，萧衍派将康绚遏阻淮水，准备淹灌扬州、徐州，郭祚上表说：“萧衍狂悖，擅自截断河水，工程很苦，民众不堪，危亡征兆已经显出。但是古谚有‘敌不可纵’的话。夫以一瓢之水，也许会成为不测之渊，如不及时剪灭，恐怕会后果不堪设想。陛下应该命一重将，率领统军三十人，领羽林一万五千人，并调京东七州虎旅九万人，长驱电迈，火速令其扑讨。擒斩之勋，一如常制，敌人辎重杂物，都交军人。像这样，则贼凶之首用不了多长时间就可高高悬起。为臣的确清楚，农桑之时，不是发兵之日，但假如事情深有道理，那也就不得不这样了。过去韦、顾跋扈，殷后起昆吾之师；犭严狁乱起，周王兴六月之伐。微臣身处机要之地，提出建议是臣的责任，为臣心中有什么想法，怎么敢默而不献。陛下一并应敕扬州选择一名猛将，派当州之兵赶赴浮山，表里夹攻。”朝议接受了这个建议。

朝廷出除郭祚的使持节、散骑常侍，都督雍、岐、华三州诸军事、征西将军、雍州刺史。太和以前，朝廷刑法尤其严酷，显贵臣僚稍有差失，便常常遭杀头之罪。李冲掌握朝政，钦佩郭祚的学识才干，推荐他为左丞，又兼任黄门郎。郭祚便觉得心满意足，经常因家中以前曾经历崔氏之祸，总担心会遭危险灭亡，苦自陈诉，言词恳切，发自内心。李冲对他说：“人生有运数，是无法躲避的，你只管清白当官，有什么可害怕的。”从此二十多年，官位俸禄都很隆重，而求进之心越发滋长。又以东宫师傅的资本，看不上尚书之职，志在封侯、仪同之位，尚书令、任城王元澄替他上奏请位。等到为征西将军、雍州刺史，郭祚虽很高兴外任，但尚以府号不优，愿望越发大起来，执政的人颇觉奇怪。这时，领军于忠恃宠骄横，崔光这些人，卑躬奉承他，郭祚很讨厌他，于是派太尉从事中郎景尚说服高阳王元雍，令于忠出任州职，于忠听说大怒，矫诏杀害郭祚，当时郭祚六十七岁。

郭祚通达政事，凡是他经历的职务，都很称职，每有裁断，都有旧例可依。名位既重，声望也深，一旦无辜被害，远近时人无不惋惜。灵太后临朝，派使者前去吊慰，追复伯爵之位。正光年间，朝廷赠他为使持节、车骑将军、仪同三司、雍州刺史，谥称文贞公。

上一篇：魏书：列传·卷五十一

下一篇：魏书：列传·卷五十三

全   文：魏书

