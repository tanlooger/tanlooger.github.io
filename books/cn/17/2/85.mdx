---
---
---
title: 岛夷桓玄海夷冯跋岛夷刘裕
---

岛夷桓玄，字敬道，本谯国龙亢楚也。僭晋大司马温之子，温爱之，临终命以为后。年七岁，袭封南郡公。登国五年，为司马昌明太子洗马。玄志气不伦，欲以雄豪自许。朝议以温有陵虐之迹，故抑玄兄弟，出为义兴太守，不得志。少时去职。

皇始初，司马德宗立，其会稽王道子擅权，信任尚书仆射王国宝，为时所疾。玄说荆州刺史殷仲堪，令推德宗兖州刺史王恭为盟主，以讨国宝，仲堪从之。会恭使亦上，相逢于中路，约同大举，并抗表起兵。寻平王国宝等。天兴初，德宗以玄为使持节、督交广二州诸军事、建威将军、一越中郎将、广州刺史。

后王恭复与德宗豫州刺史庾楷共起兵，以讨其江州刺史王愉、司马尚之兄弟。玄及龙骧将军扬佺期、荆州刺史殷仲堪等率军应恭。玄等造于石头。于时德宗征虏将军司马元显一军仍守石头，列舟舰断淮口。道子出军，将屯中堂，忽有马惊，军中扰乱，人马赴江者甚众，良久乃定。玄等不知建业危弱，且王恭寻败，玄甚惶惧，乃回军于蔡洲，王恭司马刘军之率北府军来次新亭，于是德宗以桓修为荆州，仲堪为广州，玄为江州，佺期为雍州，刺史郗恢为尚书。仲堪回师南旋，乃使人徇于玄等军曰：“若不各散归，大军至江陵，当悉戮余口。”仲堪偏将刘系先领兵二千隶于佺期，辄率众而归，玄等大惧，乃狼狈而走。庾楷亦弃众奔于南军。玄并趣轻舟追仲堪，至寻阳，而推率为盟主，镇于夏口。德宗加玄都督荆州四郡，以玄兄西昌公伟为辅国将军、南蛮校尉。宠玄兄弟，欲以侵削荆雍。

先是荆州大水，仲堪仓廪空竭，玄乘其虚而伐之，先遣军袭巴陵。梁州刺史郭铨当之镇，路逢玄，玄遣铨为前驱。玄发夏口，与仲堪书云：“今当入沔，讨除佺期，顿兵江口。若相与无贰，可杀杨广，若其不尔，便当率军入江。”别与桓伟书，今克期为内应，伟惶遽，以书示仲堪，仲堪慰喻遣归，夜乃执之。仲堪遣龙骧将军殷迈、振威将军刘山民等统众七千至西江口。玄闻迈至，复与其当苻永道领帐下击之，迈等败走。玄顿巴陵，收其兵而馆其谷，复破杨广于夏口。仲堪既失巴陵之积，又诸将皆败，江陵骇震，城内大饥，皆以胡麻为廪。初，仲堪之得玄书也，急召佺期，佺期曰：“江陵无食，何以待敌？可来见就，共守襄阳。”仲堪犹以全军，无缘弃城迸走，甚忧佺期弗来，乃绐之曰：“比来收集，已有储矣，可有数万人百日粮。”佺期信之，乃率步骑八千，既至，仲堪惟以饭饷其军。佺期大怒曰：“今兹败矣！”不过见仲堪，使人于舰上横射玄，玄军亦射之，佺期乃退。玄乃渡军于马头，命其诸军进，破杀仲堪，杀杨广、佺期、殷道护及仲堪参军罗企生等。

德宗以玄为持节、都督荆司雍秦梁益宁江八州及扬豫并八郡诸军事、后将军、荆江二州刺史。玄大论功赏，以长史卞范之领南郡相，委以心膂之任。乃断上流，禁商旅。德二州刺史。玄大论功赏，以长史卞范之领南郡相，委以心膂之任。乃断上流，禁商旅。德宗下书曰：“竖子桓玄，故大司马不腆之息，少怀狡恶，长而不悛，遂与王恭协同奸谋，阻兵内侮，三方云集志在问鼎，窥拟神器。赖祖宗威灵。宰傅神略，忠义奋发，罪人斯殒。玄等猖狂失图，回舟鸟逝。便宜乘会，歼除奸源，于是同异之论，用惑庙策，遂使王宪废挠，宠授非所。犹冀玄当洗濯胸腑，小惩大诫，而狼心弗革，悖慢愈甚，割据江湘，擅威荆郢，矫命称制，与夺在手。又对侍中王谧放肆丑言，欲纵凶毒，陵陷上京。无君之心，形于音翰；不臣之迹，日月弥着。是可忍也，孰不可怀！宜明九伐，以宁西夏。尚书令、后将军元显可为征讨大都督、督十八州诸军事、骠骑大将军、仪同三司。”以刘牢之为前锋，行征西将军，权领江州；命司马尚之入沔水。

玄闻元显处分，甚骇惧，欲保江陵。长史卞范之说玄东下，玄甚狐疑，范之苦劝，玄乃留桓伟守江陵，率军东下。至夏口，乃建牙传檄曰：

案扬州刺史元显：凶暴之性，自幼加长；犯礼毁教，发蒙如备。居丧无一日之哀，衰绖为宵征之服，弦觞于殷忧之时，穷色于罔极之日，劫略王国宝妓妾一朝空房，比基恶之始，骇愕视听者矣。

相王有疾，情无悚惧，幸灾擅命，扬州篡授，遂乃父子同录，比肩连案。既专权重，双行险暴，恐相王知之，杜绝视听。恶声无闻，佞誉日至。万机之重，委之厮孽，国典朝政，纷纭淆乱。又讽旨尚书，使普敬录公。录公之位，非尽敬之所。苟自尊贵，遂悖朝礼。又妖贼陵纵，破军殄民之后，己为都督，亲则刺史，于宜降之日，辄加崇进。弱冠之年，古今莫比。宰相惩恶。，己独解录，推祸委罚，归之有在，自古僭逆未有若斯之甚者。

取妾之僭，殆同六礼，乃使尚书仆射为媒人，长史为迎宾，嬖媵饕餮，贺同长秋，所谓无君之心，触事而发。八日观佛，略人子女，至人家宿，唐突归妾。庆封迄今，甫见易室之饮；晋灵以来，忽有支解之刑。喜怒轻戮，人士割裂，治城之暴，一睡而斩。又以四岁孽子，兴东海之封。吴兴残暴之后，横复若斯之调。妖贼之兴，实由此竖。居丧极味，孙泰供其膳；在夜思游，亦孙泰延其驾。泰承其势，得行威福，虽加诛戮，所染既多。加之以苦发乐属，枉滥者众，驱逐徙拨，死叛殆尽。改号元兴，以为己瑞，莽之符命，于斯尤着。否极必亨，天盈其毒，不义不昵，势必崩丧，取乱侮亡，实在斯会。三军文武，愤踊即路。

玄亦失荆楚人情，而师出不顺，其兵虽强，虑弗为用，恆有回师之计。既过寻阳，不见东军，玄意乃定。于是遂鼓行而进，径至姑熟，又克历阳。刘牢之遣子敬宣诣玄请降，玄大喜，与敬宣置酒宴集。玄至新亭，元显弃船，退入国子堂，列陈宣阳门前。元显欲挟德宗出战，而军中相惊，言玄已及南桁，乃回军赴宫。既至中堂，一时崩散。元显奔东府，惟张法顺一骑随之。玄乃为侍中、都督中外诸军、承相、录尚书事、扬州牧、领徐州刺史，持节、荆江二州、公如故；假黄钺、羽葆、鼓吹、班剑二十人；置左右长史，从事中郎四人；甲仗二百人入殿。于是收道子付廷尉，免为庶人，徙于安城郡；杀元显并其子，乃豫州刺史司马尚之、吏部郎袁遵、张法顺等。又灭庾楷于豫章。徙尚之弟丹杨尹恢之、辅国将军允之，及国宝、王绪诸子于交、广州。以刘牢之为会稽内史，将欲解其兵也。初，敬宣既降，随入东府，至是求归。玄冀牢之受命，乃遣之。敬宣既至，牢之知将不免，欲袭玄，众皆离散，乃于班渎北走，缢于新洲。传首建邺。敬宣奔于江北。

玄白德宗，大赦，改年为大亨。玄让丞相、荆江除三州及录尚书事。乃改授太尉、都督中外、扬州牧、领平西将军、豫州刺史；绿綟绶，加兖冕之服，剑履之礼，入朝不趋，赞拜不名，增班剑六十人，甲仗二百人入殿。玄乃镇姑熟。既而大筑府第，田游无度，政令屡改，骄侈肆欲，朋党翕习，沮乱内外。朝政皆谘焉，小事则决于左仆射桓谦及丹阳尹卞范之。玄大赋三吴富室，以赈饥民，犹不能济也。东郡既由兵掠，因以饥馑，死者甚众。三吴户口减半，会稽则十三四，临海、永嘉死散殆尽。诸旧富室皆衣罗谷，佩金玉，相守闭门而死。

玄自封豫章郡公，食安成七千五百户；后来封桂阳郡公，邑二千王百户；本封南郡如故。既而鸩杀道子。玄削夺德宗供奉之具，务尽约陋，殆至饥寒。虽杀逆未至，君臣之体尽矣。进位大将军，加前后部羽葆鼓吹，奏事不名。又表请自率诸军，命诸蕃方扫平关洛，德宗不许之。玄本无资力，但好为大言，既不办行，乃云奉诏故止。玄既无他处分，先作征行服玩，并制装书画之具。或谏曰：“今日之行，必有征无战，辎重自足相运。不烦复有制造。”玄日：“书画服玩宜恆在左右，且兵凶战危，脱有意外，当使轻而易运。”众咸笑之。

玄所亲仗，惟桓伟而已，先欲征还，以自副贰。伟既死，玄甚恇惧。初，玄常以其父王业垂成，以己弱年，不昌前构，常怀恨愤。及昌明死，便有四方之计，既克建业，无复居下之心。及伟死，虑一己单危，益欲速成大业。卞范之之徒，既虑事变，悬殊幸其利，咸共催促，于是殷仲文等并已撰集策命矣。德宗加玄相国，总百揆，封南郡、南平、宜都、天门、零陵、桂阳、营阳、衡阳、义阳、建平十郡为楚王，备九锡之礼，扬州牧、领平西将军、豫州刺史如故。遣司徒王谧授相国印绶，光禄大夫武陵王司马遵授楚王玺策。德宗先遣百僚固请，又云当亲幸敦喻。十二月，德宗禅位于玄，大赦所部，称永始元年。初欲改年为建始，左丞王纳之曰：“建始者，晋赵王伦之号也。”于是易为永始，复同王莽始贵之年。

玄入建业宫，逆风迅激，旌旗、服章、仪饰一皆倾偃。是月酷寒，此日尤甚。多行苛政而时施小惠。迎温神主进于太庙。玄游行无度，至此不出。殿上施金额流苏绛帐，颇类轜车、王莽仙盖。太庙、郊斋皆二日而已。又其庙祭不及于祖，以玄曾祖已上名位不显，故不列序。且以王莽立九庙，见讥前史，遂以一庙矫之。又毁僭晋小庙，以崇台榭。其庶母蒸尝，未有定所。慢祖忘亲，时人知其不永。是月，玄出游水南，飘风飞其仪盖。又欲造大辇，使容三十人坐，以二百人舆之。玄骄逸荒纵，不恤时事，奏案停积，了不省览；或亲细事，手注直官，自用令史，制度乱出，主司奉签不暇。晨夜游猎，文武困乏。直侍之官，皆系马省中；休下之吏，留供土木之役。朝士劳瘁，百姓力尽，民之思乱，十室而八。

德宗彭城内史刘裕因是斩徐州刺史桓修环境京口，与沛国刘毅、东海何无忌收众济江。玄加桓谦征讨都督，召侍官皆入止省中。玄移还上宫，百僚步从。赦扬、豫、徐、兖、青、冀六州。遣顿丘太守吴甫之、右卫将军皇甫敷北拒刘裕于江乘。裕斩甫之，进至罗落桥，又枭敷首。玄外粗猛，内恇怯，及闻二将已没，志虑荒窘，计无所出，日与巫术道士为厌胜之法。乃谓众曰：“朕其败乎？”黄门郎曹靖对曰：“神怒民怨，臣实忧惧。”玄曰：“民怨可然，神何为怒？”对曰：“移晋宗庙，飘泊无所；大楚之祭，不及于祖。此其所以怒也。”玄曰：“卿何不谏？”对曰：“辇上诸君子皆以为尧舜之世，臣何敢谏。”玄使桓谦、何澹之屯于东掖门，卞范之屯覆舟山西，众合二万。又遣武卫庾赜之配以精卒利器，援助谦等。谦等大败，玄声云赴战，将子侄出南掖门，西至石头。先使殷仲文具船于津，遂相与南走。经日不得食，左右进以粗粥，咽不能下。玄子升五六岁，抱率胸而抚之，玄悲不自胜。玄挟德宗发寻阳，至江陵，西中郎将桓石康纳之。张幔屋，止城南，署置百官，以卞范之为尚书仆射，殷仲文为徐州，其余各显用。玄谓诸侍臣曰：“卿等并升清涂，翼从朕躬，都下窃位者方应谢罪军门，其见卿等入石头，无异云霄中人也。”玄以奔败之后，惧法令不肃，遂轻怒妄杀，逾甚暴虐。殷仲文谏之，玄大怒曰：“汉高、魏武凡遇败，但诸将失利耳。以天文恶，故还都旧楚，而群小愚惑，妄生是非，方当纠之以猛，未宜施之以恩也。”荆、江郡守，以玄播越，咸遣使通表，有匪宁之辞，玄悉不受，乃更令所在表贺迁都。玄在道自作《起居注》，叙其拒刘裕事，自谓算略无失，诸将违节度，以至于败。不暇谋议军事，惟诵述写传之。

刘裕遣其冠军将军刘毅发建邺，追之。玄军屡败。玄常装轻舸于舫侧，故其兵人莫有斗志。玄乃弃众而走，余军以次崩散，遂与德宗还江陵。初，玄留德宗妻子巴陵，殷仲文与玄同舟，乃说玄求别舫收集散军，遂以德过妻归于建邺。玄入江陵城，南平太守冯该劝玄更战。玄欲出汉中，投梁州刺史桓希，夜中处分将发，城内已乱，禁令不行，将亲近腹心百许人出城北。至城门，左右即于暗中斫玄面，前后相杀，交横盈路。玄仅得至船。德宗入南郡府。玄既下船，犹欲走汉中。玄屯骑校尉毛修之诱以入蜀，遂与石康等沂江而上。达枚回洲，为益州参军费恬而迎射之，箭如雨下。玄中流矢，子升辄拔之。益州督护冯迁抽刃而登玄舰，玄曰：“是何人也，敢杀天子！”迁曰：“我自欲杀天子之贼耳。”遂斩玄首并石康等，斩升于江陵市，传送玄首，枭于朱雀门。

玄既败，桓谦匿于沮中。桓振逃于华容之浦，阴聚党数千人，晨袭江陵，克之。桓谦亦聚众而出。振既至，问玄子升所在，知升已死，欲杀德宗，谦苦禁之。于是为玄举哀，谥为武悼皇帝。谦率群官复立德宗，振自为都督八州、镇军将军、荆州刺史，谦复本职，又加江豫二州刺史。后德宗益州刺史毛璩杀桓希于汉中。桓振寇江陵，为唐兴所斩。其余亲从，或当时擒获，或奔散外境，数年之间，并败灭之。

海夷冯跋，字文起，小名乞直伐，本出长乐信都。慕容永僭吨长子，以跋父安为将。永为垂所灭，安东徙昌黎，家于长谷。跋饮酒至一石不乱。母弟素弗，次丕，次洪，皆任侠放逸，不修行业，跋恭慎勤稼墙。既家昌黎，遂同夷俗。

后慕容熙僭号，以跋为殿中左监，稍迁卫中郎将。后坐事逃亡。既而熙政残虐，民不堪命，跋乃与从兄万泥等二十三人结谋，跋与二弟乘车，使妇人御，潜入龙城，匿于孙护之室以诛熙。乃立夕阳公高云为主，以跋为侍中、征北大将军、开府仪同三司，封武邑公，事皆决跋兄弟。太宗初，云为左右所杀，跋乃自立为燕王，置百官，号年太平，于晨永兴元年也。跋抚纳契丹等诸落，颇来附之。

太宗遣谒者于什门喻之，为跋所留，语在《什门传》。泰常三年，和龙城有赤气蔽日，自寅至申，跋太史令张穆以为兵气，言于跋曰：“大魏威制六合而聘使隔绝，自古邻国未有不通之理，违义致忿，取败之道，恐大军卒至，必致吞灭，宜还魏使，奉修职贡。”跋不从。太宗诏征东大将军长孙道生率众二万讨之，跋婴城固守，不克而还。

神二年，跋有疾。其长子永先死，立次子翼为世子，摄国事，勒兵以备非常。跋妾宋氏规立其子受居，深忌翼，谓之曰：“主上疾将瘳，奈何代父临国乎？”翼遂还。宋氏矫绝内外，遣掩人传问，翼及跋诸子、大臣并不得省疾，惟中给事胡福独得出入，专掌禁卫。跋疾甚，福虑宋氏将成其计，乃言于跋弟文通，勒兵而入。跋惊怖而死，文通袭位。翼勒兵出战，不利，遂死。跋有男百余人，悉为文通所杀。

文通，跋之少弟也，本名犯显祖庙讳。高云僭号，以为征东大将军，领中领军，封汲郡公。跋立，为尚书左仆射，改封中山，仍为领军，内掌禁卫，外总朝政，历位司徒。及自立，乃与刘义隆交通。

延和元年，世祖亲讨之，交通婴城固守。文通营丘、辽东、成周、乐浪、带方、玄菟六郡皆降，世祖徙其三万余户于幽州。文通尚书郭渊劝其归诚进女，乞为附庸，保守宗庙。文通曰：“负衅在前，忿形已露，降附取死，不如守志，更图所适也。”

先是，文通废其元妻王氏，黜世子崇，令镇肥如，以后妻慕容氏子王仁为世子。崇母弟广平公朗、乐陵公邈相谓曰：“大运有在，家国已亡，又慕容之谮，祸将至矣。”于是遂出奔辽西，劝崇来降，崇纳之。会世祖使给事中王德陈示成败，崇遣邈入朝。世祖遣兼鸿胪李继持节拜崇假节、侍中、都督幽平二州东夷诸军事、车骑大将军、领护东夷校尉、幽平二州牧，封辽西王，录其国尚书事，食辽西十郡；承制，假授文官尚书、刺史，武官征虏已下。文通遣其将封羽率众围崇，世祖诏永昌王健督诸军救之。封羽又以凡城降，徙其三千余家而还。

文通遣其尚书高颙请罪，乞以季女充掖庭。世祖许之，征其子王仁入朝，文通不遣。其散骑常侍刘训言于文通曰：“虽结婚和通，而未遣侍子，魏若大举，将有危亡之虑。夫以重山之隘，刘禅衔璧；长江之难，孙皓归命。况魏强于晋氏，燕弱环境吴蜀，愿时遣世子，以恭大国之命。然后收离集散，厚布恩泽，分赈仓廪以济民乏，劝督农桑以邀秋稔，庶大业危而更安，社稷可以永保。”文通大怒，杀之。世祖又诏乐平王丕等讨之，日就蹙削，上下危惧。文通太常阳岷复劝文通请罪乞降，速令王仁入侍。文通曰：“吾未忍为此，若事不幸，且欲东次高丽，以图后举。”岷曰：“魏以天下之众周一隅之地，以臣愚见，势必土崩。且高丽夷狄，难以信期，始虽相亲，终恐为变。若不早裁，悔无及也。”文通不听，乃密求迎于高丽。太延二年，高丽遣将葛卢等率众迎之，入和龙城，脱其弊褐，取文通精仗以赋其众。文通乃拥其城内士女入于高丽。先是，其国有狼夜绕城群嗥，如是终岁；又有鼠集于城西，阗满数里，西行至水，则在前者衔马矢，迭相啮尾而渡；宿军地燃，一旬而灭触地生蛆，月余乃止；和龙城生白毛，长一尺二寸。

文通至辽东，高丽遣使劳之曰：“龙城王冯君爰适野次，士马劳乎？”文通惭怒，称制答让之，高丽乃处之于平郭，寻徙北丰。文通素侮高丽，政刑赏罚，犹如其国。高丽乃夺其侍人，质任王仁。文通忿怨之，谋将南奔。世祖又征文通于高丽，高丽乃杀之于北丰，子孙同时死者十余人。文通子朗、邈。朗子熙，在《外戚传》。

岛夷刘裕，字德舆，晋陵丹徒人也。其先不知所出，自云本彭城彭城人，或云本姓项，改为刘氏，然亦莫可寻也，故其与丛亭、安上诸刘了无宗次。裕家本寒微，住在京口，恆以卖履为业。意气楚刺，仅识文字，樗蒲倾产，为时贱薄。尝负骠骑谘议刁逵社钱三万，经时不还。逵以其无行，录而征责，骠骑长史王谧以钱代还，事方得了。落魄不修廉隅。

天兴二年，僭晋司马德宗遣其辅国将军刘牢之东讨孙恩，裕应募，始为牢之参军。恩北寇海盐，裕追胜之，以功稍迁建武将军、下邳太守。刘牢之讨桓玄，裕参其军事。牢之降，裕为玄从兄桓脩中兵参军。孙恩死，余众推恩妹夫卢循为主，玄遣裕征之，裕破循于东阳、永嘉，循浮海奔逸。加裕彭城内史。

及桓玄废德宗而自立，裕与弟道规、刘毅、何无忌潜谋举兵。桓修弟思祖镇广陵，道规刘毅先为之佐。天赐初，裕与何无忌等旦候城门开，率众斩玄徐州刺史桓脩于京口，其日，刘毅、道规等亦斩思祖，因收众济江。河内太守辛扈兴、恆农太守王元德、振威将军童厚之亦与裕克是日取玄。毅兄迈时在建业，毅遣周安要之，迈惧而告玄，玄遣顿丘太守吴甫之、右卫将军皇甫敷北拒。裕率众宿于竹里，遇甫之于江乘，裕执长刀直入其陈，斩甫之，进至罗落桥，又斩敷首。玄使桓谦屯东陵，卞范之屯覆舟山西，裕又破之。玄大惧，乃携子侄浮江南走。裕入镇石头，以德宗司徒王谧为录尚书，领扬州刺史，立留台，总百官，裕为使持节、都督扬徐兖豫青冀幽并八州、镇军将军、徐州刺史，令道规等众追玄。裕因是相署名位，遣尚书王嘏等迎德宗，燔桓温神主于宣阳门外。寻杀尚书左仆射王愉及其子绥、纳等。裕以司马遵为大将军，承制，入居东宫，公卿以下莫不毕拜。乃大赦，惟玄等不在例。是夜，司徒王谧逃走。刘毅以其手解德宗玺绥，宜诛之。裕以其偿钱之惠，固请免之，乃遣丹杨尹孟昶迎焉。

无忌、道规至于桑落洲，破桓玄。诸将进据寻阳，加裕都督江州。刘毅复败桓玄于峥嵘洲，玄乃弃众单舸奔走，挟德宗奔于江陵。裕领青州刺史，甲仗百人入殿。毅等平巴陵，德宗复位于江陵，改年曰义熙。及还建业，裕进侍中、车骑将军、都督中外诸军事，饰让不受；加录尚书事，又诈不受。乃出镇丹徒，改授都督十六州，余如故，又领兖州，乃解青州。

卢循破广州，裕仍以循为广州刺史，其党琅邪人徐道覆为始兴相。裕又都督交广二州。又封裕豫章郡公，邑万户，绢三万匹。加侍中，进号骠骑将军、仪同三司。又进裕扬州刺史，录尚书事，居于东府。裕遣刘敬宣伐蜀，为谯道福所败，乃免敬宣官，裕自降为中军将军，开府如故。

永兴初，慕容超大掠淮北，执德宗阳平太守刘千载、济南太守赵元，驱掠千余家而归。裕乃伐超，遂屠广固，执超，斩其王公以下三千人，纳口万余、马二千匹，夷其城隍。送超于建业，斩之。

裕是行也，徐道覆劝卢循令乘虚而出，循从之，于是南康、庐陵、豫章诸郡守皆奔走。江州刺史何无忌率军至豫章，战殁。于时群议欲令德宗北徙渡江。循遂寇湘中，破刘道规于长沙，败刘毅于桑落洲。席卷而下。裕将孟昶、诸葛长民劝裕拥德宗过江，裕不从。昶谓事必不济，乃自杀。裕发居人治石头城。道覆等至，即欲于新亭白石渚焚舟而上。卢循曰：“大军未至，孟昶便逆自杀，以此而推，建业寻应有变，但按甲守之，不忧不济也。”乃屯军于蔡洲。循乃率众数万上南岸，至于丹阳郡，遂遣焚京口、金城、姑熟，寇掠涂中及江宁、芜湖。循以阮赐为豫州刺史，裕中军参军尚靖、宣城内史毛修之破赐于姑熟，犹其辎重，赐乃退。又加裕太尉、中书监、黄钺，裕受黄钺。卢循既不战，乃告道覆曰：“师老矣，可还据寻阳，并力取荆州，徐以三分有二之势与下流争衡，犹可以济也”乃自蔡洲南退。裕遣辅国将军王仲德等追之。裕又遣建威将军孙季高率众自海道袭番禺。裕自以舟师南伐。季高乘海兼行，奄至番禺。循不以海道为防，既至而觉，众乃大惊。季高悉力而上，四面攻之，仍屠其城。卢循父嘏及长史孙建之并以轻舟奔始兴。

循与道覆率众而下，裕众军击之，循等还寻阳。循欲遁于豫章，乃悉力栅断左里。裕诸军乘胜而击之，循单舸径还广州，道覆还始兴。裕还，为大将军、扬州牧、班剑二十人，本官如故。徐道覆至始兴，犹据山涧，刘蕃等攻之，道覆先鸩妻子，然后自杀。卢循至番禺，收众攻季高，刘蕃遣沈田子讨之，循奔走。余众从岭道袭合浦，克之。进攻交址，交州刺史杜惠度屡战克捷，循投水而死。

裕自为太尉、中书监。裕杀尚书左仆射谢混、兖州刺史刘蕃。裕既权重，便怀异志，以荆州刺史刘毅颇有勇略，又据上流之所，心畏恶之，遂自讨毅，遣参军王镇恶等袭江陵。镇恶至豫章口，焚毅舟舰。毅兵逆战不能抗，镇恶驰入外城。于时毅病，乃阻内城。镇恶焚诸门攻之，其徒乃溃。毅自北门出走，缢于道侧，斩尸于市，诛其子侄。裕至江陵，诛南蛮校尉郗僧施、卫军谘议谢邵等。裕本寒微，不参士伍，及擅时政，便肆意杀戮，以威惧下。初以刁逵缚之之怨，诛其兄弟；又以王愉、谢混、郗僧施之徒并皆时望，遂悉害之。分荆州为湘州，裕自总督。裕还于东府，召诸葛长民屏人闲语，密令壮士西旿等出自幔后，于座拉之，长民坠地，死于床侧，亦以才雄见忌也。

荆州刺史司马休之颇得众心，裕内怀忌惮，神二年，率众讨之，遣龙骧将军蒯恩等为前军。裕进领荆州刺史，加黄钺。雍州刺史鲁宗之率其子轨会休之于江陵。轨等军败，乃与休之俱奔襄阳。裕自领南蛮校尉。休之等奔姚兴。裕为太傅、扬州牧；剑履上殿，入朝不趋，赞拜不名；置左右长史、司马，从事中郎四人；余如故。裕又领平北将军、徐兖二州刺史，增督南秦州，寻督中外诸军事。

裕志倾僭晋，若不外立功名，恐人望不许，乃西伐姚泓。自领征西将军、司豫二州刺史，寻领北雍州刺史，加前后部羽葆鼓吹，增班剑为四十人。子义符为中军将军，监太尉留府事，给鼓吹一部。右仆射刘穆之为左仆射，领军、中军二府军司，入居东府，总摄内外。穆之谓龙骧将军王镇恶曰：“公今委卿以关中，卿其勉之。”镇恶曰：“吾今不克咸阳，誓不济江，而公九锡不至者，亦卿之责矣。”裕率众军至彭城，加镇北将军、徐州刺史。遣中兵参军沈林子自汴入河，冠军檀道济与王镇恶步出淮肥，裕将王仲德泛济入河。德宗封裕十郡为宋公，加相国、九锡，僭拟魏晋故事。王镇恶进至宜阳，独取潼关，沈林子自襄邑屯于陕城，姚泓诸将不能抗。始裕入河西上，太宗遣将军娥清、长孙嵩等屯于河畔。裕遣朱超石、刘荣祖等渡河，长孙道生破之，擒斩其将杨丰等。裕遣将军王仲德、赵伦之率沈田子等入伍关，屯军青泥。深林子由秦岭会田子于尧柳城。姚泓率众数万，不战而还。裕至关头。镇恶至渭桥，破泓军于横门。裕至长安，执姚泓以归，斩于建业市。裕以其子义真为雍州刺史，镇咸阳。进裕为宋王，增十郡，置百官，一拟旧制。裕还彭城。

赭连屈丐掠渭阳，义真遣沈田子率军讨之。田子退军陉上，镇恶往就田子议之，田子斩镇恶于幕下，又杀其兄弟群从七人。田子驰还，云“镇恶有异志”，义真长史王修执而斩之。义真与左右多为不法，王修每裁割之，左右咸怨，白义真曰：“王修以关中阻险，兵食又足，欲谋反叛，宜早图之。”义真遂遣左右杀修。裕闻之，以朱龄石为雍州刺史。义真发自长安，将走江东，诸将竞收财货，次于灞上。赫连昌率众追之，既至清泥，义真大败，蒯恩与安西司马毛修之并被擒获，参军段横，名犯高祖庙讳，单马负义真走归。朱龄石亦弃长安，奔就龙骧将军王敬先于曹公故垒，既而城陷，被执见杀。

德宗死，裕立德宗弟德文，裕又自增十郡。裕遣司马傅亮赴建业，令征己入辅。德文禅其位，遂自号为宋，改年为永初，时泰常五年也。裕既僭立，频请和通，太宗许之。六年，裕遣其中军将军沈范、索季孙等朝贡。七年五月裕死。

子义符僭立。太守以其礼敬不足，遣山阳公奚斤等率步骑二万于滑台渡河南讨。义符司州刺史毛德祖遣司马翟广领步骑三千来拒。司空奚斤以千余骑徇陈留，太守严棱率众降。仍攻滑台，其郡太守王景度奔走，斩其司马阳瓒。德祖又遣其将窦应明攻辎重于石济。奚斤于土楼大破广等，乘胜径至虎牢。义符遣其将杜垣等与徐州刺史王仲德次湖陆。太宗诏安平公叔孙建等军于泗渎口，义符兖州刺史徐琰委尹卯城奔退，于是泰山诸郡悉弃戍而走。太宗诏苍梧子公孙表等复攻虎牢，义符遣将檀道济率师赴救。八年，义符改年为景平。奚斤进攻金墉，义符河南太守王涓之出奔。太宗南巡至邺。奚斤自金墉还围虎牢。太宗又诏安平公叔孙建等东击青州，其刺史竺夔守东阳城，济南太守垣苗自梁邹奔夔。奚斤分军攻颍川，太守李元德奔还项城。斤又遣骑破高平郡所统五县，略居人二千余家。叔孙以时暑班师。檀道济、王仲德向青州，遂不敢进。太宗至虎牢，因幸洛阳，乃北渡河。斤克虎牢，擒德祖及其荥阳太守翟广、广武将军窦霸等，义符豫州刺史刘粹屯项城，不敢进。斤遣步骑至许昌，颍川太守索元德奔项城，遂围汝阳，太守王公度突围而出，仍破邵陵，掠万余口而还。

始光初，义符司空徐羡之、尚书令傅亮、领军谢晦等专其朝政，收其庐陵王义真，徙于新安郡，杀之。义符昏暴失德，羡之等勒兵入殿，时义符在华林舟中，兵士竞进，杀其侍者，扶义符出东阖，废为营阳王。遂徙于吴郡，于金昌亭杀之。

亮等立义符弟荆州刺史义隆，号年元嘉。遣使赵道生朝贡。二年，徐羡之、傅亮等归政于义隆，不许。三年，义隆信其侍中王华之言，诛羡之、傅亮，遣其将檀道济等讨荆州刺史谢晦。晦率众东下，谋废义隆，以讨王华为辞，破义隆将到彦之。及闻道济将至，晦众崩散。晦走江陵，乃携其弟遁等北走，至安陆延头，为戍主光顺之所执，斩于建业。八月，义隆使其殿中将军吉恆朝贡。神二年，又遣殿中将军孙横之朝贡。三年，又遣殿中将军田奇朝贡。

寻遣其右将军到彦之、安北将军王仲德、兖州刺史竺灵秀舟师入河，骁骑将军段横寇虎牢；又遣其豫州刺史刘德武、后将军、长沙王义欣至彭城为后继。到彦之寇碻磝，分军向虎牢及洛阳。世祖诏河南诸军收众北渡以骄之。寻诏冠军将军安颉等率众自盟津渡，攻金墉，义隆建武将军杜骥出奔，遂乘胜进攻虎牢，陷之，斩其司州刺史尹冲。叔孙建大破竺灵秀，追至湖陆。四年，颉攻滑台，彦之与王仲德等焚舟弃甲，走归彭城。义隆又遣檀道济救滑台，叔孙建、长孙道生击之。道济至高梁山，颉等攻克滑台，擒其司徒从事中郎朱修之等，道济走奔历城，夜乃遁还。义隆青州刺史萧思话亦弃镇奔于平昌，其东阳积粟为百姓所焚。

延和元年五月，义隆又遣赵道生朝贡。二年二月，诏兼散骑常侍宋宣使于义隆，且为皇太子结亲。九月，义隆遣赵道生贡驯象一。太延二年三月，义隆遣使会元绍朝贡。义隆忌其司空檀道济，遂诛之。道济临死，脱帻投地曰：“乃复坏汝万里长城。”三年三月，义隆遣其散骑常侍刘熙伯朝贡，且论纳币。六月，义隆女死，不果为婚。五年十一月，义隆遣黄延年献驯象。真君初，义隆徙其弟大将军义康于豫章。二年，其龙骧参军巴东扶令育诣义隆理义康，义隆大怒，收育杀之。四月，义隆遣使黄延年朝贡。十二月，义隆又遣黄延年朝贡。

是岁，义隆梁州刺史刘真道将裴方明攻击杨难当，难当舍仇池，将妻子来奔。三年，世祖诏琅邪王司马楚之等讨之。西安将军古弼、平西将军元济等邀义隆秦州刺史胡崇之于浊水，破擒之，余众奔汉中。义隆立难当兄子文德为秦州刺史、武都王，戍茄芦，弼等讨平之。义隆遂杀真道、方明。

五年，义隆复遣使朝贡。六年，其员外散骑侍郎孔熙先以才学而不见用，太子詹事范晔以家门淫污，为世所薄，与熙先及外生谢综谋杀义隆，立其弟前大将军义康。丹阳尹徐湛之告之，乃诛晔等，徙义康于安成郡，御史监守。七年，诏诸军掠济阴、金乡等七县，并驱其青冀二州民户而还。北地人盖吴聚众反，义隆以吴为安西将军、雍州刺史，封北地公，规乱雍州，诏诸军讨平之。义隆好行小计，扇动边民，内起山苑，穷侈极丽，役使百姓，江南苦之。九年正月，义隆遣使献孔雀。

十一年二月，世祖欲猎于云梦，发使告义隆，勿相猜阻，义隆请奉诏。世祖南巡，义隆边城闭门拒守，世祖忿之，乃攻悬瓠。分遣使者安慰降民，其不服者诛戮之。义隆汝南、南顿、汝阳、颍川太守，并弃城奔走。义隆安北将军、武陵王骏遣参军刘泰之、臧肇之，殿中将军尹怀义、程天祚等以千余骑至汝阳，永昌王位击破之，斩泰之、肇之，执天祚等。

义隆又遣宁朔将军王玄谟率其太子步兵校尉沈庆之、镇军谘议参军申坦等入河，青冀二州刺史萧斌以骏水陆并进，太子左卫率臧质统骁骑将军王方回、安蛮司马刘康祖、右军参军梁坦造许、洛，右将军豫州刺史南平王铄。太尉江夏王义恭为诸军节度，梁、南秦二州刺史刘秀之统辅国将军杨文德、宣威将军刘洪宗向汧陇，护军将军萧思话部龙骧将军杜坦、竟陵太守刘德愿向武关。义隆令王公妃主及其朝士牧守下逮富人通出私财，以助军费，士庶怨之。南兖及青、冀、兖、豫三吴简发，以配戎行；杨、南徐、兖、江州富民并四分之一。建威司马申元吉趣泗渎，萧斌至碻磝，王玄谟遣军主王宝惠政滑台，右军萧铄遣中兵参军梁坦等进军小索。世祖诏诸军援滑台，大败王宝惠等，王玄谟走还碻磝。萧斌遣申坦与梁坦、垣护之据两当城，斌退还历下。及车驾渡河，梁坦退走，弃甲山。车驾发滑台，过碻磝，义隆又遣雍州刺史、竟陵王诞率其将薛安都、柳元景等入卢氏，进攻弘农。诏洛州刺史张提率众度崤，蒲城镇将何难于风陵堆济河，秦州刺史杜道生至阌乡。元景退走。

十一月，车驾从东安山出下邳，义隆邹山戍主、鲁阳阳平二郡太守崔邪利降。楚王建、南康侯杜道俊进军清西，至留建成。义隆镇军刘骏参军马文恭至萧城，军主嵇玄敬至留城，并为觇候，见官军俱时退走。永昌王仁攻悬瓠，拔之，获义隆守将赵淮，过定项城，破尉武戍，执其戍主。进攻寿阳，屯兵于孙叔敖家，掠马头、钟离二郡。义隆遣左军将军刘康祖赴寿阳，与仁相遇，仁大破之，尽坑其众，斩康祖，传首示寿春，获其将胡盛之、王罗汉等。以所斩首使军士曳之，绕城三匝，积之城西，高与城齐。刘铄乃焚四郭庐舍，婴城固守。车驾至盱眙、淮、泗。义隆遣辅国将军臧质率师至盱眙，顿军城北。六军于上流济淮，质遣司马胡崇之等率所领于山上立营，建威将军毛熙祚据城前大浦。诏攻二军，斩崇之、熙祚等及佗首数千级，众悉赴水死。淮南之民皆诣军降。高梁王那出山阳，永昌王仁于寿阳出横江，凡所经过，莫不风靡。车驾登于瓜步，伐苇结筏，示欲渡江。义隆大惧，欲走吴会。建业士女咸荷担而立。义隆遣黄延年朝于行宫，献百牢，贡其方物，并请和，求进女于皇孙。世祖以师婚非礼，许和而不许婚。

初，义隆欲遣军侵境，其臣江湛、徐湛之赞成其事，而义隆太子劭与萧思话、沈庆之谓义隆曰：“昔檀道济、到彦之无利而反，今将帅士众不及于前，不可轻动兵甲。”时湛等在坐，义隆使与庆之诺议。庆之曰：“治国如治家，耕当问奴，织当问婢，今欲伐国，而与白面书生辈谋之，事何由济。”义隆大笑，遂不纳庆之言。至是，登石头城楼而望，甚有忧色，叹曰：“若檀道济在，岂应至此！”劭乃委罪于江、徐。义隆曰：“引自吾意，不关二人也。”

正平元年正月，世祖飨会于瓜步，既许和好，诏班师。其江北之民归隆者数十万计。凡克南兖、豫、徐、兖、青、冀六州，其军锋杀掠不可胜算。时义隆江北萧条，境内搔扰。义隆虑义康为乱，遣使杀之，葬以侯礼。义隆惭恚，归罪于下，降义恭为仪同三司，萧斌、王玄谟并免所居职。十月，义隆遣其将军孙盖等朝贡。

兴安九年，义隆遣抚军将军萧思话率其将张永等攻碻磝，诏诸军击破之，永等退走。思话遣建武将军垣护之至梁山逆军，尚书韩茂率骑逆击之，思话退还麋沟。义隆又遣雍州刺史臧质向崤陕，梁州刺史刘秀之、辅国将军杨文德出子午。豫州刺史长孙兰遣骑破之，季之等仅以身免。臧质、柳元景、薛安都等至关并相继败走。

是年，义隆太子劭及始兴王休明令女巫严道育咒诅义隆，事发，义隆愤愧自失，废于政事。乃议黜劭杀休明，屡召尚书仆射徐湛之、吏部尚书江湛、侍中王僧绰等谋议。僧绰曰：“当断不断，反受其乱，惟愿以义割恩，略小不忍。不尔，便应坦怀如初，无烦疑论，不可使难生虑表，取笑千载。”义隆曰：“卿可谓能断大事，此不可不殷勤三思。义康始死，人谓我无复慈爱之道”僧绰又云：“臣恐千载之后，言陛下易于裁弟，难于废子。”义隆默然。

休明母潘有宠于义隆，义隆以废立之谋告之。潘请赦，弗许，遂告休明。休明驰报劭，劭知己当废，遂夜召左右队主陈、叔儿、詹齐帅张超之、任建之等总二千余人被甲自卫。又召左卫率袁淑、中舍人殷仲素、左积弩将军王正见，又呼左军长史萧斌。劭曰：“朝廷信谗，当见罪废，内省无过，不能受枉，明当入殿，卿等必不得异。”乃遍拜告哀。众皆惊，不得答。袁淑良久曰：“自古无此类，愿加善思。”劭怒变色，于是左右咸云伏听令旨。明晨斩淑。劭守万春门，乃告门者曰：“我受敕入，有所收，可助我督后队令速。”劭又诈义隆敕云：“鲁秀谋反，汝明可守关，将兵入讨也。”故士卒信之。超之等率十余人走入云龙门，拔刃径登含章殿。义隆夜与徐湛之屏人闲语，时犹未讫，门户并无侍卫。义隆迫急，以几自鄣，兵刃交下，五指俱落。超之斩义隆，徐湛之为乱兵所害。劭分遣掩江湛之，斩之。休明时在西州，来屯中堂。劭又使兵杀休明母。是日，劭登殿受玺绶，下书曰：“徐湛之、江湛杀逆无状，吾勒兵入殿，已无所及，号惋崩恤，心肝破裂。今罪人斯得，元凶克殄，卜世灵祚，永享无穷，思与亿兆覃兹更始，可大赦天下，改元嘉三十年为太初元年。”

劭弟骏，时为江州刺史。先以西阳蛮反，义隆令东宫步兵校尉沈庆之、襄阳太守柳元景、司空中兵参军宗悫并讨之。骏出次五洲，斩劭使于军门。司徒义宣、雍州刺史臧质、司州刺史鲁爽同举兵。骏以沈庆之、柳元景、宗悫为前军。骏谘议参军颜竣专主军谋。劭葬义隆，托疾不出。臧质子敦逃走，劭乃悉聚诸王及大臣徙入城内，移南岸百姓渡淮，贵贱皆被驱逼，建业淆乱。骏等发寻阳，檄至，劭乃移骏数子于侍中省，义宣诸男于大仓屋，以兵守之；使其将鲁秀、王罗汉等为水陆之备，休明乃萧斌为之谋主；焚除淮中船舫。骏至南洲，顿漂洲，令柳元景等击劭，劭众崩溃，奔走还宫。义恭单马奔骏，劝即位。劭大怒，遣休明就西省杀义恭子南丰王朗等十二人。

骏乃僭即大位于新亭。于是擒劭、休明，并枭首大桁，暴尸于市，经日坏烂，投之水中，男女妃妾一皆从戮。时人为之语曰：“遥望建康城，小江逆流萦，前见子杀父，后见弟杀兄。”兴光元年，骏改年曰孝建。其中军府录事参军周殷启骏曰：“今士大夫父母在而兄弟异计，十家而七；庶人父子殊产，八家而五。凡甚者乃危亡不相知，饥寒不相恤，又疾谗害其间，不可称数。宜明其禁，以易其风。”俗弊如此，骏不能革。

臧质遣使说荆州刺史南郡王义宣曰：“有大才，负大功，挟震主威，自古鲜有全者。宜在人前，早有处分。”义宣使要豫州刺史鲁爽、兖州刺史徐遗宝、司州刺史鲁秀等，克秋起兵。爽时昏醉，即日便戴黄标，称建平元年，板义宣为天子，遣信至建业迎弟瑜。由是骏知爽反，惶惧，欲遣迎义宣，其竟陵王诞执议不许，乃遣左卫将军王玄谟率众讨爽，领军将军柳元景、镇军将军沈庆之讨义宣。臧质不戍大雷，驰报义宣，抗表以诛元景为名。遣军就质，使爽与质会于江上。玄谟屯兵梁山。义宣率众至寻阳，与质俱下。雍州刺史朱修之不从义宣。臧质进计曰：“今万人取南州，则梁山中绝；万人守梁山，玄谟必不敢动。下官浮舟外江，直向石头，此上策也。”义宣将从之，其谘议刘谌之曰：“质不求前驱，凶志难测，不如尽锐攻梁山，事克，然后长驱，万安之计也。”义宣乃止。义宣遣刘谌之就质，步攻东垒。义宣进自芜湖，赴梁山，屯兵西岸。玄谟拒质，骏将军护之、薛安都又摧破之。义宣众溃，因风放火，焚其舟舰。义宣闭船大泣，因而迸逸。走至江陵，荆州司马竺超民具仪服迎之，左右相率溃叛，超民送付刺奸。朱修之于狱杀之。

太安二年，骏改年为大明。骏于新亭造中兴佛寺，设斋，忽有一僧形貌有异，众皆愕然。问其名，答云名惠明，从天安寺来。言竟，倏然而灭，乃改为天安寺。至天安初而彭城归国。四年，骏遣其将殷孝祖寇济州，高宗遣清水公封敕文等击走之，又诏征西将军支豹子击孝祖于清东。五年，豹子还，遂掠地至高平，大获而还。

骏以其南兖州刺史竟陵王诞得士庶之心，内畏忌之。诞不自安，乃治城多聚粮仗。骏大怒，贬诞爵为侯，遣兖州刺史垣阆、给事中戴明宝讨之。诞遣众出战，斩垣阆。诞表骏曰：“往年元凶祸逆，陛下入讨，臣背凶赴顺，可谓常节。及丞相构难，臧鲁协从，朝野忄兄忽，咸怀忧惧。陛下欲建百官羽仪星驰推奉，臣前后固执，末方赐从。社稷获全，是谁之力？陛下接遇殷勤，屡加崇庞，骠骑、扬州，旬月移授。恩秩频烦，复赐徐兖，仰屈皇舆，远相饯送。臣一遇之感，如何以忘，庶希偕老，永相娱慰。岂谓陛下信用谗言，遂令小人来相掩袭。不任枉酷，即加诛揃，雀鼠贪生，仰违诏敕。今亲勒部曲，镇扦徐兖。昔缘何福，同生皇家；今有何罪，便成胡越。陵锋奋戈，万没岂顾，定荡之期，冀在旦夕。右军、宣简，爰及武昌，皆以无罪，并遇枉酷。臣有何过，复至于此？陛下宫闱之丑，岂可一二。临纸悲塞，不止所言。”骏以沈庆之前军讨之，亲劳军人，赐以金帛。庆之军败退，伤者十四五。骏大怒，将自往。久乃拔之，斩诞传首。诞母殷、妻徐并自杀。城内诛者数千人，或先鞭杀而行戮。并移首于石头南岸，以为京观，至于风晨雨夜，辄闻哀号之响。

骏淫乱无度，蒸其母路氏，秽污之声，布于欧越。东扬州刺史颜竣恃旧，每戏弄之，骏惭怒杀竣。和平元年七月，骏使其散骑常侍明僧皓朝贡。二年三月，又使其散骑常侍尹显朝贡。骏雍州刺史、海陵王休茂谋将除骏，参军尹玄庆斩休茂。是岁，凡诸郡士族婚宦点杂者，悉黜为将吏，而人情惊怨，并不服役，逃窜山湖，聚为寇盗。侍中沈怀文苦谏不纳。三年三月，骏使其散骑常侍严灵护朝贡。以沈怀文数直谏，付廷尉杀之。骏宠姬殷死，赠贵妃，谥曰宣。及葬龙山，给銮辂、九旒、黄屋、左纛、羽葆、鼓吹、班剑、虎贲。龙轜之丽，功妙万端，山池云凤之属，皆装以众宝，绣帷珠带，重铃叠眊，仪服之盛，古今鲜有。骏自殷死，常怀悲恻，神情罔罔，废弃政事。或亲至殷灵床，酌奠酒饮之，既而恸哭流连，不能自反。其耽昏若此。四年，猎于乌江之傍口，又游湖县之满山，并与母同行，宣淫肆意。五年，三吴大饥，人食草木皮叶，亲属互相贩鬻，劫掠蜂起，死者不可胜数。是年骏死。

子子业立，性尤凶悖。其母疾笃，遣呼子业，子业曰：“病人间多鬼，那可往？”其母怒，语待者曰：“将刀来破我腹，那得生如馨儿！”六年，改为永光。以奄人华愿儿为散骑常侍，游止必同。越骑校尉戴法兴屡相裁割，愿儿深以为隙。或谓法兴为真天子，子业为赝天子，愿儿具以闻，子业乃杀法兴。骠骑将军柳元景、尚书左仆射颜师伯欲废子业，立太宰义恭，以告沈庆之，庆之告子业。子业出兵诛义恭，遂刳剔支体，抽裂心藏，挑其眼睛，投之蜜中，谓之鬼目粽。又杀柳元景、颜师伯，并诸子及弟侄。乃改年为景和。子业除去丧礼，服锦縠之衣。以石头城为长乐宫，东城为未央宫，北邸为建章宫，南宅为长杨宫。子业自以昔在东宫，不为骏所爱，及即位，常欲毁其墓。乃遣发骏所宠殷氏冢。殷死，骏为之造新安寺，于是坏之，复欲诛诸远近尼僧。遣使杀其新安王子鸾，临死叹曰：“惟愿后身不复生天王家！”义恭既诛，徐州刺史义阳王昶大惧，遣典签蘧法生启求还建业。子业谓法生曰：“义阳谋反，我正欲诛之。”法生惧祸，走还彭城。子业遣沈庆之率师伐昶。法生至彭城，昶便缮甲，诸郡不从，昶知事不捷，遂来奔。

子业淫其姑，称为谢氏，为贵嫔、夫人，加以殊礼，虎贲剑戟，出警入跸，銮辂龙旗，在贵妃之上，即义隆第十女，其新蔡长公主也。子业矫云主丧，空设丧事，而实纳之。时其姊山险主大见爱狎，淫恣过度，谓子业曰：“妾与陛下男女虽殊，俱托体先帝，陛下六宫百数，而妾惟一驸马，事不均平，乃可如此。”子业为主置面首左右三十人，进爵会稽郡长公主，秩同郡王，食汤沐邑二千户，给鼓吹一部，加班剑二十人，每出游，与群臣陪乘。吏部褚渊以有风貌，子业使渊侍主。子业皆令庙别画其祖父形像，曾入裕庙，指裕像曰：“此渠大英雄，生擒数天子。”次入义隆庙，指义隆像曰：“此渠亦不恶，但暮年中不免儿斫去头。”次入其父骏庙，指骏像曰：“此渠大好色，不择尊卑。”顾谓左右曰：“渠大齄鼻，如何不齄之？”即令画工齄骏像鼻。其父子淫悖，书契所无也。子业又杀沈庆之、抚军谘议参军何迈，即其新蔡主婿。

其湘东王彧及建安王休仁、山阳王休祐常被猜忌，并欲诛之。休仁每以调谑悦之，故得推迁不死。彧、休祐形体肥大，遂以笼盛称之，彧尤肥，号曰“猪王”。廷尉刘矇妾怀孕，子业迎入宫，冀其生男，立为太子，及其生子，遂为大赦。子业召其南平王铄妃江氏偶诸左右，江不从。子业曰：“若不从，当杀汝三子。”江犹不从，乃鞭一百，杀其子敬猷等。巫觋云“湘州有天子气”，子业将南行以厌之，未行前，欲悉诛诸叔。时彧被拘秘书省，与子业左右阮佃夫等谋废子业。子业出华林园，共巫竹林堂前射鬼。佃夫时为内监，乃以告外监典事朱幼、主衣寿寂之、细铠主姜产之等，寂之抽刃而前，产之继进。子业引弓射寂之，不中，寂之乃斩其首。

彧既诛子业，忧遽不知所为。休仁推立彧。彧时失履，徒跣登西堂，备天子仪服，呼诸大臣入见，事无巨细，称令施行。彧以豫章王子尚及山阴主为子业所狎，杀之。十二月，僭即帝位，改年为泰始。

先是，子业敕其弟子勋曰：“闻汝与何迈谋共废我，汝自量体气何如孝武？寻当遣使送药与汝。”子勋长史邓琬与录事参军陶亮等起兵，遣其党俞伯奇出顿大电，巴东太守孙仲之至于平石，与陶亮并统前军。始彧未知子勋起兵，加子勋车骑将军、仪同三司。符至寻阳，邓琬乃投于地，攘袂而起曰：“殿下当开端门，何黄阖之有！”与陶亮等征兵驰檄，建牙于桑厄。时雍州刺史袁顗便劝子勋即位，琬乃立宗庙，设坛场，造乘舆法服，立子勋为天子，即位江州，号义嘉元年。子勋以袁顗为尚书左仆射，邓琬为尚书右仆射，左司马张悦为领军将军、吏部尚书，州郡并加爵号。彧乃遣领军将军王玄谟讨之，复遣其将沈攸之、刘灵出据虎槛。初彧闻四方反乱，忧遽不知所为，休仁请前锋决胜，于是始有防御之军。攸之军至江州，斩子勋。彧虑子勋弟松滋侯子房等年大终不相服，休仁遂劝除之，因诛骏舅子路休之等，以陷子房兄弟。于是杀骏子安陆王子绥及子房、临海王子瑱、永嘉王子仕、始安王子真、邵陵王子元、淮南王子孟、临贺王子产、晋熙王子舆及子起、子期、子悦、子顿。初，骏二十八男，其余先早夭，及子业杀子鸾等，至是尽殪之矣，其骨肉相残若此之甚。

彧南新蔡太守常珍奇奉启请降，显祖诏遣西河公元石、京兆侯张穷奇率军援之。皇兴元年正月，彧遣其散骑常侍贝思、散骑侍郎崔小白朝贡。初，彧遣其镇军张永、领军沈攸之以大众迎其徐州刺史薛安都。安都闻永将发，乃遣信请降。显祖诏博陵公尉元、城阳公孔伯恭率骑二万救之。永等。前后奋击，斩首冻没死者不可胜数。又其兖州刺史毕众敬亦来降款，至是，徐兖及淮西诸郡、青齐二州相寻归附。彧又遣其中领军沈攸之、太子左卫率刘勔寇彭城，兖州刺史申纂守无盐。时薛安都略有广平、顺阳、义成、扶风诸郡。深攸之至下邳，与元等战败而走。初，彧青州刺史沈文秀、冀州刺史崔道固并请归顺，诏遣征南大将军慕容白曜率众援之”文秀等复叛归彧。白曜进军围城。二年，克历城，获道固。彧遣其员外散骑常侍李丰朝贡。彧遣沈文秀弟文静海道救青州，文静至东莱之不期城，白曜遣军克之。寻获东阳城。彧遣其员外散骑常侍王希涓朝贡。四年六月，彧又遣员外散骑常侍刘航朝贡。

延兴元年，彧于岩山射雉，休祐从在后，与其左右相失。彧遣寿寂之率诸壮士追蹑休祐，蹴令坠马，拉而杀之，乃扬声曰：“骠骑堕马死。”召司徒休仁宿尚书下省，鸩而杀之。

自彧立之后，民庶凋弊，而宫殿器服多更兴造。初其即位，军人多被超越，或有不与戎勤，寄名受赏。阮佃夫等并被信委，凡所谈笑，言无不行，抽进阿党，咸受不次之位。故佃夫左右，乃有四军、五校、羽林、给事等官，皆市井佣贩之人，谄附而获。至网纪不立，风政颓弊，境内多难，民庶嗷然。遂广募义勇，置为部曲。于是官品沦褫，士人浑乱，民众颙颙，咸愿来奔矣。

彧遣其司州刺史垣叔通为益州刺史，叔通极为聚敛，蜀还之货过数千金，知彧好财，先送家资之半，彧犹嫌少。及叔通至建业，遣诣廷尉，彧先令狱官留之于讯堂，弥旬不得出。叔通于是悉送其财，然后原遣。凡蛮夷不受鞭罚，输财赎罪，谓之赕，时人谓叔通被赕刺史。彧尝宫内大集而裸妇人观之，以为忻笑。其妻王氏以扇鄣面，独无所言。彧怒曰：“外舍家寒乞，今共为笑乐，何独不视！”王曰：“为乐之事，其方自多，岂有姑姊妹集聚，而裸妇人形体，以此为乐！外舍之为忻，适与此不同。”彧大怒，遣王起去。彧末年好事鬼神，多所忌讳，言语文书有祸败凶丧及疑似之言应回避者数百千品，有犯必加罪戮。改騧马字为马边瓜，以“騧似祸”字故也。尝以南苑借张永，言且给三百年，期讫更申。其事皆如此。又以宣阳门之名不善，甚讳之。其太后停尸漆床，移出东宫，见之怒甚，免中庶子官，职局以下坐死者数十人。内外常虑犯误，人不自保。移床治壁，必祭土神，文士为辞，祝事如大祭。又更忍虐好杀，左右失旨忤意，往往有刳斮断截者。时遣窥觇淮泗，军旅不息，荒弊积久，府藏空虚，内外百官，普断禄俸。而彧奢费过度，务为雕侈，每所造制，必为正御三十、副御三十、次副三十，须一物辄造九十枚。境内骚然，人不堪命。

彧又以寿寂之有胆决，乃杀之。又追降休仁、休祐为庶人，绝其属籍，诸子徙远郡。休祐母邢、妻江，付廷尉杀之。遣员外散骑侍郎田廉、员外散骑侍郎祖德朝贡。又杀其巴陵王休若。改年为泰豫。又遣田廉及员外散骑侍郎刘惠秀朝贡。彧又杀太子太傅王景文，畏其族盛故也。

彧死，子昱僭立，改为元徽。昱遣员外散骑常侍田惠绍、员外散骑侍郎刘惠秀朝贡。

其司空桂阳王休范奔寻阳举兵，右卫将军萧道成率众军出顿新亭。越骑校尉张苟儿斩休范首，其左右皆散，道成遣送其首，途中遇贼，遂弃于水中。休范之徒乃诈曰：“殿下犹在新亭。”于是士庶奔驰候迎。是夜，休范将杜墨骡等又攻新亭东厢，休范参军江珉等破二县六署，窃掠金帛，放诸徒隶。由是徒众复盛，烧东宫津阳门，乃领军右府。昱将陈显达率所领至杜姥宅，破墨骡军主全景渊。进平白壁，宣阳、津阳二门，斩墨骡等。昱遣其员外散骑常侍明昙徽、员外散骑侍郎江山图朝贡。五年，又遣员外散骑常侍李祖、员外散骑侍郎鱼长耀朝贡。

承明初，昱建平王景素据京口叛昱，昱遣萧道成前军将军周盘龙、殿中将军张倪奴讨之，攻陷京口，斩景素。

太和初，昱以其母数谏责之，遂使太医煮药欲鸩之。左右止之曰：“若行此事，官便应作孝，岂复得出入狡狯。”昱曰：“汝语大有理。”乃止。初昱母陈氏，本李道儿妾，彧纳之，生昱，故世中皆呼昱为李氏子，昱每自称李将军，或自名为李统。昱直阖将军申伯宗、步兵校尉朱幼、司徒左长史沈勃等欲废昱，昱亲率羽林兵掩之，乃躬运矛钅延，手杀勃等，阖门婴稚，莫不脔截。昱狂走逸游，不舍昼夜，腹心所寄数十许人，并执兵刃为人之牙爪，路行逢人，便加斫刺，或入人家劫略财贿，往来倏忽，状若鬼魅。建业惶振，并重关自守。又捶拍针凿锥锯之属，常以自随，或有忤意，辄加酷暴：捶阴刺心剖腹之诛，日有十数。常见卧尸流血，然后为乐，无所诛害，则忧思草草。于耀灵殿上养驴数十头，造露车，以银为校具，或乘以出入。着小袴衫，带挟刀剑。与营署女子通好，自赍私服赠之。常入垆肆饮酒，辄与左右歌唱，略民鸡犬，躬自屠割。内外畏恶，人不自保。昱往新安寺，夕乃还殿，寝于毡幄。昱左右杨玉夫、杨万年等见其醉眠，乃于幄斩之。左右陈奉伯称敕开承明门出，送首于直阖王敬则，夜送昱首与中领军萧道成。道成率左右数十人，称昱行还，开承明门入殿，云其皇太后令废昱为苍梧王，立昱弟扬州刺史安成王准。

初，彧晚年痿疾，不能内御，诸弟姬人有怀孕者，辄取以入宫，及生男，皆杀其母而与其宫人所爱者养之。准即桂阳王休范子也。

荆州刺史沈攸之兴兵讨道成。准改年为升明。遣其员外散骑常侍李祖、员外散骑侍郎陶贞宝赴国讣，并贡方物。准司徒袁粲、丹阳尹刘秉、中领刘韫、前湘州刺史王蕴等以道成专恣，潜谋图之，共推粲为主，要引沈攸之以为外援。丹阳丞王逊告道成，并斩之。准遣外散骑常侍何僴、员外散骑侍郎孔逷朝贡。三年正月，准遣其员外散骑常侍殷灵诞、员外散骑侍郎苟昭先朝贡。准寻禅位于道成，居于东邸。道成僭立，封准汝阴郡王，寻死于丹阳。

史臣曰：桓玄诛张，冯、刘乃厥。疑

穷凶极迷，为天下笑，其夷、楚之常性乎？

关键词：魏书,列传

解释翻译[挑错/完善]

岛夷桓玄，字敬道，本是谯国龙亢的楚人。是伪晋大司马桓温之子，桓温很喜爱他，临终时嘱令他作为自己的继承人。桓玄七岁的时候，袭承父爵被封为南郡公。登国五年(390)，任司马昌明的太子洗马。桓玄志气无与伦比，总是要以雄豪来称许自己。朝臣议论因为桓温有侵犯帝位的旧迹，所以压制桓玄兄弟，把他贬谪为义兴太守，因此他不得志。不多时就去职。

皇始初年(396)，司马德宗即位，他的会稽王司马道子擅权，信任尚书仆射王国宝，为当时人所憎恶。桓玄游说荆州刺史殷仲堪，要他推举司马德宗的兖州刺史王恭为盟主，共同讨伐王国宝，殷仲堪听从他的意见。恰好王恭派遣的使者也来了，两下在中途相逢，便相约一同举事，并且进表起兵。不久就平定了王国宝等。天兴初年(398)，司马德宗授任桓玄为使持节、督交、广二州诸军事、建威将军、平越中郎将、广州刺史。

后来王恭又与司马德宗的豫州刺史庾楷共同起兵，讨伐其江州刺史王愉及司马尚之兄弟。桓玄和龙骧将军杨..期、荆州刺史殷仲堪等率军响应王恭。桓玄等人进军到了石头。当时司马德宗的征虏将军司马元显一军仍据守在石头，陈列战船拦断淮水口。司马道子出兵，准备屯守中堂，忽然有马被惊，军中骚乱，人马掉进江中的非常多，过了许久才安定下来。桓玄等人不知道建业城已十分危弱，而且王恭不久兵败，桓玄甚为惶恐，就回军到了蔡洲。王恭的司马刘牢之率北府军前来驻扎在新亭。于是司马德宗以桓..为荆州刺史，殷仲堪为广州刺史，桓玄为江州刺史，杨..期为雍州刺史，刺史郗恢为尚书。殷仲堪回军返还南边，就派人宣示桓玄等各军说：“如果不各自散开退回，大军到了江陵，大家都会遭到杀戮。”殷仲堪的偏将刘系原先领兵二千人隶属于杨..期，这时就率领部队退回，桓玄等人大为惊惧，狼狈而走。庾楷也抛弃部下逃奔到南军。桓玄就驾轻舟追赶殷仲堪，到寻阳才赶上，大家共推桓玄为盟主，镇守夏口。司马德宗加授桓玄都督荆州四郡，任命桓玄的哥哥西昌公桓伟为辅国将军、南蛮校尉。司马德宗宠信桓玄兄弟，想要借他们来削减荆、雍各州的势力。

起先荆州遭遇大水，殷仲堪的仓库空竭，桓玄就乘他内部空虚而向他进攻，先派兵袭击巴陵。梁州刺史郭铨正要到他的镇所，半路遇到桓玄，桓玄就派他为前驱。桓玄在夏口发兵，传书与殷仲堪说：“现在我正要入沔，讨除杨..期，屯兵在长江口。如果你对我没有二心，就可杀掉杨广，如若不这样做，我就要率军进入长江。”另外又给桓伟写了书信，要他到期作为内应，桓伟感到惶恐，就把书信拿给殷仲堪看，殷仲堪对他进行一番抚慰，把他送回，到了夜晚就将桓伟扣押起来。殷仲堪派龙骧将军殷迈、振威将军刘山民等人领兵七千人到了西江口。桓玄听说殷迈到来，就同他的亲信苻永道一起带领其帐下部众进行攻击，殷迈等人败走。桓玄屯军巴陵，收集这里的兵众和粮食，又在夏口打败杨广。殷仲堪既然失去了巴陵的积蓄，加之各部将都被打败，江陵恐惧震惊，城内大闹饥荒，军民都以胡麻充饥。当初，殷仲堪收到桓玄的书信时，急忙召杨..期来，杨..期回话说：“江陵没有粮食，用什么来抵御敌军？你可以到我这里来，共同据守襄阳。”殷仲堪认为自己的军队还很完整，没有理由要弃城逃走，又非常担心杨..期不肯来，就欺骗他说：“近来收集粮食，已经有了储存，可以供数万人吃一百天。”杨..期相信了他，就率领步骑兵八千人来到江陵，到达之后，殷仲堪只有饭给他的军队吃。杨..期大怒说：“如今就要失败了！”他不肯与殷仲堪相见，派人在舰船上用箭射桓玄军，桓玄部众也用箭回射，杨..期就退兵回去。桓玄于是率军渡江到了马头，命令各部军队一齐进攻，大败殷仲堪并把他杀死，又杀了杨广、杨..期、殷道护和殷仲堪的参军罗企生等人。

司马德宗任命桓玄为持节、都督荆司雍秦梁益宁江八州及扬豫八郡诸军事、后将军、荆江二州刺史。桓玄大论功赏，以长史卞范之兼任南郡相，对他委以心腹重任。竟然截断长江上游交通，阻绝商旅往来。司马德宗下诏说道：“小人桓玄，已故大司马不善的子息，年轻时心性狡恶，年长后不思悔改，与王恭互相勾结谋划，拥兵侮慢朝廷，多方集合兵马，意在问鼎，窥视皇位。幸赖祖宗威灵，宰相神略，忠义奋发，罪人得以受诛。桓玄等猖狂失却主意，回舟作鸟兽散。本应当乘此机会，歼除奸邪之源，但当时朝中议论各异，朝廷谋略迟疑不决，致使朝廷法令受到阻挠，桓玄得到非分的宠信任用。本希望桓玄会洗心革面，对他小的过错加以惩诫以接受教训，但他却野心不改，对朝廷悖慢日益严重，竟然割据江、湘，擅威于荆、郢，伪托朝命假借名义，手握生杀予夺之权。又对侍中王谧大放厥词，妄图放纵凶险之心，侵犯并攻取京都。无视君主的野心，已见之于他的书信；不甘为臣的行迹，每日每月更加显露。是可忍，孰不可忍？应当明示九伐之法对他予以制裁，以使中原西部得以安宁。尚书令、后将军司马元显可任征讨大都督、督十八州诸军事、骠骑大将军、仪同三司。”于是，以刘牢之为前锋，任征西将军，暂兼江州刺史；又令司马尚之进军沔水。

桓玄听说司马元显将要领兵前来征讨，非常惊骇恐惧，想要保住江陵。长史卞范之劝说桓玄领兵东下，桓玄十分犹豫，卞范之苦苦相劝，桓玄才决定留下桓伟据守江陵，自己率军东下。到了夏口，桓玄就建牙旗传檄说：“案扬州刺史司马元显：其凶暴之性，自幼以来愈加滋长；违犯礼法毁坏教化，轻而易举早有准备。居丧时无一日有哀痛之惑，把丧服当作夜行的服装，在应深切忧伤之时却弦歌饮酒，在报答父恩之日却穷极色欲，把王国宝的妓妾劫掠一空，这只是他一切恶行的开始，就足以惊骇人们视听了。

“相王道子有病，元显毫无恐惧之情，趁机假称皇帝之命，篡夺扬州刺史的大权，于是就有父子同就官职，比肩连衔奏事。他在把持朝廷大权之后，多有险恶暴虐的行为，惟恐相王得知，就杜绝其一切视听。恶声无处不闻，佞誉与日俱至。国家万机之重，委付给这等孽障，致使国典朝政，日趋纷纭混乱。又以婉辞向皇帝要求任尚书令，致使朝廷随意授任录尚书事之职，录公之位，并不是可以随意送人的。他苟且自得尊贵之位，就悖离朝廷礼法。又在妖贼侵侮肆虐，兵败民亡之后，自己身为都督，亲任刺史，在应当降伏妖贼之时，反而对其加以崇敬进用。于弱冠之年如此妄为，古今无人与之相比。宰相本应惩处邪恶，他却擅自为自己解脱，推脱罪责，归罪于人，自古以来僭越悖逆之人没有像他这样严重的。

“元显娶妾超越礼制，几乎同婚姻的六礼相同，竟然叫尚书仆射为媒人，长史为迎客，受其宠幸的贪残之徒，前往庆贺如同对皇后一样，所谓目无君主的野心，随时随事都显露出来。八日观看佛事，抢掠良家女子，到民家住宿，恣意侮辱人家妻妾。从庆封至今，方才见易室之饮；自晋灵公以来，忽然有肢解之刑。凭个人喜怒轻易杀戮，随意把人宰割肢解，治政残暴，一瞬间就问斩。又把四岁的孽子，封为东海王。吴兴郡遭妖贼残暴之后，恃势专横又达到这种地步。妖贼之兴，实在是由此人引起的。居丧之时极尽美味，是孙泰供给他的膳食；夜间想要出外游玩，也是孙泰接待他的车马。孙泰倚仗他的权势，得以作威作福，虽然最终受到诛戮，百姓已经深受其荼毒。加之他大量征发人丁，许多人被他非法征集，驱赶迁徙到京师，死亡和叛离后所剩无几。将年号改为元兴，用来作为自己的吉祥之兆，比当年王莽接受祥瑞的符命有过之而无不及。闭塞到了极点必然转向通达顺利，他的祸害充盈天地之间，对君不义对亲不昵，势必崩溃丧亡，自取灭亡，就在于这个时机。三军将士文武官员，一齐愤发踊跃上路出征。”

桓玄也失去荆楚的人心，而且兴师不顺名分，他的兵力虽然强大，却担心将士不会替他卖命，常常有回兵的想法。军队过了寻阳，却不见东面司马元显的人马，桓玄的主意才坚定。于是就击鼓行军向前进发，径直到达姑熟，又攻克历阳。刘牢之派儿子刘敬宣到桓玄那里请求投降，桓玄大喜过望，给刘敬宣设置酒宴以示欢迎。桓玄进至新亭，司马元显丢弃战船，退入国子堂，在宣阳门前列阵以待。司马元显想要挟持司马德宗出战，但军队中自相惊扰，说是桓玄已经到了南桁，只得退兵回到宫中。到了中堂，元显军一时间崩溃逃散。司马元显逃往东府，只剩张法顺一人跟随他。桓玄于是受任为侍中、都督中外诸军、丞相、录尚书事、扬州牧、领徐州刺史，持节、荆江二州刺史，公的爵位仍照旧；赐予黄钺、羽葆、鼓吹、班剑二十人等仪仗；置左右长史，设从事中郎四人；准带甲仗二百人入殿。于是将司马道子逮捕交付廷尉，黜为庶人，迁徙到安城郡；诛杀司马元显和他的儿子，以及豫州刺史司马尚之、吏部郎袁遵、张法顺等人。又在豫章消灭了庾楷。把司马尚之的弟弟丹阳尹司马恢之、辅国将军司马允之，以及王国宝、王绪的几个儿子都贬徙到交州和广州。任命刘牢之为会稽内史，打算解除他的兵权。当初，刘敬宣已经投降，随桓玄进入东府，到这时要求回去。桓玄希望刘牢之受命于自己，就送他回去了。刘敬宣回来以后，刘牢之知道自己将不会幸免于祸，就想要袭击桓玄，但部下全都逃离四散，只得从班渎往北逃走，在新洲自缢身亡。他的首级被送到建业。刘敬宣逃到长江之北。

桓玄禀告司马德宗，实行大赦，把年号改为大亨。桓玄让出了丞相、荆江徐三州刺史及录尚书事的职位。朝廷改授他为太尉、都督中外、扬州牧、领平西将军、豫州刺史等职；赐给深绿色绶带，加衮冕之服，享受佩剑穿履朝见皇帝的待遇，入朝时不需快步行走，赞拜时不需自报姓名，增加班剑六十人，准带甲仗二百人随之入殿。桓玄于是镇守姑熟。不久就大兴土木建造府第，出外游猎没有限度，处理政务朝令夕改，骄奢纵欲，聚集朋党，败坏朝廷内外法制。一切朝政都要向他征询，小事则决断于左仆射桓谦和丹阳尹卞范之。桓玄加重征收三吴富室的赋税，用来赈济饥民，但还是无济于事。东部各郡由于连年兵战遭到掠夺，以致大闹饥荒，百姓死亡众多。三吴地区民户减少了一半，会稽则只剩十分之三四，临海、永嘉的人口几乎全都死亡或逃散。原先的富室人家都穿着轻软的丝绸，佩带着金玉饰物，关上门户相守而死。

桓玄自封为豫章郡公，食邑安成七千五百户；后封为桂阳郡公，食邑二千五百户；本封南郡公照旧。不久他毒杀了司马道子。桓玄削夺了司马德宗享受的供奉待遇，一切都尽量简单粗陋，使他接近于饥饿受冻的地步。虽没有弑杀，但君臣的体统已经完全不顾了。桓玄又进位为大将军，增加前后部羽葆鼓吹等仪仗，奏事时不报姓名。又上奏请求自己统率诸军，命各边境地区的蕃兵扫平关、洛，司马德宗未予准许。桓玄本来没有资历和能力，但却喜欢说大话，既不履行手续，就说是奉诏行事。桓玄没有别的什么处置，只是事先就制作打仗行军时的服装玩器，并制作装书画用的器具。有人劝他说：“今日的出行，必然是有征无战，辎重之物自然会准备充足一同运走，不必烦劳又另外去制造。”桓玄说：“书画服玩等物，应当经常带在身边，况且眼下兵凶战危，倘若有意外，也便于运送。”众人听了都笑他。

桓玄所亲信倚仗的人，惟有桓伟而已，先前想把他征召回来，作为自己的辅佐。桓伟死了以后，桓玄甚为恐慌不安。起初，桓玄常常因为他父亲王业垂成，而自己年富力强，不能振兴前辈造就的王业，心里总是满怀愤慨。到司马昌明死后，他就有了志在四方的心怀，攻下建业城以后，就再也没有居人之下的心思。及至桓伟死去，他忧惧自己一个人力量单薄，越发想要尽快地成就大业。卞范之之流，既担心事态有变，又希望从中谋得私利，就一起催促桓玄行事，殷仲文等人甚至已经撰写整理好各种策书命令。司马德宗又加授桓玄为相国，总领文武百官，封赐他南郡、南平、宜都、天门、零陵、桂阳、营阳、衡阳、义阳、建平十郡为楚王，备九锡之礼，扬州牧、领平西将军、豫州刺史等职照旧。派司徒王谧授予他相国的印绶，光禄大夫武陵王司马遵授予他楚王的玺策。司马德宗先派百官前去迎请，又说要亲自前去敦请。十二月，司马德宗将皇位禅让给桓玄，桓玄大赦所部，称年号为永始元年(403)。起初要改年号为建始，左丞王纳之说：“建始，是晋代赵王伦的年号。”于是就改为永始，又和王莽始贵之年类同。

桓玄进入建业宫中，突然逆风迅疾猛烈，旌旗、服章、仪饰全部被大风吹倒。这一月天气酷寒，这一天尤其寒冷。桓玄即位后多行苛政而有时施以小惠。他迎奉桓温的神主送进太庙。桓玄一向出行游猎没有节制，到这时就不再外出。他在殿堂上设置金匾、流苏和绛纱帐，装饰得颇像运载棺木的车需车和王莽的仙盖。太庙之祭和郊祀之祭都只进行两天而已。还有，桓玄的庙祭不及于祖辈，因为他的曾祖父以上名位不显著，所以不予排列次序。而且由于王莽曾立九庙，被前人史书所讥讽，他就只立一庙来加以矫正。他还毁坏晋朝的小庙，用来修造台榭。他庶母的祭祀之位，没有定所。侮慢祖先忘掉亲情，当时的人们都知道他不会长久。这一月，桓玄出游水南，一阵旋风刮走了他车上的仪盖。他就想制造一辆大车，使它能容纳三十人坐，用二百人推拉。桓玄骄逸荒纵，不顾时事，奏案积压，全不览阅；有时过问小事，代替史官亲手注记，代替令史自撰文书，随意变动制度，主管的官员应接不暇。从早到晚外出游猎，文武官员困乏不堪。直侍的官员，都把马系在宫禁之内；休假的官吏，都留下来充当建筑的差役。朝中之士操劳憔悴，天下百姓财力殆尽，民众当中盼望动乱的，十户就有八户。

司马德宗的彭城内史刘裕乘机在京口斩杀了徐州刺史桓..，与沛国的刘毅、东海的何无忌等收集部众渡过长江。桓玄授任桓谦为征讨都督，召集侍从官员留住在宫禁之内。桓玄迁回到上宫，文武百官都步行跟从。又大赦扬、豫、徐、兖、青、冀等六州。派顿丘太守吴甫之、右卫将军皇甫敷在江乘抗拒北边的刘裕。刘裕斩了吴甫之，进军到了罗落桥，又斩了皇甫敷的首级。桓玄表面上粗疏威猛，骨子里怯懦恐惧，及至听说两将已死，主意已经穷尽，无计可施，天天和巫术道士作诅咒制胜之法。于是他问众人道：“我难道失败了吗？”黄门侍郎曹靖回答说：“神明发怒民众忿怨，为臣实在忧虑恐惧。”桓玄说：“民众忿怨尚可理解，神明为何发怒？”曹靖回答说：“迁走了晋朝的宗庙，使其祖宗飘泊没有定所；大楚朝的庙祭，又不能及于祖先。这就是神明发怒的原因啊。”桓玄说：“你为何早不对我谏劝？”回答说：“朝中诸位君子都认为大楚是尧舜之世，为臣怎么敢谏劝。”桓玄派桓谦、何澹之屯兵于东陵口，卞范之屯兵于覆舟山之西，两下合兵共二万人。又派武卫庾赜之配备精锐的士卒武器，前往援助桓谦等人。桓谦等大败，桓玄扬言要亲往作战，带领子侄出南掖门，向西到达石头城。先已派殷仲文在渡口准备了船只，于是就一道乘船往南逃走。一连几天找不到粮食，左右只得用粗粮做的粥送给他吃，难于吞咽下去。桓玄之子桓升才只五六岁，抱着桓玄的胸脯抚摸他，桓玄见状悲不自胜。桓玄挟持司马德宗从寻阳出发，到达江陵，西中郎将桓石康接纳了他们。桓玄在江陵城南搭起帐幕，设置文武百官，以卞范之为尚书仆射，殷仲文为徐州刺史，其余各官都予以显要的任用。桓玄对诸侍臣说：“你们都是通过清净的途径得以荣升，翼从于我的身边，京都中那些窃居官位者正应当来军门谢罪，等到他们看见你们再次进入石头城，你们就无异于云霄中的人了。”桓玄因为在失败逃亡之后，害怕法令不能整肃，就轻易动怒妄杀无辜，越发变得暴虐。殷仲文对他进行谏劝，桓玄大怒道：“汉高祖、魏武帝屡次遭遇失败，只是因为他们的部将作战失利而已。由于上天纵容邪恶，所以我回来以旧楚为都，但群小愚昧无知，妄生是非，正应当用威猛予以追究，不应对他们施以恩惠。”荆、江一带的郡守，由于桓玄流亡到此，都派使者来进表交结，其中有不安定的言辞，桓玄一概不予接受，就命令所在各郡进表庆贺他迁都之喜。桓玄在逃亡路上自己撰写《起居注》，叙述他抗拒刘裕的事，自称他的谋略没有失误之处，而是诸将违背节制调度，以至于失败。他没有时间去谋划议论军事，只是述说记录他的经历而已。

刘裕派遣他的冠军将军刘毅从建邺发兵，追击桓玄。桓玄军屡次打败仗。桓玄经常在他的大船旁边装配轻便小舟以备不时之需，所以他的将士没有斗志。桓玄竟丢弃部下而逃，其余军队就依次崩溃逃散，他就与司马德宗一起逃回到江陵。起初，桓玄把司马德宗的妻儿留在巴陵，殷仲文与桓玄同在一条船上，就劝说桓玄寻找别的船只收集散军，于是把司马德宗之妻送回到建邺。桓玄进入江陵城，南平太守冯该劝桓玄再战。桓玄想要出发到汉中，投奔梁州刺史桓希，夜晚安排停当将要出发，城内已经大乱，他的命令已不能执行，只好带领其心腹百余人往城北逃出。走到城门边，左右就在黑暗中迎面砍杀桓玄，前后相互厮杀，人马交错塞满了道路。桓玄仅仅得以逃到船上。司马德宗则进入了南郡府第。桓玄已经下船，还想要往汉中逃走。桓玄的屯骑校尉毛..之诱骗他进入蜀地，他就同桓石康等人溯江而上。船到枚回洲，被益州参军费恬等人迎面射击，箭如雨下。桓玄一中了流矢，他的儿子桓升就把箭拔出来。益州督护冯迁抽刀登上桓玄的舰船，桓玄叫道：“你是何人，敢杀天子！”冯迁说：“我就是要杀掉天子的逆贼。”于是斩下桓玄以及桓石康等人的首级，把桓升斩于江陵街市，将桓玄首级传送到建业，悬挂在朱雀门示众。

桓玄已经失败，桓谦在沮中藏匿起来。桓振逃到华容水滨，暗中聚集党徒数千人，在早晨袭击江陵城，把它占领了。桓谦也就聚众而出。桓振到了江陵，打听桓玄之子桓升之所在，得知桓升已死，就要杀掉司马德宗，桓谦苦苦相劝才得以住手。于是桓振等人就为桓玄举哀，给他定谥号为武悼皇帝。桓谦率领群官又立司马德宗为帝，桓振自任为都督八州、镇军将军、荆州刺史，桓谦恢复原职，又加授江豫二州刺史。后来，司马德宗的益州刺史毛璩在汉中杀了桓希。桓振入侵江陵，被唐兴所杀。他的其余亲信随从，有的当时被擒获，有的逃散到外地，几年之间，全都被消灭。

冯文通，是冯跋最小的弟弟。他的本名犯了显祖的庙讳。高云僭立为帝的时候，授任他为征东大将军，兼任中领军，封为汲郡公。冯跋在高云死后即帝位，授予冯文通尚书左仆射之职，改封为中山公，仍旧任领军，在内掌管宫廷禁卫之事，在外总管朝廷政事，官位做到了司徒。到了冯跋死后，冯文通即帝位，就与刘义隆交结往来。

延和元年(432)，世祖亲自率兵征讨冯文通，冯文通固城自守。冯文通所辖营丘、辽东、成周、乐浪、带方、玄菟等六郡全都向大魏投降，世祖就把这里的三万多户人家迁徙到幽州。冯文通的尚书郭渊劝文通向大魏朝投诚归附，并进献女儿入朝，请求做大魏的附庸，以保全自己的王位。冯文通说道：“我背负魏廷导致仇隙已成为事实，魏廷对我的愤怒也已经显露出来，投降归附只会得到死路一条，倒不如保持志向坚守到底，另外再谋求更好的出路。”

起先，冯文通废掉了他的原配妻子王氏，又废黜了王氏所生的长子冯崇，令他镇守肥如，把后妻慕容氏所生之子冯王仁立为太子。冯崇同母的弟弟广平公冯朗、乐陵公冯邈两人在一起说：“天运依然存在，家国已经衰亡，现在慕容氏又在背后诬陷我们，大祸肯定就会要来临。”于是他们就逃出奔往辽西，劝冯崇前来归降大魏，冯崇接受了他们的意见。恰好世祖派遣给事中王德前去向冯崇陈述事情的成败得失，冯崇就派冯邈来到朝廷。世祖派兼鸿胪卿李继手持符节授予冯崇假节、侍中、都督幽、平二州东夷诸军事、车骑大将军、领护东夷校尉、幽、平二州牧等职，封他为辽西王，执掌他们国中尚书之事，食邑辽西十郡；并且秉承皇帝的旨意，借朝廷的名义授予他的属下文官尚书、刺史、武官征虏将军以下的官职。冯文通派遣他的将领封羽率领部众围攻冯崇，世祖诏令永昌王拓跋健督率诸军前往救援。封羽又献冯文通所属的凡城投降大魏，就把那里的民户三千余家迁回。

冯文通被迫派遣他的尚书高禺页前来朝廷请罪，请求把他的小女儿充当后宫的嫔妃。世祖准许了他的请求，并征召他的儿子冯王仁入朝侍奉，冯文通拒不接受。他的散骑常侍刘训对冯文通说：“虽然与魏朝缔结婚姻互通和好，但不遣太子入朝侍奉，魏朝如果大举进攻，我们将有危亡之忧。昔日刘禅凭借重山作为屏障，最终落得衔璧投降；孙皓倚仗长江天险来拒敌，最终还是归顺晋朝。况且如今魏朝强大胜过晋氏，我们燕国势力弱于吴、蜀，但愿能够按时派遣世子入朝，以奉行大国的诏令。然后再收集离散的兵民，对他们施以深厚的恩泽，分赈仓廪来接济百姓的困乏，大力劝导百姓从事农桑以求取丰收之年，方可望国家大业能够转危为安，社稷得以永久保存。”冯文通听了他这番话大怒，把他杀死。世祖又诏令乐平王拓跋丕等人率兵前往征讨，情况日益紧张急迫，上下无不深感危惧。冯文通属下太常阳山民日再次劝说文通向大魏请罪求降，赶快让冯王仁到大魏朝廷充当人质。冯文通说道：“我不忍心这样做，倘若事情果然不幸，我想暂且去东边临时住在高丽，以谋求今后的行动。”阳山民日说：“魏朝用天下之众来攻击我们一隅之地，凭我愚昧的看法，我朝势必土崩瓦解。况且高丽乃是夷狄，对它不能轻易相信并有所期望，它即使开始时同我们相亲，恐怕最终还是会变的。此事如果不及早决断，到时后悔也就来不及了。”冯文通不听，就秘密派人到高丽请求接纳。太延二年(436)，高丽派将领葛卢等人率领部众迎接冯文通，葛卢等人来到和龙城，就脱掉他们粗陋的布衣服，拿来冯文通的精良兵器装备他的部下。冯文通于是就带着和龙城内的成年男女进入高丽。早先，冯文通国内有狼群在晚上围绕着和龙城嗥叫，像这样持续了一年之久；又有老鼠群集于城西，填满道路有好几里，向西而行到了河边，在前面的老鼠口里衔着马粪，互相交替地咬着尾巴渡过河去；又有宿军这个地方燃起地火，过了十天才熄灭，遍地长满了蛆虫，一个多月才消失；和龙城里到处长出白毛，有一尺二寸长。

冯文通到了辽东，高丽国派遣使者前去慰劳他，说：“龙城王冯君来到野外止息，兵马很辛苦吧？”冯文通听了非常羞惭恼怒，用皇帝的身份来应答使者，高丽就把冯文通安置在平郭，不久又让他迁往北丰。冯文通向来轻侮高丽，到这里之后，他的政令刑法、赏赐处罚，都还是像在自己国内一样。高丽竟然夺走冯文通的侍从，把冯王仁扣为人质。冯文通对此十分气愤怨恨，计划奔走到南边去。世祖又向高丽征索冯文通，高丽就在北丰把他杀掉，其子孙同时遇害的有十多人。

上一篇：魏书：列传·卷八十四

下一篇：魏书：列传·卷八十六

全   文：魏书

