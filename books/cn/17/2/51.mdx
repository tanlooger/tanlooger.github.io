---
---
---
title: 王肃宋弁
---

王肃，字恭懿，琅邪临沂人，司马衍丞相导之后也。父奂，萧赜尚书左仆射。肃少而聪辩，涉猎经史，颇有大志。仕萧赜，历着作郎、太子舍人、司徒主簿、秘书丞。肃自谓《礼》、《易》为长，亦未能通其大义也。父奂及兄弟并为萧赜所杀，肃自建业来奔。是岁，太和十七年也。

高祖幸邺，闻肃至，虚襟待之，引见问故。肃辞义敏切，辩而有礼，高祖甚哀恻之。遂语及为国之道，肃陈说治乱，音韵雅畅，深会帝旨。高祖嗟纳之，促席移景，不觉坐之疲淹也。因言萧氏危灭之兆，可乘之机，劝高祖大举。于是图南之规转锐。器重礼遇日有加焉，亲贵旧臣莫能间也。或屏左右相对谈说，至夜分不罢。肃亦尽忠输诚，无所隐避，自谓君臣之际犹玄德之遇孔明也。寻除辅国将军、大将军长史，赐爵开阳伯；肃固辞伯爵，许之。

诏肃讨萧鸾义阳。听招募壮勇以为爪牙，其募士有功，赏加常募一等；其从肃行者，六品已下听先拟用，然后表闻；若投化之人，听五品已下先即优授。于是假肃节，行平南将军。肃至义阳，频破贼军，降者万余。高祖遣散骑侍郎劳之，以功进号平南将军，赐骏马一匹，除持节、都督豫囗东郢三州诸军事、本将军、豫州刺史、扬州大中正。肃善于抚接，治有声称。

寻征肃入朝，高祖手诏曰：“不见君子，中心如醉；一日三岁，我劳如何？饰馆华林，拂席相待，卿欲以何日发汝坟也？故复此敕。”又诏曰：“肃丁荼虣世，志等伍胥，自拔吴州，膺求魏县，躬操忘礼之本，而同无数之丧，誓雪怨耻，方展申复，穷谕再期，蔬缊不改。诚季世之高风，末代之孝节也。但圣人制礼，必均愚智；先王作则，理齐盈虚。过之者俯而就之，不及者企而行之。曾参居罚，宁其哀终；吴员处酷，岂闻四载？夫三年者，天下之达丧，古今之所一。其虽欲过礼，朕得不制之以礼乎？有司可依礼谕之，为裁练禫之制。”

二十年七月，高祖以久旱不雨，辍膳三旦，百僚诣阙，引在中书省。高祖在崇虚楼，遣舍人问曰：“朕知卿等至，不获相见，卿何为而来？”肃对曰：“伏承陛下辍膳已经三旦，群臣焦怖，不敢自宁。臣闻尧水汤旱，自然之数，须圣人以济世，不由圣以致灾。是以国储九年，以御九年之变。臣又闻至于八月不雨，然后君不举膳。昨四郊之外已蒙滂澍，唯京城之内微为少泽。蒸民未阙一餐，陛下辍膳三日，臣庶惶惶，无复情地。”高祖遣舍人答曰：“昔尧水汤旱，赖圣人以济民，朕虽居群黎之上，道谢前王，今日之旱，无以救恤，应待立秋，克躬自咎。但此月十日已来炎热焦酷，人物同悴，而连云数日，高风萧条。虽不食数朝，犹自无感，朕诚心未至之所致也。”肃曰：“臣闻圣人与凡同者五常，异者神明。昔姑射之神，不食五谷，臣常谓矫。今见陛下，始知其验。且陛下自辍膳以来，若天全无应，臣亦谓上天无知，陛下无感。一昨之前，外有滂泽，此有密云，臣即谓天有知，陛下有感矣。”高祖遣舍人答曰：“昨内外贵贱咸云四郊有雨，朕恐此辈皆勉劝之辞。三覆之慎，必欲使信而有征。比当遣人往行，若果雨也，便命大官欣然进膳。岂可以近郊之内而慷慨要天乎？若其无也，朕之无感，安用朕身以扰民庶！朕志确然，死而后已。”是夜澍雨大降。

以破萧鸾将裴叔业功，进号镇南将军，加都督豫、南兖、东荆、东豫四州诸军事，封汝阳县开国子，食邑三百户，持节、中正、刺史如故。肃频表固让，不许，诏加鼓吹一部。二十二年，既平汉阳，诏肃曰：“夫知己贵义，君臣务恩，不能矜灾恤祸，恩义焉措？卿情同伍员，怀酷归朕，然未能翦一仇人，馘彼凶帅，何尝不兴言愤叹，羡吴闾而长息。比获萧鸾辅国将军黄瑶起，乃知是卿怨也。寻当相付，微望纾泄，使吾见卿之日，差得缓怀。”初，赜之收肃父奂也，司马黄瑶起攻奂杀之，故诏云然。

高祖之伐淮北，令肃讨义阳，未克，而萧鸾遣将裴叔业寇涡阳。刘藻等救之，为叔业所败。肃表求更遣军援涡阳。诏曰：“得表览之怃然。观卿意非专在水，当是以藻等锐兵新败于前，事往势难故也。朕若分兵，遣之非多，会无所制，多遣则禁旅难阙。今日之计，唯当作必克之举，不可为狐疑之师，徒失南兖也。卿便息意停彼，以图义阳之寇。宜止则止，还取义阳；宜下则下，镇军淮北。深量二途，勿致重爽。若孟表粮尽，军不及至，致失涡阳，卿之过也。”肃乃解义阳之围，以赴涡阳，叔业乃引师而退。肃坐刘藻等败，黜为平南将军，中正、刺史如故。

高祖崩，遗诏以肃为尚书令，与咸阳王禧等同为宰辅，征肃会驾鲁阳。肃至，遂与禧等参同谋谟。自鲁阳至于京洛，行途丧纪，委肃参量，忧勤经综，有过旧戚。禧兄弟并敬而昵之，上下称为和辑。唯任城王澄以其起自羁远，一旦在己之上，以为憾焉。每谓人曰：“朝廷以王肃加我上尚可。从叔广陵，宗室尊宿，历任内外，云何一朝令肃居其右也？”肃闻其言，恆降而避之。寻为澄所奏劾，称肃谋叛，言寻申释。诏肃尚陈留长公主，本刘昶子妇彭城公主也，赐钱二十万、帛三千匹。肃奏：“考以显能，陟由绩着，升明退暗，于是乎在。自百僚旷察，四稔于兹，请依旧式，考检能否。”从之。

裴叔业以寿春内附，拜肃使持节、都督江西诸军事、车骑将军，与骠骑大将军、彭城王勰率步骑十万以赴之。萧宝卷豫州刺史萧懿率众三万屯于小岘，交州刺史李叔献屯合肥，将图寿春。懿遣将胡松、李居士等领众万余屯据死虎。肃进师讨击，大破之，擒其将桥珉等，斩首数千。进讨合肥，生擒叔献，萧懿弃小岘南走。肃还京师，世宗临东堂引见劳之，又问江左有何息耗，肃曰：“如闻崔慧景已死。宝卷所仗，非邪即佞。天殆以此资陛下，廓定之期，势将不久。”以肃淮南累捷，赏帛四千七百五十匹，进位开府仪同三司，封昌国县开国侯，食邑八百户，余如故。寻以肃为散骑常侍、都督淮南诸军事、扬州刺史、持节，余官如故。

肃频在边，悉心抚接，远近归怀，附者若市，以诚绥纳，咸得其心。清身好施，简绝声色，终始廉约，家无余财。然性微轻佻，颇以功名自许，护疵称伐，少所推下，高祖每以此为言。景明二年薨于寿春，年三十八。世宗为举哀。诏曰：“肃奄至不救，痛惋兼怀，可遣中书侍郎贾思伯兼通直散骑常侍抚慰厥孤，给东园秘器、朝服一袭、钱三十万、帛一千匹、布五百匹、蜡三百斤，并问其卜迁远近，专遣侍御史一人监护丧事，务令优厚。”又诏曰：“死生动静，卑高有域，胜达所居，存亡崇显。故杜预之殁，窆于首阳；司空李冲，覆舟是托。顾瞻斯所，诚亦二代之九原也。故扬州刺史肃，诚义结于二世，英惠符于李杜，平生本意，愿终京陵，既有宿心，宜遂先志。其令葬于冲、预两坟之间，使之神游相得也。”赠侍中、司空公，本官如故。有司奏以肃忠心大度，宜谥匡公，诏谥宣简。肃宗初，诏为肃建碑铭。子绍袭。

绍，字三归。历官太子洗马、员外常侍、中书侍郎。卒，赠辅国将军、徐州刺史。

子迁，袭。武定中，通直常侍。齐受禅，爵随例降。

绍弟理，孝静初，始得还朝。武定末，着作佐郎。

绍，肃前妻谢生也。肃临薨，谢始携二女及绍至寿春。世宗纳其女为夫人，肃宗又纳绍女为嫔。

肃弟秉，字文政。涉猎书史，微有兄风。世宗初，携兄子诵、翊、衍等入国，拜中书郎，迁司徒谘议，出为辅国将军、幽州刺史。卒，赠征虏将军、徐州刺史。

诵，字国章，肃长兄融之子。学涉有文才，神气清俊，风流甚美。自员外郎、司徒主簿，转司徒属、司空谘议、通直常侍、汝南王友。迁司徒谘议，加前军、散骑常侍、光禄大夫。出为左将军、幽州刺史。未几，征为长兼秘书监，徙给事黄门侍郎。肃宗崩，灵太后之立幼主也，于时大赦，诵宣读诏书，音制抑扬，风神疏秀，百僚倾属，莫不叹美。孝庄初，于河阴遇害，年三十七。赠骠骑大将军、尚书左仆射、司空公、徐州刺史，谥曰文宣。

子孝康，武定中，尚书郎中。卒。

孝康弟俊康，性清雅，颇有文才。齐文襄王中外府祭酒。卒，赠征虏将军、太府少卿。

诵弟衍，字文舒。名行器艺亚于诵。自着作佐郎，稍迁尚书郎、员外常侍、司空谘议、光禄大夫、廷尉、扬州大中正、度支尚书，仍转七兵，徙太常卿。出为散骑常侍、征东将军、西兖州刺史。衍届治未几，属尔朱仲远称兵内向，州既路冲，为其攻逼。衍不能守，为仲远所擒，以其名望不害也，令其骑牛从军，久乃见释。还洛，除车骑将军、左光禄大夫。孝静初，转侍中，将军如故。天平三年卒，年五十二。敕给东园秘器、赗物三百段，赠使持节、都督青徐兖三州诸军事、骠骑大将军、尚书令、司徒公、徐州刺史，谥曰文献。衍笃于交旧，有故人竺[QQDU]，于西兖为仲远所害，其妻子饥寒，衍置之于家，累年赡恤，世人称其敦厚。

翊，字士游，肃次兄琛子也。风神秀立，好学有文才。历司空主簿、清河王友、中书侍郎。颇锐于荣利，结婚于元义，超拜左将军、济州刺史，寻加平东将军。清静爱民，有政治之称。入为散骑常侍。孝庄初，迁镇南将军、金紫光禄大夫，领国子监祭酒。永安元年冬卒，年三十七。赠侍中、卫将军、司空公、徐州刺史。

子渊，武定中，仪同开府记室参军。

宋弁，字义和，广平列人人也。祖愔，与从叔宣、博陵崔建俱知名。世祖时，历位中书博士、员外散骑常侍，使江南，赐爵列人子，还拜广平太守。兴安五年卒，赠安远将军、相州刺史，谥曰惠。长子显袭爵。弁伯父世显无子，养弁为后。弁父叔珍，李敷妹夫，因敷事而死。

弁才学俊赡，少有美名。高祖初，曾至京师，见尚书李冲，因言论移日。冲竦然异之，退而言曰：“此人一日千里，王佐才也。”显卒，弁袭爵。弁与李彪州里，迭相祗好。彪为秘书丞，弁自中散。彪请为着作佐郎，寻除尚书殿中郎中。高祖曾因朝会之次，历访治道，弁年少官微，自下而对，声姿清亮，进止可观，高祖称善者久之。因是大被知遇，赐名为弁，意取弁和献玉、楚王不知宝之也。

迁中书侍郎，兼员外常侍，使于萧赜。赜司徒萧子良、秘书丞王融等皆称美之，以为志气謇谔不逮李彪，而体韵和雅、举止闲邃过之。转散骑侍郎，时散骑位在中书之右。高祖曾论江左事，因问弁曰：“卿比南行，入其隅隩，彼政道云何？兴亡之数，可得知不？”弁对曰：“萧氏父子，无大功于天下，既以逆取，不能顺守。德政不理，徭役滋剧；内无股肱之助，外有怨叛之民。以臣观之，必不能贻厥孙谋，保有南海。若物惮其威，身免为幸。”

后车驾南征，以弁为司徒司马、曜武将军、东道副将。军人有盗马靽者，斩而徇之。于是三军振惧，莫敢犯法。

黄门郎崔光荐弁自代，高祖不许，然亦赏光知人。未几，以弁兼黄门，寻即正，兼司徒左长史。时大选内外群官，并定四海士族，弁专参铨量之任，事多称旨。然好言人之阴短，高门大族意所不便者，弁因毁之；至于旧族沦滞，人非可忌者，又申达之。弁又为本州大中正，姓族多所降抑，颇为时人所怨。

从驾南讨，诏弁于豫州都督所部及东荆领叶，皆灭戍士营农，水陆兼作。迁散骑常侍，寻迁右卫将军，领黄门。弁屡自陈让，高祖曰：“吾为相知者，卿亦不可有辞。岂得专守一官，不助朕为治？且常侍者黄门之粗冗，领军者二卫之假摄，不足空存推让，以弃大委。”其被知遇如此。

始，高祖北都之选也，李冲多所参预，颇抑宋氏。弁有恨于冲，而与李彪交结，雅相知重。及彪之抗冲，冲谓彪曰：“尔如狗耳，为人所嗾。”及冲劾彪，不至大罪，弁之力也。彪除名为民，弁大相嗟慨，密图申复。

高祖在汝南不豫，大渐。旬有余日，不见侍臣，左右唯彭城王勰等数人而已。小瘳，乃引见门下及宗室长幼诸人，入者未能知，致悲泣。弁独进及御床，嘘唏流涕曰：“臣不谓陛下圣颜毁瘠乃尔！”由是益重之。车驾征马圈，留弁以本官兼祠部尚书，摄七兵事。及行，执其手曰：“国之大事，在祠与戎。故令卿绾摄二曹，可不自勉。”弁顿首辞谢。弁劬劳王事，夙夜在公，恩遇之甚，辈流莫及，名重朝野，亚于李冲。高祖每称弁可为吏部尚书。及崩，遗诏以弁为之，与咸阳王禧等六人辅政，而弁已先卒，年四十八。诏赐钱十万、布三百匹，赠安东将军、瀛州刺史，谥曰贞顺。

弁性好矜伐，自许膏腴。高祖以郭祚晋魏名门，从容谓弁曰：“卿固应推郭祚之门也。”弁笑曰：“臣家未肯推祚。”高祖曰：“卿自汉魏以来，既无高官，又无俊秀，何得不推？”弁曰：“臣清素自立，要尔不推。”侍臣出后，高祖谓彭城王勰曰：“弁人身良自不恶，乃复欲以门户自矜，殊为可怪。”

长子维，字伯绪。维弟纪，字仲烈。维少袭父爵，自员外郎迁给事中。坐谄事高肇，出为益州龙骧府长史，辞疾不行。太尉、清河王怿辅政，以维名臣之子，荐为通直郎，辟其弟纪行参军。灵太后临政，委任元义，而义恃宠骄盈，怿每以分理裁断。义甚忿恨，思以害怿，遂与维为计，以富贵许之。维见义宠势日隆，便至乾没，乃告司染都尉韩文殊父子欲谋逆立怿。怿坐被录禁中，文殊父子惧而逃遁。鞫无反状。以文殊亡走，悬处大辟。置怿于宫西别馆，禁兵守之。维应反坐，义言于太后，欲开将来告者之路，乃黜为燕州昌平郡守，纪为秦州大羌令。维及纪颇涉经史，而浮薄无行。怿亲尊懿望，朝野瞻属；维受怿眷赏，而无状构间，天下人士莫不怪忿而贱薄之。及义杀怿，专断朝政，以维兄弟前者告怿，征维为散骑侍郎，纪为太学博士，领侍御史，甚昵之。维超迁通直常侍，又除冠军将军、洛州刺史；纪超迁尚书郎。初，弁谓族弟世景言：“维性疏险，而纪识慧不足，终必败吾业也。”世景以为不尔，至是果然，闻者以为知子莫若父。尚书令李崇、尚书左仆射郭祚、右仆射游肇每云：“伯绪凶疏，终败宋氏，幸得杀身耳。”论者以为有征。后除营州刺史，仍本将军。灵太后反政，以义党除名，遂还乡里。寻追其前诬告清河王事，于邺赐死。

子春卿，早亡。弟纪以次子钦仁继。

钦仁，武定末，太尉祭酒。

纪，肃宗末，为北道行台。卒于晋阳。

子钦道，武定末，冀州别驾。

弁弟机，本州治中。

子宝积，卒于中散大夫。

弁族弟颖，字文贤。自奉朝请稍迁尚书郎、魏郡太守。纳货刘腾，腾言之于元义，以颖为冠军将军、凉州刺史。颖前妻邓氏亡后十五年，颖梦见之，向颖拜曰：“新妇今被处分为高崇妻，故来辞君。”泫然流涕。颖旦而见崇言之，崇后数日而卒。

颖族弟燮，字崇和。广平王怀郎中令、员外常侍。为征北李平司马，北殄元愉，颇有赞谋之功。

燮族弟鸿贵，为定州平北府参军，送兵于荆州。坐取兵绢四百匹，兵欲告之，乃斩十人。又疏凡不达律令，见律有枭首之罪，乃生断兵手，以水浇之，然后斩决。寻坐伏法。时人哀兵之苦，笑鸿贵之愚。

史臣曰：古人有云，才未半古，功以过之，非徒语也。王肃流寓之人，见知一面，虽器业自致，抑亦逢时，荣仕赫然，寄同旧列，美矣。诵、翊继轨，不殒光风。宋弁以才度见知，迹参顾命，拔萃出类，其有以哉。无子之叹，岂徒羊舌？宗祀之不亡，幸矣。

关键词：魏书,列传

解释翻译[挑错/完善]

王肃，字恭懿，琅笽临沂人，司马衍的丞相王导的后人。父王奂，为萧赜尚书左仆射。王肃少时即聪慧善辩，涉猎经史，颇有大志。出仕萧赜政权，历任著作郎、太子舍人、司徒主簿、秘书丞。王肃自称擅长《礼》、《易》，其实也未能通其大义。父王奂及兄弟都被萧赜杀害，王肃从建业投奔朝廷，这一年是太和十七年(493)。

魏高祖到邺城，听说王肃来了，虚襟以礼待之，引见他问其原因。王肃辞义敏切，善辩也有礼节，高祖很是哀怜他。又谈到治理国家的道理，王肃陈说治乱，辞正意切，深合帝意。高祖嗟叹接纳他的意见，二人促膝交谈，忘记了时间，不觉久坐的疲劳困乏。王肃又述说萧氏政权的危殆灭亡征兆，可乘之机，劝说高祖大举进攻。从此以后，朝廷图取南方的机锋转锐，王肃的礼遇日有加授，亲贵旧臣也不能从中做什么手脚。帝或者摈退左右与他相对谈话，到夜半都不肯罢休。王肃尽忠输诚，知无不言，自称君臣之际犹如当年刘玄德之遇孔明一般。不久就被授为辅国将军、大将军长史，赐爵开阳伯，王肃坚决辞谢伯爵之位，帝答应了。

帝诏王肃到义阳讨伐萧鸾。听任王肃招募壮士以为爪牙，因其募士有功，赏加常募一等；跟随王肃前行的，六品以下官职听其先行拟用，然后报帝；如是投顺之人，听其五品以下优先擢用。这时，朝廷授假王肃持节，行平南将军之职。王肃到义阳，频频攻破敌军，投降者万余人。高祖派散骑侍郎慰劳他，因功进号平南将军，赐给他骏马一匹，除授持节、都督豫、东豫、东郢三州诸军事、本将军、豫州刺史、扬州大中正。王肃善于抚慰百姓，治绩卓然。

不久征王肃入朝，高祖下诏说：“不见君子，中心如醉，一日三岁，我劳如何。饰馆华林，拂席相待，爱卿打算何日发汝州坟冢呢？故有此诏。”又下诏说：“王肃勇敢果决无当，志向可比比伍胥，自拔吴州，膺求魏县，躬操忘礼之本，而同无数之丧，誓雪冤耻，方展复仇之举，朕再行谕示，不改蔬..，真可称得上是季世之高风，末代之孝节也。但是圣人制礼，必考虑到愚智的差别；先王作则，理齐盈虚。超过的俯而就之，不及的企而行之。曾参居罚，宁其哀终；吴员处酷，岂闻四载。大凡守丧三年，是天下的通行丧制，古今都是一致的，他想过于其礼，朕岂能不以礼制止他吗？有关部门可以依礼晓谕，为裁丧祭之制。”

太和二十年(496)七月，高祖因久旱不雨，停食三天，群官诣阙，集中在中书省。魏高祖在崇虚楼，派舍人问询说：“朕知道卿等来了，却不被接见，卿等为何而来？”王肃回答说：“听说陛下停食已经三天，群臣惶恐不安，不敢自宁。臣听说尧时水灾，汤时旱灾，这都是自然的运数，我们需要圣人以救世，但有灾不是由圣人招致的。因此国家储备九年的粮食，以备九年之变。臣又听说，老天爷到了八月仍不降雨，然后君不举膳。而昨天京城四郊之外已降喜雨，只是京城之内还少滋润。百姓也未缺一餐，而陛下停食三日，臣僚百姓惶惶不安，不知怎么办才好。”高祖派舍人回答说：“过去尧水汤旱，依仗圣人以拯救百姓，而朕今虽居万民之上，道不及前王，今日之旱，无以救恤，朕应待立秋之后，躬身引咎。但是这个月初十以来，炎热焦酷，人物同悴，而近几天连云数日，高风劲吹，虽然朕数日不食，但苍天仍无感应，这是朕诚心未至所导致的。”王肃说：“为臣听说圣人与凡人相同的是身体器官，不同的是神明智慧。过去姑射之神，不食五谷，臣常说那是矫妄之辞。今日见到陛下，才知此话不假。况且陛下停膳以来，如若上天全无应许，臣也可说上天无知，陛下无感。昨天之前，外已下雨，京城也是密云四布，臣即说苍天有知，陛下也有感应了。”高祖派舍人回答说：“昨天内外贵贱都说四郊有雨，朕担心这些人说的都是宽解朕的话，三覆之慎，必须使之信而有征。应当派人查看，假如果然下雨了，便命厨官欣然进膳。怎么能让近郊以内还要天慷慨呢？如果没有此事，就是朕不能感天，安用朕身以劳扰百姓！朕今志确然已定，死而后已。”这天夜里大雨滂沱。

王肃以破萧鸾将裴叔业的功劳，进号为镇南将军，加授都督豫、南兖、东荆、东豫四州诸军，封汝阳县开国子，食邑三百户，持节、中正、刺史官职依旧。王肃频频上表推辞，帝不许，下诏加鼓吹一部。太和二十二年(498)，平定汉阳之后，帝下诏王肃说：“大凡知己贵义，君臣务恩，而不能消灾灭祸，恩义何指？卿情同伍员，身怀大恨归附于朕，然而却不能除一仇人，杀彼凶帅，何尝不兴言愤叹，羡吴闾而长叹息。前获萧鸾辅国将军黄瑶起，朕乃知是卿的仇人。朕很快将他交付给卿，希望能稍泄仇恨，使朕当初见卿时的愁云，稍能释怀。”当初，萧赜收捕王肃父亲王奂，司马黄瑶起攻奂杀之，所以帝下诏如是说。

魏高祖讨伐淮北，令王肃讨征义阳，没等克城，萧鸾便派将裴叔业侵犯涡阳。刘藻等救之，被裴叔业打败。王肃上表请求另派军援救涡阳。帝下诏说：“得表，看完后内心黯然，朕观卿意不是专在水，当是因刘锐等精兵新败于前，事往势难的缘故。朕如分兵，派的不多，则会无所制，多派则禁旅难阙。今天的计策，只有当作必克之举，不可为迟疑之师，以免白白失却南兖一州。卿便息意停彼，以图义阳之寇。宜止则止，还取义阳；宜下则下，镇军淮北。卿当深察两种举措，不要导致双重失误。如若孟表粮尽，军队来不及到那里，以致丢失涡阳，是卿你的过失。”王肃于是解除义阳之围，率军奔赴涡阳，裴叔业于是引师退去。王肃因刘藻等战败，黜为平南将军，中正、刺史官职仍旧。

高祖去世，遗诏任王肃为尚书令，与咸阳王元禧等同为宰辅，征召王肃在鲁阳会驾。王肃到后，便与元禧等一同参与谋略。从鲁阳至于京洛，路上丧制之事，朝廷委王肃参与处理，他忧勤密密，谨慎安排，有过旧戚。元禧兄弟都与他亲近而且敬重他，上下称为和睦。只有任城王元澄觉得王肃被启用于边远之地，一旦他位处自己之上，觉得很有缺憾。每每对人说：“朝廷把王肃安排在我上面还可以，而从叔广阳，是宗室尊宿，历职内外，为什么忽然间让王肃位居其右呢？”王肃听说这话，坚决不就职以避嫌隙。不久被元澄奏劾，称王肃谋反，这话不久就被申释化解。帝诏王肃与陈留长公主成亲，本是让他与刘昶的媳妇彭城公主成亲的，帝赐钱二十万、帛三千匹。王肃启奏说：“考课是为检查才能，升职是由政绩显著，提升明达退却..弱，就在这里。自从百官旷缺考察，到今已经四年，臣请求依照旧式考检群官能否胜任。”皇帝接受了这个意见。

裴叔业以寿春内附朝廷，朝廷拜授王肃为使持节、都督江西诸军事、车骑将军，与骠骑大将军、彭城王元勰率领骑步兵十万人奔赴寿春。萧宝卷的豫州刺史萧懿率众三万人屯驻小岘，交州刺史李叔献屯军合肥，准备图取寿春。萧懿派将胡松、李居士等领兵万余屯驻死虎。王肃挥师打击，大破敌军，擒拿其将桥珉等人，斩首数千。进讨合肥，生擒叔献，萧懿放弃小岘南逃。王肃还归京城，世宗亲临东堂引见慰劳王肃，帝又问：“江左有什么消息？”王肃说：“听说崔慧景已死。萧宝卷所凭仗的，非邪即佞。老天爷殆以此资陛下，平定江南的日期，将会不远。”帝以王肃淮南屡屡获捷，赏赐缣帛四千七百五十匹，进位开府仪同三司、封昌国县开国侯，食邑八百户，其余官职照旧。不久以王肃为散骑常侍、都督淮南诸军事，扬州刺史、持节，余官照旧。

王肃连年在边，悉心抚接人士，远近怀归，归附之人门庭若市，王肃以诚相待，大得归附人的心。王肃清身好施，省减声色之好，始终以廉洁约身，家中竟无余财。然而性格微显轻佻，颇以功名自许，护掩瑕疵称伐己功，很少推许部下，高祖经常谈到这点。景明二年(501)在寿春去世，享年三十八岁。魏世宗亲自为他举哀，下诏说：“王肃突然溘逝，朕痛苦惋惜兼填于怀，可派中书侍郎贾思伯兼通直散骑常侍抚慰其孤，给东园秘器、朝服一袭、钱三十万、帛一千匹、布五百匹、蜡三百斤，并问其卜迁坟冢远近，专派侍御史一人监护丧事，务令优厚。”又下诏说：“死生动静，卑高有域，胜达所居，存亡崇显。所以杜预死后，葬于首阳；司空李冲，托冢覆舟。朕顾瞻那里，诚为二代的九原。已故扬州刺史王肃忠诚大义结于二世，英达惠敏比于李杜，平生本意，愿终京陵，既有此心，应遂素志。可让其葬于李冲、杜预两坟之间，使他能与二人神游相交。”赠他为侍中、司空公，本官如故。有司启奏王肃忠心大度，应谥为匡公，帝诏谥为宣简。肃宗初，帝诏为王肃树建碑铭。子王绍袭爵。

宋弁，字义和，广平列人人。祖宋愔，与堂叔宋宣、博陵崔建都很出名。魏世祖时，历职中书博士、员外散骑常侍，出使江南，朝廷赐爵为列人子，还拜广平太守。兴安三年(454)去世，朝廷赠为安远将军、相州刺史，谥称惠。长子宋显袭其爵位。宋弁伯父宋世显没有子嗣，养弁为后。宋弁父宋叔珍，是李敷妹夫，因李敷的事情而死。

宋弁才学俊杰，少有美名。高祖初年，曾经来到京师，见尚书李冲，交谈移日。李大觉惊异，退而言曰：“此人一日千里，是王佐之才。”宋显死后，宋弁袭其爵位。宋弁与李彪同乡，两人交情很好。李彪任秘书丞，宋弁自中散李彪推荐为著作佐郎后，不久又被任命为尚书殿中郎中。魏高祖曾在群臣朝会的时候，历访治国之道，宋弁年少官微，自下而对，声音容姿清亮，行止可观，高祖称赞了好长时间。因此宋弁大被皇上知遇，赐名宋弁，意取卞和献玉，楚王不知宝的典故。

迁任中书侍郎，兼任员外郎，出使萧赜。萧赜的司徒萧子良、秘书丞王融等都称其美仪，认为志气刚烈不及李彪，而体韵和雅、举止闲适则超过了他。转任散骑侍郎，当时散骑位在中书之上。高祖曾与他讨论江南事宜，帝问宋弁说：“卿此番南行，入其堂奥，他们那边政道如何？兴亡气数能够知晓吗？”宋弁回答说：“萧氏父子无大功于天下，既以逆取，不能顺利守据。不理德政，徭役繁剧，内无股肱之助，外有怨叛之民，由臣看来，肯定不能遗福到孙子辈，保有南海。如果人们惧怕其威，最后他能保全性命就是庆幸了。”

后来皇帝车驾南征，任命宋弁为司徒司马、曜武将军、东道副将。军队中有人盗窃马谺，给他抓起来斩杀示众，于是三军震动畏慑，无人再敢犯法。

黄门郎崔光举荐宋弁代其官职，高祖不答应，但也欣赏崔光知人。没多久，任宋弁兼任黄门，不久正除，兼任司徒左长史。当时朝廷大选内外群官，并确定海内士族，宋弁充当铨量之任，处理事务十分恰当。但他好说别人隐私缺点，高门大族不与他交好的，宋弁都出言诋毁；至于那些旧族沦滞之人，只要他们不用忌惮的，又申荐他们。宋弁又任本州大中正，豪门姓族多被降抑，颇被时人怨愤。

宋弁跟从皇驾南讨，帝诏宋弁在豫州都督部众及东荆州领叶，皆减戍士让他们经营农事，水陆兼作。迁任散骑常侍，不久迁任右卫将军，领黄门。宋弁屡屡陈求让职，高祖说：“朕想要你做的，卿不可推辞，哪能专守一官，而不帮助朕处理政务的？况且常侍是黄门中粗冗之职，领军只不过是二卫的假摄，不足以空存推让，以弃朕之大任。”其被皇帝知遇可见一斑。

开始，高祖在北都选官，李冲参预很多，很是排抑宋氏。宋弁心恨李冲，而与李彪交结，雅相知重。及李彪冲撞李冲，李冲对李彪说：“你如狗一般，被人驱使。”但等到李冲弹劾李彪，终而没被治成大罪，宋弁从中出了力。李彪被除名为民，宋弁大相嗟叹感慨，暗暗决心报复。

高祖在汝南得病，病重，前后十几天，不见侍臣，左右只有彭城王元勰等数人而已，稍稍转好，便引见门下以及宗室长幼诸人，进来的人未能尽其悲泣之节，宋弁独独进到御床边，欷..流泪说：“为臣没想到陛下圣颜如此的憔悴毁坏！”从此皇上更加器重他。帝车驾征讨马圈，留下宋弁以本官兼任祠部尚书，摄管七兵事务。临行时，皇上握着宋弁的手说：“国家大事，在于祭祀征战，所以朕让你总摄二曹，卿不能不自勉。”宋弁顿首辞谢。宋弁勤勉务公，早晚在衙，他受到的恩泽，同僚中无人可以赶得上，名重朝野，仅次于李冲。高祖经常说宋弁可任吏部尚书。等到驾崩时，遗诏让宋弁任吏部尚书，与咸阳王元禧等六人一起辅政，但弁已先去世，享年四十八岁。帝诏赐给他钱十万、布三百匹，赠官安东将军、瀛州刺史，谥称贞顺。

宋弁生性喜欢自夸，自己往自己脸上贴金。高祖因郭祚家是晋、魏名门，从容对宋弁说：“卿理所当然地推举郭祚一门。”宋弁笑着说：“臣家未肯推举郭祚。”高祖说：“卿家自汉魏以来，既无高官，又无隽秀，凭什么不推郭祚？”宋弁说：“为臣清素自立，就是不推郭祚。”侍臣出去之后，高祖对彭城王说：“宋弁这个人本身并不坏，却偏偏要自矜家族门户，真是非常奇怪。”

上一篇：魏书：列传·卷五十

下一篇：魏书：列传·卷五十二

全   文：魏书

