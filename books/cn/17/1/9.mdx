---
---
---
title: 肃宗纪
---

肃宗孝明皇帝，讳诩，世宗宣武皇帝之第二子。母曰胡充华。永平三年三月丙戌，帝生于宣光殿之东北，有光照于庭中。延昌元年十月乙亥，立为皇太子。

四年春正月丁巳夜，即皇帝位。戊午，大赦天下。己未，征下西讨东防诸军。庚申，诏太保、高阳王雍入居西柏堂，决庶政。又诏任城王澄为尚书令，百官总己以听于二王。己巳，勿吉、达般、地豆和、尼步伽、拔但、佐越费实等诸国遣使朝献。二月庚辰，尊皇后高氏为皇太后。辛巳，司徒高肇至京师，以罪赐死。萧衍宁州刺史任太洪率众寇关城，益州长史成兴孙击破之。癸未，太保、高阳王雍进位太傅、领太尉，司空、清河王怿为司徒，骠骑大将军、广平王怀为司空。己亥，尊胡充华为皇太妃。宕昌国遣使朝献。三月甲辰朔，皇太后出俗为尼，徙御金墉。丙辰，诏进宫臣位一级。先是，萧衍于浮山堰淮，规为扬徐之害，诏平南将军杨大眼讨之。乙丑，进文武群官位一级。

夏四月，梁州刺史薛怀古破反氐于沮水。五月甲寅，南秦州刺史崔暹击破氐贼，解武兴围。六月，沙门法庆聚众反于冀州，杀阜城令，自称大乘。

秋七月癸卯，蠕蠕国遣使朝献。丁未，诏假右光禄大夫元遥征北大将军，攻讨法庆。宕昌国遣使朝献。八月乙亥，领军于忠矫诏杀左仆射郭祚、尚书裴植，免太傅、领太尉、高阳王雍官，以王还第。丙子，尊皇太妃为皇太后。己卯，吐谷浑国遣使朝献。庚辰，萧衍定州刺史田超秀率众三千请降。戊子，帝朝皇太后于宣光殿，大赦天下。己丑，司徒、清河王怿进位太傅，领太尉；司空、广平王怀为太保，领司徒；骠骑大将军、任城王澄为司空。庚寅，车骑大将军于忠为尚书令，特进崔光为车骑大将军，并仪同三司。壬辰，复前江阳王继本国；以济南王彧复先封，为临淮王。群臣奏请皇太后临朝称制。

九月乙巳，皇太后亲览万机。诏曰：“高祖革礼成治，遗泽在民。世宗纂承丕业，圣德昭远。朕以冲孺，属当宝图，洪基至重，若履冰薄。王公百辟群牧庶官，皆受遇先朝，宠荣自昔，宜各勉崇，共康世道，戮力竭诚，以匡辅不逮。其有怀道丘园、昧迹板筑、山栖谷饮、舒卷从时者，宜广戋帛，缉和鼎饪。有能谠言直谏、济世益时者，在所以闻，当待以不次之位。孝子、顺孙、义夫、节妇，表其门闾，以彰厥美。高年孤独不能自存者，赡以粟帛。若因饥失业、天属流离，或卖鬻男女以为仆隶者，各听归还。比冀方未肃，徐城寇扰，将统久劳，士卒疲弊，并遣抚慰，赐以衣马。缘边州镇，固捍之劳，朔方酋庶，北面所委，亦令劳赍，以副其心。其有先朝舅事寝而不举、顷来便习不依轨式者，并可疏闻，当加览裁。若益时利治、不拘常制者，自依别例。其明相申约，称朕意焉。”甲寅，征北元遥破斩法庆及渠帅百余人，传首京师。安定王燮薨。庚申，高昌、库莫奚、契丹诸国并遣使朝献。萧衍将赵祖悦袭据硖石。癸亥，诏定州刺史崔亮假镇南将军，率诸将讨之；冀州刺史萧宝夤为镇东将军，次淮堰。戊辰，邓至国遣使朝贡。

冬十月庚午朔，勿吉国贡楛矢。壬午，高丽、吐谷浑国并遣使朝献。乙酉，以安定公胡国珍为中书监、仪同三司。甲午，萧衍弘化太守杜桂举郡内属。十有二月辛丑，以高阳王雍为太师。己酉，镇南崔亮破祖悦，遂围硖石。丁卯，帝、皇太后谒景陵。高车国遣使朝献。

熙平元年春正月戊辰朔，大赦，改年。荆沔都督元志大破萧衍军，斩其恆农太守王世定等。以吏部尚书李平为镇军大将军兼尚书右仆射，为行台，节度讨硖石诸军。二月乙巳，镇东萧宝夤大破衍将于淮北。癸亥，初听秀才对策，第居中上已上，叙之。乙丑，镇南崔亮、镇军李平等克硖石，斩衍豫州刺史赵祖悦，传首京师，尽俘其众。是月，吐谷浑、宕昌、邓至诸国并遣朝贡。三月辛未，以扬州刺史李崇为骠骑将军、仪同三司。壬辰，以硖石俘虏分赐百僚。

夏四月戊戌，以瀛州民饥，开仓赈恤。高昌、阴平国并遣使朝献。五月丁卯朔，诏曰：“炎旱积辰，苗稼萎悴，比虽微澍，犹未沾洽。晚种不纳，企望忧劳，在予之责，思自兢厉。尚书可厘恤狱犴，察其淹枉，简量轻重，随事以闻，无使一人怨嗟，增伤和气。土木作役，权皆休罢，劝农省务，肆力田畴。庶嘉泽近降，丰年可必。”萧衍衡州刺史张齐寇益州，复以傅竖眼为刺史以讨之，频破贼军，斩其将任太洪首。庚午，诏放华林野兽于山泽。丙戌，吐谷浑遣使朝献。

秋七月庚午，重申杀牛之禁。丙子，诏兵士征硖石者复租赋一年。傅竖眼大破张齐，齐遁走。乙酉，高昌国遣使朝献。八月乙巳，以侍中、中书监、仪同三司、安定郡开国公胡国珍为都督雍泾岐华东秦豳六州诸军事、骠骑大将军、开府仪同三司、雍州刺史。丙午，诏曰：“先贤列圣，道冠生民，仁风盛德，焕乎图史。暨历数永终，迹随物变，陵遂沓蔼，鞠为茂草，古帝诸陵，多见践藉。可明敕所在，诸有帝王坟陵，四面各五十步勿听耕稼。”宕昌国遣使朝贡。九月丁丑，淮堰破，萧衍缘淮城戍村落十余万口，皆漂入于海。十有二月癸巳，诏洛阳、河阴及诸曹杂人年七十巳上、鳏寡贫困不能自存，及年虽少而痼疾长废、穷苦不济者，研实具列以闻。

二年春正月，大乘余贼复相聚结，攻瀛州。刺史宇文福讨平之。甲戌，大赦天下。戊子，勿吉国遣使朝贡。庚寅，诏遣大使巡行四方，问疾苦，恤孤寡，黜陟幽明。又诏：“选曹用人，务在得才，广求栖遁，共康治道。州镇城隍，各令严固。斋会聚集，纠执妖諠。囹圄皆令造屋，桎梏务存轻小。工巧浮迸，不得隐藏。绢布缯彩，长短合式。偷窃军阶，亦悉沙汰。籍贯不实，普使纠案，听自归首，逋违加罪。”诏中尉元匡考定权衡。癸丑，地伏罗、罽宾国并遣使朝献。二月庚子，契丹、邓至、宕昌诸国并遣使朝献。丁未，封御史中尉元匡为东平王。三月甲戌，吐谷浑国遣使朝献。丁亥，太保、领司徒、广平王怀薨。

夏四月甲午，高丽、波斯、疏勒、嚈哒诸国并遣使朝献。丁酉，诏京尹所统，百年以上赐大郡板，九十以上赐小郡板。戊申，以中书监、开府仪同三司胡国珍为司徒公，特进、汝南王悦为中书监、仪同三司。乙卯，皇太后幸伊阙石窟寺，即日还宫。安定王超改封北平王。五月辛酉，诏曰：“扬州硖石、荆山、新淮、酂城兵士战没者，追给敛财，复一房五年；若无妻子，复其家一人二年。身被三创，赏一阶；虽一创而四体废落者，亦同此赏。”庚辰，重申天文之禁，犯者以大辟论。乙酉，邓至国遣使朝贡。

秋七月乙丑，地伏罗、罽宾国并遣使朝献。乙亥，中书监、仪同三司、汝南王悦坐杀人免官，以王还第。己巳，车驾有事于太庙。八月戊戌，宴太祖以来宗室年十五以上于显阳殿，申家人之礼。己亥，诏庶族子弟年未十五不听入仕。诏曰：“皇魏开基，道迈周汉，蝉连二都，德盛百祀。虽帝胤蕃衍，亲贤并茂，而犹沉屈素履，巾褐衡门，非所谓广命戚族，翼屏王室者也。今可依世近远，叙之列位。”庚子，诏咸阳、京兆二王子女还附属籍。壬寅，吐谷浑国遣使朝献。丁未，诏侍中、太师、高阳王雍入居门下，参决尚书奏事。己酉，契丹国遣使朝贡。九月辛酉，吐谷浑国遣使朝贡。丙寅，诏曰：“察讼理冤，实维政首；躬亲听览，民信所由。比日谅暗之中，治纲未振，狱犴繁广，嗟诉骤闻，虽曰司存，每多诬壅。曾是寡德，实深矜慨。自今月望，当暂出城闉，亲纳滞枉。主者可宣诸近远，咸使闻知。”是月，城青、齐、兖、泾、平、营、肆七州所治东阳、历城、瑕丘、平凉、肥如、和龙、九原七城。

冬十月庚寅，以幽、冀、沧、瀛四州大饥，遣尚书长孙稚，兼尚书邓羡、元纂等巡抚百姓，开仓赈恤。丁酉，勿吉国贡楛矢。戊戌，以光州饥弊，遣使赈恤。乙卯，诏曰：“北京根旧，帝业所基，南迁二纪，犹有留住。怀本乐故，未能自遣，若未迁者，悉可听其仍停，安堵永业。门才术艺、应于时求者，自别征引，不在斯例。周之子孙，汉之刘族，遍于海内，咸致蕃衍，岂拘南北千里而已哉。”十有一月甲子，萧衍平西将军、巴州刺史牟汉宠遣使请降。十有二月丁未，蠕蠕国遣使朝贡。

神龟元年春正月甲子，诏以氐酋杨定为阴平王。丙寅，以特进、江阳王继为骠骑大将军、仪同三司。壬申，诏曰：“朕冲昧抚运，政道未康，民之疾苦，弗遑纪恤。夙宵矜慨，鉴寐深怀，眷彼百龄，悼兹六极。京畿百年以上给大郡板，九十以上给小郡板，八十以上给大县板，七十以上给小县板；诸州百姓，百岁以上给小郡板，九十以上给小县板，八十以上给中县板；鳏寡孤独不能自存者，赐粟五斛、帛二匹。”庚辰，诏以杂役之户或冒入清流，所在职人皆五人相保，无人任保者夺官还役。乙酉，加特进、汝南王悦仪同三司。秦州羌反。幽州大饥，民死者三千七百九十九人，诏刺史赵邕开仓赈恤。二月戊申，嚈哒、高丽、勿吉、吐谷浑、宕昌、疏勒、久未陀、末久半诸国，并遣使朝献。己酉，诏以神龟表瑞，大赦改年。东益州氐反。蠕蠕国遣使朝贡。三月辛酉，以尚书右仆射于忠为仪同三司。辛巳，仪同三司、尚书右仆射于忠薨。南秦州氐反，遣龙骧将军崔袭持节喻之。吐谷浑国遣使朝贡。

夏四月丁酉，司徒胡国珍薨。甲辰，江阳王继改封京兆王。辛亥，舍摩国遣使朝献。五月，高丽、高车、高昌诸国并遣使朝贡。自正月不雨至于六月辛卯，澍雨乃降。

秋七月，河州民却铁匆聚众反，自称水池王。诏行台源子恭讨之。闰月戊戌，吐谷浑国遣使朝贡。甲辰，开恆州银山之禁，与民共之。丁未，波斯、疏勒、乌苌、龟兹诸国并遣使朝献。八月癸丑朔，诏曰：“朕冲昧纂历，未闲政道，皇太后殷忧在疚，始览万几。故狱犴淹枉，百姓冤弊，言念繁刑，思存降省。京师见囚，殊死以下可悉减一等。”丁巳，诏曰：“顷年以来，戎车频动，服制未终，夺哀从役。罔极之痛弗申，鞠育之恩靡报，非所谓敦崇至道者也。自今虽金革之事，皆不得请起居丧。”甲子，勿吉国遣使朝贡。铁匆相率降于行台源子恭。九月癸未朔，以右光禄大夫刘腾为卫将军、仪同三司。戊申，皇太后高氏崩于瑶光寺。冬十月丁卯，以尼礼葬于北邙。十有二月辛未，诏曰：“民生有终，下归兆域。京邑隐赈，口盈亿万，贵贱攸凭，未有定所。为民父母，尤宜存恤。今制乾脯山以西，拟为九原。”

二年春正月丁亥，诏曰：“朕以冲眇，纂承宝位，夙夜惟寅，若涉渊海。赖皇太后慈仁，被以夙训。自临朝践极，岁将半纪，天平地成，四海宁乂。天道高远，巍巍难名，犹以捴挹自居，称号弗备，非所以崇奉坤元，允协亿兆者也。宜遵旧典，称诏宇内，以副黎蒸元元之望。”是月，改葬文昭皇太后高氏。二月乙丑，齐郡王祐薨。庚午，羽林千余人焚征西将军张彝第，殴伤彝，烧杀其子始均。吐谷浑、宕昌国并遣使朝贡。乙亥，大赦天下。丁丑，诏求直言，诸有上书者听密封通奏。壬寅，诏曰：“农要之月，时泽弗应，嘉谷未纳，二麦枯悴。德之无感，叹惧兼怀。可敕内外，依旧雩祈，率从祀典。察狱理冤，掩胔埋骼。冀瀛之境，往经寇暴，死者既多，白骨横道，可遣专令收葬。赈穷恤寡，救疾存老，准访前式，务令周备。”三月甲辰，澍雨大洽。

夏四月乙丑，嚈哒国遣使朝贡。五月戊戌，以司空、任城王澄为司徒，骠骑大将军、仪同三司、京兆王继为司空。秋八月己未，御史中尉、东平王匡坐事削除官爵。辛未，以左光禄大夫皇甫集为征西将军、仪同三司。九月庚寅，皇太后幸崧高山；癸巳，还宫。瀛州民刘宣明谋反，事觉伏诛。冬十有一月乙酉，蠕蠕莫缘梁贺侯豆率男女七百人来降。十有二月癸丑，司徒、任城王澄薨。庚申，大赦天下。诏除淫祀，焚诸杂神。是岁，高丽王云死，以世子安为其国王。

正光元年春正月乙酉，诏曰：“建国纬民，立教为本；尊师崇道，兹典自昔。来岁仲阳，节和气润，释奠孔颜，乃其时也。有司可豫缮国学，图饰圣贤，置官简牲，择吉备礼。”

夏四月丙辰，诏尚书长孙稚巡抚北籓，观察风俗。五月辛巳，诏曰：“朕以寡薄，运膺宝图，虽未明求衣，惕惧终日，而暗昧多阙，炎旱为灾，在予之愧，无忘寝食。今刑狱繁多，囹圄尚积，宜敷仁惠，以济斯民。八座可推鞠见囚，务申枉滥。”癸未，诏曰：“攘灾招应，修政为本，民乃神主，实宜率先。刺史守令与朕共治天下，宜哀矜勿喜，视民如伤。况今炎旱历时，万姓雕弊，而不抚恤穷冤，理决庶狱。可严敕州郡，善加绥隐，务尽聪明，加之祗肃，必使事允人神，时政灵应。其赋役不便于民者，具以状闻，便当蠲罢。”

秋七月丙子，侍中元叉、中侍刘腾奉帝幸前殿，矫皇太后诏曰：“魏有天下，奕叶重光。高祖孝文皇帝，以英圣驭天，徙京定鼎。世宗宣武皇帝，以睿明承业，廓宁区夏，而鸿勋未半，早已登遐。乃令车书弗同，鲸寇尚炽。幼主稚弱，夙纂宝历，曾是宗祏，莫克祗奉。朕所以敬顺群请，临朝总政。帝年以长，久思退身，所以往岁殷勤，具陈情旨。百官内外，已照此怀。而佥尔众意，苦见勤夺，僶俯从事，以迄于兹。自此春来，先疾屡发，药石摄疗，莫能善瘳。夏首及今，数加动剧，便不堪日厘万务，巨细兼省。帝齿周星纪，识学逾跻，日就月将，人君道茂，足以抚缉万邦，谐决百揆。朕当率前志，敬逊别宫，远惟复子明辟之义，以自绥养。实望群公逮于黎庶，深鉴斯理。如此，则上下休嘉，天地清晏，魏道熙隆，人神庆悦，不其善欤？”乃幽皇太后于北宫，杀太傅、领太尉、清河王怿，总勒禁旅，决事殿中。辛卯，帝加元服，大赦，改年，内外百官进位一等。八月甲寅，相州刺史、中山王熙举兵欲诛叉、腾，不果见杀。九月壬辰，蠕蠕主阿那环来奔。戊戌，以太师、高阳王雍为丞相，加后部羽葆、鼓吹、班剑四十人。

冬十月乙卯，以骠骑大将军、仪同三司、汝南王悦为太尉公。十有一月己亥，诏曰：“蠕蠕世雄朔方，擅制漠裔，邻通上国，百有余载。自神鼎南底，累纪于兹，虔贡虽违，边燧静息，凭心象魏，潜款弥纯。今其主阿那瑰属离时难，邦分亲析，万里远驰，庇命有道。悲同申、伍，忠孝足矜。方存兴灭之师，以隆继绝之举，宜且优以宾礼，期之立功，疏爵胙土，大启河岳，可封朔方郡开国公、蠕蠕王，食邑一千户。赐以衣冕，加以轺车，禄恤仪卫，同乎戚蕃。”十有二月壬子，诏曰：“蠕蠕王阿那瑰，遭离寇祸，远来投庇，邦分众析，犹无定主，而永怀北风，思还绥集。启诉情切，良用愍然。夫存亡恤败，自古通典。可差国使及彼前后三介，与阿那瑰相随；并敕怀朔都督，简锐骑二千，躬自率护，送达境首，令观机招纳。若彼候迎，宜锡筐篚车马之属，务使优隆，礼饯而返；如不容受，任听还阙。其行装资遣，付尚书量给。”辛酉，以司空、京兆王继为司徒公。

二年春正月，南秦州氐反。二月庚戌，假光禄大夫邴虬抚军将军以讨之。癸亥，车驾幸国子学，讲《孝经》。三月庚午，帝幸国子学祠孔子，以颜渊配。甲午，右卫将军奚康生于禁内将杀元叉，不果，为叉矫害。以仪同三司刘腾为司空公。

夏四月庚子，司徒、京兆王继进位太保。壬寅，车骑大将军、仪同三司崔光为司徒公。萧衍义州刺史文僧明率众内属。五月辛巳，南荆州刺史桓叔兴自安昌南叛。乙酉，乌苌国遣使朝贡。闰月丁巳，居密、波斯国并遣使朝贡。六月己巳，高昌国遣使朝贡。癸巳，勿吉国遣使朝贡。

秋七月癸丑，诏曰：“时泽弗降，禾稼形损。在予之责，夙宵震惧，虽克躬撤降，仍无招感。有司可修案旧典，祗行六事：圄犴淹枉，随速鞫决；庶尹废职，量加修厉；鳏独困穷，在所存恤；役赋烦民，咸加蠲省；贤良谠直，以时升进；贪残邪佞，即就屏黜；男女怨旷，务令会偶。庶革止惩违，有弭灾沴。”八月己巳，伏罗国遣使朝贡。蠕蠕后主郁久闾侯匿伐来奔怀朔镇。十有一月乙未朔，高昌国遣使朝贡。戊申，卫大将军、仪同三司皇甫集薨。癸丑，侍中、车骑大将军侯刚加仪同三司。十有二月甲戌，诏司徒崔光、安丰王延明等议定服章。庚辰，以东益、南秦氐反，诏中军将军、河间王琛讨之，失利。

三年春正月辛亥，帝耕籍田。

夏四月庚辰，以高车国主覆罗伊匐为镇西将军、西海郡开国公、高车王。六月己巳，诏曰：“朕以冲昧，夙纂宝历，不能祗奉上灵，感延和气，致令炎旱频岁，嘉雨弗洽，百稼焦萎，晚种未下，将成灾年，秋稔莫觊。在予之责，忧惧震怀。今可依旧分遣有司，驰祈岳渎及诸山川百神能兴云雨者，尽其虔肃，必令感降，玉帛牲牢，随应荐享。上下群官，侧躬自厉，理冤狱，止土功，减膳撤悬，禁止屠杀。”

秋七月壬子，波斯、不汉、龟兹诸国遣使朝贡。

冬十月己巳，吐谷浑国遣使朝贡。十有一月乙巳，车驾有事于圆丘。丙午，诏曰：“治历明时，前王茂轨；考辰正律，奕代通规。是以北平革定于汉年，杨伟草算于魏世。自皇运肇基，典章犹缺，推步晷曜，未尽厥理。先朝仍世，每所慨然。至神龟中，始命儒官，改创疏踳，回度易宪，始会璇衡。今天正斯始，阳煦将开，品物初萌，宜变耳目，所谓魏虽旧邦，其历维新者也。便可班宣内外，号曰《正光历》。又首节嘉辰，获展丘禘，神人交和，理契幽显，思与亿兆共此维新，可大赦天下。”十有二月癸酉，以左光禄大夫皇甫度为仪同三司。乙酉，以车骑大将军、尚书右仆射元钦为仪同三司，太保、京兆王继为太傅，司徒崔光为太保。丁亥，以牧守妄立碑颂，辄兴寺塔；第宅丰侈，店肆商贩，诏中尉端衡，肃厉威风，以见事纠劾；七品、六品，禄足代耕，亦不听锢贴店肆，争利城市。四年春二月壬辰，追封故咸阳王禧为敷城王，京兆王愉为临洮王，清河王怿为范阳王，以礼加葬。丁丑，河间王琛、章武王融，并以贪污削爵除名。己卯，以蠕蠕主阿那瑰率众犯塞，遣尚书左丞元孚兼尚书，为北道行台，持节喻之。蠕蠕后主侯匿伐来朝京师。宕昌国遣使朝贡。司空刘腾薨。

夏四月，阿那瑰执元孚，驱掠畜牧北遁。甲申，诏骠骑大将军、尚书令李崇，中军将军、兼尚书右仆射元纂率骑十万讨蠕蠕，出塞三千余里，不及而还。

秋七月辛亥，诏曰：“达尊斯在，齿预一焉，崇敬黄耇，先代通训。故方叔以元老处位，充国缘自强见留。虽七十致仕，明乎典故，然以德尚壮，许其絷维。今庶僚之中，或年迫悬车，循礼宜退。但少收其力，老弃其身，言念勤旧，眷然未忍。或戴白在朝，未当外任；或停私历纪，甫受考级；如此之徒，虽满七十，听其莅民，以终常限。或新解郡县，或外佐始停，已满七十，方求更叙者，吏部可依令不奏。其有高名俊德、老成髦士、灼然显达、为时所知者，不拘斯例。若才非秀异，见在朝官，依令合解者，可给本官半禄，以终其身。使辞朝之叟，不恨归于闾巷矣。”八月己巳，诏曰：“狂蠢肆暴，陵窃北垂。虽军威时接，贼徒慑遁，然獯虐所过，多离其祸。言念斯弊，有轸深怀。可敕北道行台，遣使巡检，遭寇之处，饥馁不粒者，厚加赈恤，务令存济。”戊寅，诏曰：“朕以眇暗，忝承鸿绪，因祖宗之基，托王公之上，每鉴寐属虑，思康亿兆。比雨旱愆时，星运舛错，政理阙和，灵祗表异，永寻夕惕，载恧于怀。宜诏百司各勤厥职，诸有鳏寡穷疾冤滞不申者，并加厘恤。若孝子顺孙、廉贞义节、才学超异、独行高时者，具以言上，朕将亲览，加以旌命。”癸未，追复故范阳王泽为清河王。九月丁酉，库莫奚国遣使朝献。诏侍中、太尉、汝南王悦入居门下，与承相、高阳王雍参决尚书奏事。冬十有一月丙申，赵郡王谧薨。丁酉，太保崔光薨。十有二月，萧衍遣将寇边，诏假征南将军崔延伯讨之。以太尉、汝南王悦为太保。徐州刺史、北海王颢坐贪污削除官爵。

五年春正月辛丑，车驾有事于南郊。闰二月癸巳，嚈哒国遣使朝贡。

三月，沃野镇人破落汗拔陵聚众反，杀镇将，号真王元年。诏临淮王彧为镇军将军，假征北将军，都督北征诸军事以讨之。

夏四月，高平酋长胡琛反，自称高平王，攻镇以应拔陵。别将卢祖迁击破之，琛北遁。五月，临淮王彧败于五原，削除官爵。壬申，诏尚书令李崇为大都督，率广阳王渊等北讨。六月，秦州城人莫折太提据城反，自称秦王，杀刺史李彦。诏雍州刺史元志讨之。南秦州城人孙掩、张长命、韩祖香据城反，杀刺史崔游以应太提。太提遣城人卜朝袭克高平，杀镇将赫连略、行台高元荣。太提寻死，子念生代立，僭称天子，号年天建，置立百官。丁酉，大赦。

秋七月甲寅，诏吏部尚书元脩义兼尚书仆射，为西道行台，率诸将西讨。戊午，复河间王琛、临淮王彧本封。都督崔暹失利于白道，大都督李崇率众还平城，坐长史祖莹截没军资，免除官爵。丁丑，念生遣其都督杨伯年、樊元、张朗等攻仇鸠、河池二戍，东益州刺史魏子建遣将尹祥、黎叔和击破之，斩樊元首，杀贼千余人。是月，凉州幢帅于菩提、呼延雄执刺史宋颖据州反。念生遣其兄高阳王天生下陇东寇。八月甲午，元志大败于陇东，退守岐州。丙申，诏曰：“赏贵宿劳，明主恆德；恩沾旧绩，哲后常范。太祖道武皇帝应期拨乱，大造区夏；世祖太武皇帝纂戎丕绪，光阐王业，躬率六师，扫清逋秽；诸州镇城人，本充牙爪，服勤征旅，契阔行间，备尝劳剧。逮显祖献文皇帝，自北被南，淮海思乂，便差割强族，分卫方镇。高祖孝文皇帝，远遵盘庚，将迁嵩洛，规遏北疆，荡辟南境，选良家酋帅，增戍朔垂，戎捍所寄，实惟斯等。先帝以其诚效既亮，方加酬锡，会宛郢驰烽，朐泗告警，军旗频动，兵连积岁，兹恩仍寝，用迄于今。怨叛之兴，颇由于此。朕叨承乾历，抚驭宇宙，调风布政，思广惠液，宜追述前恩，敷兹后施。诸州镇军贯，元非犯配者，悉免为民，镇改为州，依旧立称。此等世习干戈，率多劲勇，今既甄拔，应思报效。可三五简发，讨彼沙陇。当使人齐其力，奋击先驱，妖党狂丑，必可荡涤。冲锋斩级，自依恆赏。”丁酉，南秀容牧子于乞真反，杀太仆卿陆延。别将尔朱荣讨平之。戊戌，莫折念生遣都督窦双攻盘头郡。东益州刺史魏子建遣将窦念祖讨之，斩双，擒斩千余人。九月壬申，诏尚书左仆射、齐王萧宝夤为西道行台大都督，率征西将军、都督崔延伯，又诏复抚军将军、北海王颢官爵，为都督，并率诸将西讨。乙亥，帝幸明堂，饯宝夤等。是月，萧衍遣将裴邃、虞鸿袭据寿春外城，刺史长孙稚击走之，邃退屯黎浆。诏河间王琛总众援之。衍又遣将寇淮阳，诏秘书监、安乐王鉴率众讨之。吐谷浑主伏连筹兵讨凉州，于菩提弃城走，追斩之。城民赵天安复推宋颍为刺史。

冬十月，营州城人刘安定、就德兴据城反，执刺史李仲遵。城人王恶儿斩安定以降。德兴东走，自号燕王。胡琛遣其将宿勤明达寇豳、夏、北华三州。壬午，诏都督、北海王景率诸将讨之。十有一月戊申，莫折天生攻陷岐州，执都督元志及刺史裴芬之。高平人攻杀卜朝，共迎胡琛。十有二月壬辰，诏太傅、京兆王继为太师、大将军，率诸将讨之。嚈哒、契丹、地豆于、库莫奚诸国并遣使朝贡。汾州正平、平阳山胡叛逆。诏复征东将军、章武王融封爵，为大都督，率众讨之。山南行台、东益州刺史魏子建招降南秦氐民，复六君十二戍，又斩贼王韩祖香。南秦贼王张长命畏逼，乃告降于萧宝夤。是月，莫折念生遣兵攻凉州，城人赵天安复执刺史以应之。

孝昌元年春正月庚申，徐州刺史元法僧据城反，害行台高谅，自称宋王，号年天启，遣其子景仲归于萧衍。衍遣其将胡龙牙、成景隽、元略等率众赴彭城。诏秘书监、安乐王鉴回师以讨之。鉴于彭城南击元略，大破之，尽俘其众。既而不备，为法僧所败。衍遣其豫章王综入守彭城，法僧拥其僚属、守令、兵戍及郭邑士女万余口南入。诏镇军将军、临淮王彧，尚书李宪为都督，卫将军、国子祭酒、安丰王延明为东道行台，复仪同三司李崇官爵，为东道大都督，俱讨徐州。崇以疾不行。癸亥，萧宝夤、崔延伯大破秦贼于黑水，斩获数万。天生退走入陇西，泾、岐及陇东悉平。以太师、大将军、京兆王继为太尉，余官如故。

二月，以领军将军元叉为骠骑大将军、仪同三司。诏追复乐良王长命本爵，以其子忠绍之。侍中、特进、卫大将军穆绍为仪同三司。戊戌，大赦。壬辰，莫折念生遣都督杨鲊、梁下辩、姜齐等攻仇池郡城，行台、东益州刺史魏子建遣将盛迁击破之，斩下辩、齐等首。壬寅，诏曰：“劝善黜恶，经国茂典。其令每岁一终，郡守列令长，刺史列守相，以定考课，辩其能否。若有滥谬，以考功失衷论。”是月，齐州魏郡民房伯和聚众反。会赦，乃散。三月己巳，诏太尉、西道都督、京兆王继班师。壬申，诏曰：“丞相高阳王，道德渊广，明允笃诚，仪型太阶，垂风下国，实所以予违汝弼，致治责成，宜班新制，宣之遐迩。其州郡先上司徒公文，悉可改上相府施行，符告皆亦如之。”甲戌，诏曰：“选众而举，其来自昔。朕缵承大业，综理万几，求贤致治，心焉若渴。知人则哲，振古所难，宜博访公卿，采兹声实。可令第一品以下五品以上，人各荐其所知，不限素身居职。必使精辩器艺，具注所能，然后依牒简擢，随才收叙。庶济济之美，无替往时；謇謇之直，有申兹岁。”萧衍遣其北梁州长史锡休儒、司马鱼和、上康太守姜平洛等入寇直城，梁州刺史傅竖眼遣息敬绍率众拒击，大破之，擒斩三千余人；休儒等走还魏兴。是月，齐州清河民崔畜杀太守董遵，广川民傅堆执太守刘莽反。青州刺史、安乐王鉴讨平之。是月，破落汗拔陵别帅王也不卢等攻陷怀朔镇。

夏四月，萧衍益州刺史萧渊猷遣将樊文炽、萧世澄等率众围小剑戍。益州刺史邴虬遣子子达、行台魏子建遣别将淳于诞拒击之。辛卯，皇太后复临朝摄政，引郡臣面陈得失。诏曰：“朕以寡昧，夙承天历，茫若涉海，罔知所济，实凭宗社降祐之灵，庶勉幼志，以康世道。而神龟之末，权臣擅命，元叉、刘腾阴相影响，遂使皇太后幽隔后宫，太傅、清河王无辜致害，相州刺史、中山王熙横被夷灭，右卫将军奚康生仍见诛翦。从此已后，无所畏忌，恣诸侵求，任所与夺。无君之心，积习稍久；不臣之迹，缘事弥彰。蔽耳目之明，专生杀之柄，天下为之不康，四郊由兹多垒。此而可忍，孰不可怀！虽屡经赦宥，未容致之于法，犹宜辨正，以射朝野。腾身既往，可追削爵位。叉之罪状，诚合徽纆，但以宗枝舅戚，特加全贷，可除名为民。”壬辰，征西将军、都督崔延伯大败于泾川，战殁。五月戊辰，淳于诞等大破萧衍军，俘斩万计，擒萧世澄等十一将。文识仅以身免，走成都。戊子，骠骑大将军、仪司三司李崇薨。六月癸未，大赦，改年。诏文武之官，从军二百日，文官优一级，武官优二级。蠕蠕主阿那瑰率众大破拔陵，斩其将孔雀等。诸将逼彭城，萧综夜潜出降，萧衍诸将奔退，众军追蹑，免者十一二。

秋八月癸酉，诏断远近贡献珍丽，违者免官。柔玄镇人杜洛周率众反于上谷，号年真王，攻没郡县，南围燕州。戊子，莫折念生遣都督杜黑儿、杜光等攻仇池郡。行台魏子建遣将成迁击破之，斩杜光首。九月乙卯，诏减天下诸调之半。丙辰，诏左将军、幽州刺史常景为行台，征虏将军元谭为都督，以讨洛周。辛酉，诏曰：“追功表德，为善者劝。祖宗功臣，勒铭王府；而子孙废替，沦于凡民，爵位无闻，迁流有失。颍川名守，重泉令宰，惠风美政，结于民心，而犹同常品，未蒙褒陟，非所谓爱及甘棠，彝伦攸叙者也。其功臣名将为先朝所知，子孙屈塞不见齿叙，牧守令长声称卓然者，皆仰有司具以名闻。朕将振彼幽滞，用阐治风。”壬戌，诏百官五品已上，各举所知。辛未，曲赦南、北两秦州。

冬十月，蠕蠕国主阿那瑰遣使朝贡。是月，吐谷浑国复讨赵天安，降之。河州长史元永平、治中孟宾等推嚈哒使主高徽行州事，而前刺史梁钊子景进攻杀之，景进又自行州事。十有一月辛亥，诏曰：“大孝荣亲，着之昔典，故安平耄耋，诸子满朝。自今诸有父母年八十以上者，皆听居官禄养，温清朝夕。”时四方多事，诸蛮复反。

十有二月壬午，诏曰：“高祖以大明定功，世宗以下武宁乱，声溢朔南，化清中宇，业盛隆周，祚延七百。朕幼龄纂历，夙驭鸿基，战战兢兢，若临渊谷。暗于治道，政刑未孚，权臣擅命，乱我朝式。致使西秦跋扈，朔漠构妖，蠢尔荆蛮，氛埃不息。孔炽甚于泾阳，出军切于细柳。而师旅盘桓，留滞不进，北淯悬危，南阳告急，将亏荆沔之地，以致蹙国之忧。今茅毂扼腕，爪牙叹愤，并欲摧挫封豕，剿截长蛇，使人神两泰，幽明献吉。朕将躬驭六师，扫荡逋秽。其配衣六军，分隶熊虎，前驱后队，左翼右师，必令将帅雄果，军吏明济，粮仗车马，速度时须。其有失律亡军、兵戍逃叛、盗贼劫掠伏窜山泽者，免其往咎，录其后效，别立募格，听其自新，广下州郡，令赴军所。今先讨荆蛮，疆理南服；戈旗东指，扫平淮外。然后奋七萃于西戎，腾五牛于北狄；躬抚乱离之苦，面恤饥寒之患。尔乃还跸嵩宇，饮至庙庭，沉璧河洛，告成泰岱，岂不盛欤！百官内外、牧守军宰，宜各肃勤，用明尔职。”山胡刘蠡升反，自称天子，置官僚。是月，以临淮王彧为征南大将军，率众讨鲁阳蛮。

二年春正月庚戌，封广平王怀庶长子、太常少卿诲为范阳王。壬子，以太保、汝南王悦领太尉。是月，都督元谭次于军都，为洛周所败。五原降户鲜于脩礼反于定州，号鲁兴元年。诏左光禄大夫长孙稚为使持节、假骠骑将军、大都督、北讨诸军事，与都督河间王琛率将讨之。

二月甲申，帝、皇太后临大夏门，亲览冤讼。是月，叠伏罗国遣使朝贡。三月庚子，以骠骑大将军、徐州刺史、安丰王廷明为仪同三司。追复中山王熙本爵，子叔仁绍之。甲寅，西部敕勒斛律洛阳反于桑乾，西与河西牧子通连。别将尔朱荣击破之。

夏四月，大赦天下。癸巳，以侍中、车骑大将军、城阳王徽为仪同三司。朔州城人鲜于阿胡、库狄丰乐据城反。丁未，都督李琚次于蓟城之北，又为洛周所败，琚战没。戊申，以骠骑大将军、开府、齐王宝夤为仪同三司。北讨都督河间王琛、长孙稚失利奔还，诏免琛、稚官爵。库莫奚国遣使朝贡。五月丁未，车驾将北讨，内外戒严。前给事黄门侍郎元略自萧衍还朝，封义阳王。以丞相、高阳王雍为大司马；吏部尚书、广阳王渊为骠骑大将军、仪同三司，寻为大都督，率都督章武王融北讨脩礼。戊申，燕州刺史崔秉率众弃城南走中山。乙丑，以安西将军、光禄大夫宗正珍孙为都督，讨汾州反胡。六月己巳，曲赦齐州。绛蜀陈双炽聚众反，自号始建王。曲赦平阳、建兴、正平三郡。诏假镇西将军、都督长孙稚讨双炽，平之。丙子，义阳王略改封东平王。卫大将军、西道都督元恆芝为车骑大将军、仪同三司。戊寅，诏复京兆王继本封江阳王。戊子，诏曰：“自运属艰棘，历载于兹，烽驿交驰，旌鼓不息。祖宗盛业，危若缀旒；社稷鸿基，殆将沦坠。朕威德不能遐被，经略无以及远，俾令苍生罹此涂炭，何以苟安黄屋，无愧黔黎？今便避居正殿，蔬餐素服。当亲自招募，收集忠勇。其有直言正谏之士，敢决徇义之夫，二十五日悉集华林东门，人别引见，共论得失。班告内外，咸使闻知。”乙未，以卫将军、东平王略为左光禄大夫、仪同三司。

秋七月丙午，杜洛周遣其别帅曹纥真寇掠幽州。行台常景遣都督于荣邀于粟园，大破之，斩纥真，获三十余级，牛驴二万余头。戊申，恆州陷，行台元纂奔冀州。甲子，萧衍将元树、湛僧珍等寇寿春。八月丙子，进封广川县开国公元邵为常山王。以骠骑大将军、东道行台、临淮王彧为仪同三司。戊寅，帝幸南石窟寺，即日还宫。戊子，进散骑常侍、御史中尉、武城县开国公子攸为长乐王。都督伊瓮生讨巴，失利战殁。癸巳，贼帅元洪业斩鲜于脩礼，请降，为贼党葛荣所杀。都督尔朱荣于肆州执刺史尉庆宾，令其从叔羽生统州事。九月辛亥，葛荣败都督广阳王渊、章武王融于博野白牛逻，融殁于阵。荣自称天子，号曰齐国，年称广安。甲申，常景又破洛周，斩其武川王贺拔文兴、别帅侯莫陈升，生擒男女四百口，牛驴五千余头。就德兴攻陷平州，杀刺史王买奴。是月，莫折天生请降，萧宝夤使行台左丞崔士和入据秦州。天生复叛，送士和于胡琛，杀之。冬十有一月戊戌，杜洛周攻陷幽州，执刺史王延年及行台常景。丙午，税京师田租，亩五升；借赁公田者，亩一斗。闰月，税市人出入者各一钱，店舍为五等。齐州平原民刘树、刘苍生聚众反，州军破走之。刘树奔萧衍。衍将元树逼寿春，扬州刺史李宪力屈，以城降之。初留州、郡、县及长史、司马、戍主副质子于京师。衍又遣将攻逼新野，诏都督魏承祖讨之。诏曰：“顷旧京沦覆，中原丧乱，宗室子女，属籍在七庙之内，为杂户滥门所拘辱者，悉听离绝。”

三年春正月甲戌，以司空公皇甫度为司徒，仪同三司萧宝夤为司空，车骑将军、北海王颢为车骑大将军、仪同三司。徐州民任道棱聚众反，袭据萧城以叛。州军讨平之。辛巳，葛荣陷殷州，刺史崔楷固节死之，遂东围冀州。甲申，诏峻铸钱之制。萧宝夤、元恆芝大败于泾州，大陇都督、南平王仲冏，小陇都督高聿并相寻退散。东秦州刺史潘义渊以汧城降贼。高平虏贼逼岐州，城人执刺史魏兰根，以城应之。豳州刺史毕祖晖、行台羊深并奔退，祖晖于阵殁。北海王颢寻亦败走。贼帅胡引祖据北华州以应之。贼帅叱干骐麟入据豳州。曲赦关西及正平、平阳、建兴。戊子，以司徒皇甫度为太尉。己丑，以四方未平，诏内外戒严，将亲出讨。辛卯，萧衍将湛僧珍围东豫州，诏散骑常侍元暐为都督以讨之。是月，衍又遣将彭群、王辩等率众数万逼琅邪，诏青州、南青二州讨之。二月丁酉，诏曰：“关陇遭罹寇难，燕赵贼逆凭陵，苍生波流，耕农靡业，加诸转运，劳役已甚，州仓储实，无宜悬匮。自非开输赏之格，何以息漕运之烦？凡有能输粟入瀛、定、岐、雍四州者，官斗二百斛赏一阶；入二华州者，五百石赏一阶。不限多少，粟毕授官。”虏贼据潼关。丁未，追复故东平王匡爵，改封济南王。庚申，东郡民赵显德反，杀太守裴烟，自号都督，立其兄子为太守。诏都督李仁叔讨之。是月，萧衍将成景隽寇彭城，诏员外常侍，崔孝芬为行台，率将击走之。

三月甲子，诏将西讨，中外戒严。虏贼走，复潼关。戊辰，诏将回驾北讨。诏金紫光禄大夫源子邕为大都督，讨葛荣。辛未，齐州广川民刘钧执清河太守邵怀，聚众反，自署大行台。清河民房须自署大都督，屯据昌国城。

夏四月，别将元斌之讨东郡，斩显德。己酉，蠕蠕国遣使朝贡。六月，蠕蠕国遣使朝贡。是月，诏都督李叔仁讨刘钧，平之。

秋七月，陈郡民刘获、郑辩反于西华，号年天授，州军讨平之。相州刺史、安乐王鉴据州反。己丑，大赦天下。是月，青州刺史、彭城王劭，南青州刺史胡平，遣将斩萧衍将彭群首，俘获二千余人。八月，都督源子邕、李轨、裴衍攻邺。丁未，斩鉴，相州平。仍令子邕等讨葛荣。九月辛卯，东豫州刺史元庆和以城南叛。戊子，蠕蠕国遣使朝贡。秦州城民杜粲杀莫折念生，自行州事。南秦州城民辛琛自行州事，遣使归罪。

冬十月戊申，曲赦恆农已西，河北、正平、平阳、邵郡及关西诸州。辛亥，以卫将军、讨虏大部都督尔朱荣为车骑大将军、仪同三司。甲寅，雍州刺史萧宝夤据州反，自号曰齐，年称隆绪。诏尚书右仆射长孙稚讨之。十有一月己丑，葛荣攻陷冀州，执刺史元孚，逐出居民，冻死者十六七。十有二月戊申，都督源子邕、裴衍与葛荣战，败于阳平东北漳水曲，并战殁。是月，杜粲为骆超所杀，超遣使归罪。

武泰元年春正月癸亥，以北海王颢为骠骑大将军、开府仪同三司、相州刺史。乙丑，定州为杜洛周所陷，执刺史杨津。瀛州刺史元宁以城降于洛周。皇女生，秘言皇子。丙寅，大赦，改元。丙子，长孙稚平潼关。丁丑，雍州城人侯终德相率攻宝夤，宝夤携南阳公主及子，与百余骑渡渭而走，雍州平。

二月，以长孙稚为车骑大将军、开府仪同三司、雍州刺史、兼尚书仆射、西道行台。群盗烧劫巩县以西，关口以东，公路涧以南。诏武卫将军李神轨为都督，讨平之。

癸丑，帝崩于显阳殿，时年十九。甲寅，皇子即位，大赦天下。皇太后诏曰：“皇家握历受图，年将二百；祖宗累圣，社稷载安。高祖以文思先天，世宗以下武经世，股肱惟良，元首穆穆。及大行在御，重以宽仁，奉养率由，温明恭顺。朕以寡昧，亲临万国，识谢涂山，德惭文母。属妖逆递兴，四郊多故。实望穹灵降祐，麟趾众繁。自潘充华有孕椒宫，冀诞储两，而熊罴无兆，维虺遂彰。于时直以国步未康，假称统胤，欲以底定物情，系仰宸极。何图一旦，弓剑莫追，国道中微，大行绝祀。皇曾孙故临洮王宝晖世子钊，体自高祖，天表卓异，大行平日养爱特深，义齐若子，事符当璧。及翊日弗愈，大渐弥留，乃延入青蒲，受命玉几。暨陈衣在庭，登策靡及，允膺大宝，即日践阼。朕是用惶惧忸怩，心焉靡洎。今丧君有君，宗祏惟固，宜崇赏卿士，爰及百辟，凡厥在位，并加陟叙。内外百官文武、督将征人，遭艰解府，普加军功二阶；其禁卫武官，直阁以下直从以上及主帅，可军功三阶；其亡官失爵，听复封位。谋反大逆削除者，不在斯限。清议禁锢，亦悉蠲除。若二品以上不能自受者，任授儿弟。可班宣远迩，咸使知之。”乙卯，幼主即位。仪同三司、大都督尔朱荣抗表请入奔赴，勒兵而南。是月，杜洛周为葛荣所并。

三月癸未，葛荣攻陷沧州，执刺史薛庆之，居民死者十八九。甲申，上尊谥曰孝明皇帝。乙酉，葬于定陵，庙号肃宗。

夏四月戊戌，尔朱荣济河。庚子，皇太后、幼主崩。

史臣曰：魏自宣武已后，政纲不张。肃宗冲龄统业，灵后妇人专制，委用非人，赏罚乖舛。于是衅起四方，祸延畿甸，卒于享国不长。抑亦沦胥之始也，呜呼！

关键词：魏书,帝纪

解释翻译[挑错/完善]

肃宗孝明皇帝，讳称诩，世宗宣武皇帝的第二子。母亲名叫胡充华。永平三年(510)三月十四日，肃宗在宣光殿东北降生，当时有光照于庭中。延昌元年(512)十月十八日被立为皇太子。

延昌四年(515)正月十三日夜，即皇帝位。十四日，大赦天下。十五日，召回西讨东防诸军。十六日，帝下诏让太保、高阳王元雍入居西柏堂，决断处理政务。又下诏命任城王元澄为尚书令，百官调度听从二王。二十五日，勿吉、达..、地豆和、尼步伽、拔但、佐越费实等国派使者入朝纳贡。二月初七，尊皇后高氏为太后。初八，司徒高肇到京城，因罪被赐死。萧衍宁州刺史任太洪率部侵犯关城，益州长史成兴孙打垮了敌人。初十，太保、高阳王元雍进位太傅、领太尉，司空、清河王元怿为司徒，骠骑大将军、广平王元怀为司空。二十六日，尊胡充华为皇太妃。宕昌国派使者朝献。三月初一，皇太后出家为尼，迁至金墉。十三日，下诏晋升宫臣官阶一级。这以前，萧衍在浮山筑堤拦截淮河，试图制造扬、徐二州的水灾。下诏让平南将军杨大眼讨伐。二十二日，诏令朝廷文武百官晋升一级。

夏四月，梁州刺史薛怀古在沮水打败反叛的氐人。五月十二日南秦州刺史崔暹打败氐贼，解除武兴之围。

六月，和尚法庆在冀州聚众造反，杀害阜城令，自称大乘。

秋七月初二，蠕蠕国派使者前来进献。初六，帝诏假右光禄大夫元遥为征北大将军，攻讨法庆。宕昌国派使者前来朝献。八月初五，领军于忠矫诏杀害左仆射郭祚、尚书裴植，罢免太傅、领太尉、高阳王元雍官职，以王的身份还归府第。初六，尊皇太妃为皇太后。初九，吐谷浑国派使者前来朝献。初七，萧衍政权的定州刺史田超秀率领三千军马请降。十六日，皇帝在宣光殿朝见皇太后，大赦天下。十七日，司徒、清河王元怿位进太傅，领太尉；司空、广平王元怀为太保、领司徒；骠骑大将军、任城王元澄为司空。十八日，车骑大将军于忠为尚书令，特进崔光为车骑大将军，并授仪同三司。二十日，恢复前江阳王元继领国；济南王元..恢复封爵，转封临淮王。群臣奏请皇太后临朝听政。

九月初五，皇太后开始亲临朝政，下诏曰：“魏高祖革新礼制，乃成大治，遗恩泽于民。世宗继承大业，圣德昭远。当今圣上年龄尚幼，已登皇极，社稷万机极重，如履薄冰。王公百官牧守县令，都受恩遇于先朝，宠荣来日已久，理应各自齐心勉力，共兴世道，尽心尽诚，以匡辅国家。其中如有怀道丘园、隐迹板筑、山栖谷饮、舒卷从时的人，那朝廷则广赐金帛，以全其志。有能谠言直谏、济世益时的，如实上报，朝廷当不拘名第地提拔任用。孝子、顺孙、义夫、节妇，理当旌表族门乡闾、以表彰其美。那些年高孤独不能自养的人，官府供给布粟赡养。如因饥荒失业、天灾流离，或者是卖男鬻女作为役奴仆隶的，各听其归还。一段时间以来，冀方未宁，徐州被侵扰，将帅劳苦，士卒疲惫，都应派人抚慰，赐予衣马。沿边州镇，镇守之劳，北方酋庶，归顺效力的，也应劳慰，以与其忠心相符。其有先朝旧事停而不举，一向以来的固习不依常式的，都可奏疏上闻，当予览视裁决，若是有益于国家的人，自当破格录用。应将上述措施明白地昭示各级部门，以求合于朕意。”

十四日，征伐北方的元遥击杀法庆及其将帅一百多人，传首至京城。安定王元燮去世。二十日，高昌、库莫奚、契丹等国都派使者前来朝献。萧衍将领赵祖悦偷袭占据硖石。二十三日，帝下诏命定州刺史崔亮假镇南将军，率领众将讨伐赵祖悦；冀州刺史萧宝夤为镇东将军，驻军淮堰。二十八日，邓至国派使者朝贡。

冬十月初一，勿吉国献眓矢。十二日，高丽、吐谷浑派使者前来朝献。十五日，命安定公胡国珍为中书监、仪同三司。二十四日，萧衍政权的弘化太守杜桂举郡归附魏廷。十二月初二，任命高阳王元雍为太师。初十，镇南崔亮打败赵祖悦，于是包围硖石。十六日，皇帝、皇太后拜谒景陵。高车国派使者朝见。

熙平元年(516)正月初一，大赦天下，改年号。荆、沔都督元志大破萧衍军队，斩杀其恒农太守王世定等。朝廷以吏部尚书李平为镇军大将军兼尚书右仆射，建行台，节度讨伐硖石的诸路军马。二月初八日，镇东将军萧宝夤在淮北大破萧衍军队。二十六日，肃宗第一次听秀才对策，对策成绩在中上以上的，录用为官。二十八日，镇南将军崔亮、镇军大将军李平等人攻克硖石，杀了萧衍豫州刺史赵祖悦，传首京城，把他的军队全部俘虏了。这个月，吐谷浑、宕昌、邓至等国都来朝纳贡。三月初四，以扬州刺史李崇为骠骑将军、仪同三司。二十五日，把硖石的俘虏分赐众臣僚。

夏四月初一，因为瀛州老百姓发生饥荒，开仓济民。高昌、阴平国派使者前来朝贡。五月初一，帝下诏说：“烈日炎炎，积日连月，苗田枯焦，最近虽有缓解，但仍是杯水车薪，无法晚种，令人焦心，这都是朕的过错，想来痛心疾首。尚书可斟酌狱案，察其冤枉，权衡轻重，随时报到朕处，不要使一个人哀叹嗟怨，损伤和气。土木建筑，暂且作罢，让老百姓努力农务，努力耕种。希望近降甘霖，以保丰年。”萧衍衡州刺史张齐进犯益州，朝廷以傅竖眼为益州刺史率军讨伐，屡次击败敌军，斩杀敌将任太洪。初四，帝下诏把华林园中的野兽都放归山野。二十日，吐谷浑派使者前来朝拜。

秋七月初六，朝廷重申杀牛的禁令。十二日，下诏在硖石征战过的士兵免除一年租赋。傅竖眼大破张齐，张齐逃走。二十二日，高昌国派使者前来朝献。八月十一日，命侍中、中书监、仪同三司、安定郡开国公胡国珍为都督雍泾岐华东秦豳六州诸军事、骠骑大将军、开府仪同三司、雍州刺史。十二日，下诏说：“先贤列圣，道冠生民，仁风盛德，灿著图籍。如今既已，仙归而去，迹随物变，他们的陵墓，杂沓矮小，长满杂草，古代帝王的陵墓，多被践踏。可明示这些地方，有帝王陵陵的，四面各五十步以内不要耕种。”宕昌国派使者朝贡。九月十四日，淮河堰堤溃决，萧衍沿淮城池村落戍边兵民十万多人，全都漂入大海。

十二月十九日，肃宗下诏让洛阳、河阴及各部曹杂人七十以上、鳏寡贫困不能自养的，加上年少而因病残废、穷苦不济的，核查清楚以后一一上报。

二年(517)春正月，大乘余贼又纠集到一起，攻打瀛州。刺史宇文福讨伐并平定了他们。十二日，大赦天下。二十六日，勿吉国派使者朝贡。二十八日，帝下诏派大使巡察四方，问民疾苦，体恤孤寡，黜幽升明。又下诏说：“选部用人，务在得才，必须广求野栖之人，共同治理国家。州郡城防，各令加固。聚集的斋会，要惩治那些参与的妖人。监狱都要造屋，枷锁务必轻小。能工巧匠，不得隐藏技能。绢布彩缎，长短合式。假冒军功的，必须全部淘汰。籍贯不实的，普使纠查按察，听其投案，违抗加罪。”下诏让中尉元匡考定权衡这些事。癸丑日，伏地罗、..宾国派使者前来朝献。二月初九，契丹、邓至、宕昌等国派使者前来朝献。十三日，肃宗封御史中尉元匡为东平王。三月初九，吐谷浑国派使者前来朝献。二十四，太保、领司徒、广平王元怀逝世。

夏四月初四，高丽、波斯、疏勒、口厌哒等国派使者前来朝献。初八，下诏京城长官治下，百岁以上的赐大郡板，九十岁以上的赐小郡板。十八日，任命中书监、开府仪同三司胡国珍为司徒公，特进、汝南王元悦为中书监、仪同三司。二十五日，皇太后驾临伊阙石窟寺，当天回到宫中。安定王元超改封为北平王。五月初二，皇帝下诏说：“扬州硖石、荆山、新淮、駉城战死的士兵，追赠财物，免除其家中一房亲属五年的赋税劳役；若无妻子儿女，则免除其家族中一人二年的赋税劳役。身遭三处创伤的，赏升一阶；虽一处伤而四肢残废的，亦同此赏。”二十一日，皇宫重申天文禁例，违反的以极刑论处。二十六日，邓至国派使者前来朝拜纳贡。

秋七月初六，地伏罗、..宾国都派使者前来朝贡。十七日，中书监、仪同三司、汝南王元悦因杀人被免去官职，以王爵归第。八月初三，肃宗在太庙祭祖。八月初十，在显阳殿宴请魏太祖以来宗室中年龄在十五岁以上的子弟，叙家人之礼。十一日，下诏说庶族子弟年龄未到十五岁的不准入仕做官。帝下诏曰：“皇魏开创帝基，道义超过周、汉，蝉连二都，德盛百年，虽然已是帝绪繁衍兴旺，亲贤并茂，却仍然有人默默无闻，素履褐巾，这不是广命戚族、翼屏王室所应该出现的。今天可依世系远近，加以任用。”十二日，帝诏命咸阳、京兆二王子女还京附归属籍。十四日，吐谷浑国派使者前来朝贡。十九日，肃宗下诏命侍中、太师、高阳王元雍入居门下省，参预决断尚书奏事。二十一日，契丹国派使者前来朝贡。九月初三，吐谷浑国派使者前来朝拜纳贡。初八，皇帝下诏说：“检察诉讼，处理冤狱，实在是为政之首，亲自审理案件，是取信于民的根本所在。近日以来，牢狱之中，治纲未振，狱讼奸邪繁杂，嗟怨苦诉骤然纷起，虽然衙司仍存，实际上则常常诬妄陈积。朕虽然寡德，但深深为此担忧。从本月十五日始，朕亲出宫城，亲自处理沉积的冤案。主管此事的官员可广泛通知远近之人，让他们都知道这件事。”这个月，在青、齐、兖、泾、平、营、肆七州修筑东阳、历城、瑕丘、平凉、肥如、和龙、九原七城。

冬十月初二，因幽、冀、沧、瀛四州发生大饥荒，皇帝派尚书长孙稚，兼尚书邓羡、元纂等巡抚安慰百姓，开仓济民。初九，勿吉国贡奉眓矢。初十，因光州饥荒凋弊，派使者救济。二十七日，帝下诏曰：“北方京都是皇业根本，帝业基础，南迁已经两代，那里仍有皇族居住。朕乐故怀本，不能自拔，如旧都中有仍未迁居的，全都听任他们停住那里，安居乐业。但如有精通才艺，应于时求的人，自当为国征选，不在其列。周代王室子孙，汉代刘氏家族，遍布海内，都大规模繁衍，哪里还拘泥于东南西北，相距千里之遥呢？”十一月初七，萧衍政权的平西将军、巴州刺史牟汉宠派使者前来请求投降。十二月二十日，蠕蠕国派使者前来纳贡。

神龟元年(518)春正月初八，下诏任命氐族酋长杨定为阴平王。十一日，以特进、江阳王元继为骠骑大将军、仪同三司。十七日，肃宗下诏说：“朕年少即位，政道未康，百姓的疾苦，没来得及抚恤，为此朕日夜矜念感慨，深挂于心，眷顾百龄之人，悼怀治域六极。京郊百岁以上的人赐给大郡板，九十岁以上的赐给小郡板，八十岁以上的赐给中县板，七十岁以上赐给小县板；各州百姓，百岁以上的赐给小郡板，九十岁以上赐给上县板，八十岁以上的给中县板；鳏寡孤独不能自存自养的，赐给粟五斛、帛二匹。”二十日，下诏说供官府杂役的户民冒入官员队伍的，担任现职的人必须有五个人担保，无人担保的便夺官还役。二十九日，加授特进、汝南王元悦为仪同三司。秦州羌民造反。幽州发生大饥荒，老百姓饿死者有三千七百九十九人，肃宗下诏让刺史赵邕开仓济民。二月二十二日，口厌哒、高丽、勿吉、吐谷浑、宕昌、疏勒、久末..、末久半等国，都派使者前来朝贡。二十三日，帝下诏因神龟表瑞，大赦天下，更改年号。东益州氐族造反。蠕蠕国派使者前来朝贡。三月初五，任命尚书右仆射于忠为仪同三司。二十五日，仪同三司、尚书右仆射于忠逝世。南秦州氐族反叛，朝廷派龙骧将军崔袭持节抚慰他们。吐谷浑国派遣使者前来朝贡。

夏四月十一日，司徒胡国珍逝世。十八日江阳王元继改封为京兆王。二十五日，舍摩国派使者朝献。五月，高丽、高车、高昌等国都派使者来朝贡。从正月开始一直到六月初七，干旱才随着喜雨降临而消解。

秋七月，河州百姓却铁匆聚众造反，自称水池王。诏命行台源子恭前去讨伐。闰月十五日，吐谷浑国派使者朝贡。二十一日，开放恒州银山之禁，与老百姓共享。二十四日，波斯、疏勒、乌苌、龟兹等国都派使者前来朝贡。八月初一，帝下诏曰：“朕年少登基，未谙政道，皇太后重孝在身，便开始料理万机。所以狱案沉埋，百姓冤弊，朕念刑律繁杂，想从轻从简发落，京城中被囚禁的，除了死刑以外的都可减刑一等。”初五，肃宗下诏说：“近年以来，战事频繁，甚至丧期未满的，都被夺哀从役。这样一来，无限的哀痛无法表达，抚养之恩无法回报，这不是所谓的崇扬孝敬之道的做法。从今以后，即使是金革战事兴起，也不能征召那些正处丧期的人。”十七日，勿吉国派使者前来朝贡。铁匆人马相继投降到源子恭麾下。九月初一，任右光禄大夫刘腾为卫将军、仪同三司。二十六日，皇太后高氏在瑶光寺逝世。冬十月十五日以尼姑逝世的礼节葬在北邙。

十二月二十日，帝下诏说：“生民有归，下归神州，京邑隐赈，丁口亿万，贵贱无凭，没有固定所属，作为百姓父母，尤宜存养抚恤。今划乾脯山以西，拟为九原。”

二年(519)正月初七，肃宗下诏说：“朕年幼愚昧，继承宝位，日夜忧心，如涉渊海。幸赖皇太后慈爱仁心，诲教不断。自临朝登极，将近六年，天平地成，四海宁安。天道高远，巍巍光明，但却至今抑郁自处，没有称号，这不是崇奉坤元地道、允赞协理亿兆黎民所应有的。应按照过去旧典，诏告宇内，以符合亿万百姓的愿望。”这个月，改葬文昭皇太后高氏。二月十五日，齐郡王元..去世。二十日，羽林军一千多人烧死征西将军张彝的弟弟，打伤张彝，烧死他的儿子始均。吐谷浑、宕昌国派使者前来朝贡。二十五日，大赦天下。二十七日，帝下诏征求直言，凡有上书的听其密封直奏皇上。三月初三，帝下诏说：“农耕月份，甘雨未下，谷粟未收，三麦枯焦。朕德行未感于天，叹惋惧恐并生于怀。可明示内外，在过去的祝祷地点，举行祭天仪式。官府察狱理冤，掩埋露骨。冀、瀛二州境内，以往屡经寇贼强暴，死者很多，白骨横道，可令专人负责收葬。其他像赈穷恤寡。救病存老，依照以前方式，务必要周到详备。”三月初五，喜雨大降。

夏四月十六日，口厌哒国派使者朝贡。五月二十日，任命司空、任城王元澄为司徒，骠骑大将军、仪同三司、京兆王元继为司空。

秋八月十四日，御史中尉、东平王元匡因犯事被削除官爵。二十六日任命左光禄大夫皇甫集为征西将军、仪同三司。九月十四日，皇太后驾临崧高山；十七日，还归宫中。瀛州百姓刘宣明谋反，事情败露后被杀。

冬十一月初十，蠕蠕莫缘梁贺侯豆率领男女七百人前来归降。十二月初八，司徒、任城王元澄逝世。十五日，大赦天下。皇帝下诏去除繁多淫杂的祭祀活动，焚烧众杂神像及神位。

这一年，高丽王高云死，以其世子继承其王国。

正光元年(520)春季正月初十，皇帝下诏说：“建国治民，立教为本，尊师重道，此典自旧时沿袭下来。明年二月，节和气润，祭奠孔子、颜渊，正是时节。有关部门可预先修缮国学，图饰圣贤，设置官员，准备祭品，选择吉日实施此事。”

夏四月十三日，帝下诏让尚书长孙稚巡抚北境，观察风俗。五月初九，肃宗下诏说：“朕德行寡薄，运获宝座，虽然是未明求衣，终日担心忧惧，但暗昧多缺，炎旱成灾，这都与我的责任分不开，以致我寝食尽忘。而今刑狱繁多，囹圄仍积，应广施仁惠，以济万民。有关官员可察纠囚徒，务必申直枉滥。”二十一日，肃宗下诏说：“祛灾招运，以修明政治为本，百姓是神主，实应置之首位。刺史郡守县令与朕一起共同治理天下，应该哀矜于怀，切勿自喜，视民怵惕如伤。何况今天炎旱历时，万民凋弊，而我们却不抚慰体恤穷困冤屈，按理决断众狱。可严令州郡官员，妥善安抚百姓，务必尽心尽智，还要决事果断迅速，一定要使事情公允，人神共宁，那些个不便于百姓的赋役，都要报上来，以便减除。”

秋七月初四，侍中元叉、中侍中刘腾奉迎肃宗到前殿，谎称皇太后旨意说：“魏有天下，吉星高照。高祖孝文皇帝，以英明神圣的驭天之才，迁徙都城定下江山。世宗宣武皇帝，以聪明睿智，承继帝业，拓展安定海内，但鸿勋未半，早早登仙。这样车未同轨，书未同文，大贼势头尚旺。幼主稚弱，早登皇基，无法担当起统治天下的重任，朕因此顺从群臣所请，临朝总揽朝政。帝年岁渐长，朕长久以来思谋退居，所以去年殷勤再三，陈述此意，百官群僚、内外众人都已明朕怀。但大家的意思，却让朕再勤于政，于是朕便努力于政，直到现在。从今年春天以来，旧病又发，药石加治，未能见好，夏天以来，屡屡发作，所以不堪日理万机、巨细兼顾。帝年岁已长，学识齐备，日复一日，人君的素质已经具备，足以抚治万邦，妥善和谐地治理各种事物。朕当续起前志，退居别宫，远思复子理政、身自明避之义，以自安养，实在希望众臣为百姓着想，深鉴此理。如这样，那就会上下安顺，天地清晏，魏道宏大，人神庆悦，不是件很好的事吗？”于是把皇太后幽禁在北宫，杀了太傅、领太尉、清河王元怿，总领禁卫部队，在殿中处理政务。十九日，肃宗加皇帝礼服，大赦天下，改年号，内外百官晋升官位一级。八月十三日，相州刺史、中山王元熙起兵欲诛杀元叉、刘腾，未果被杀。九月十三日，蠕蠕国主阿那瑰前来投奔。二十七日，任命太师高阳王元雍为丞相，加授后部羽葆、鼓吹、班剑四十人。

冬十月十五日，以骠骑大将军、仪同三司、汝南王元悦为太尉公。

十一月二十九日，肃宗下诏说：“蠕蠕世代雄居北方，在大漠中自成一统与华夏上国邻近相通，已经一百多年。自神鼎南底，世代相传，以至今天，虔诚的贡献虽时有违背，但边境平安，他们全心向魏，款款忠纯。现在其主阿那瑰遭逢劫难，国家分裂，亲众离析，他万里远驰，投奔我朝。悲同申、伍，忠孝足嘉。我朝应为其兴复国之师，以嘉其继绝之举，应以宾礼待他，期望其立功，恢复其地，大启河岳，可封他为朔方郡开国公、蠕蠕主，食邑一千户，赐给衣帽，加以礼车，赏给仪仗、护卫，例同亲蕃。”十二月十三日，肃宗下诏说：“蠕蠕主阿那瑰，遭逢寇乱，远来投庇，其邦分崩离析，犹无定主，而他深怀归愿、忧心切痛。启诉情切，其情哀哀。扶持复兴灭亡的政权，体恤败者，自古以来即为通典。可派国使前后三人，与阿那瑰一道；并明令怀朔都督，领精锐骑兵二千人，亲自率领，把阿那瑰送至其领土边境，令其见机行事。如蠕蠕迎候，应赐车马物品之类，务必要礼遇优厚隆重，礼饯而返；如不接受，听任其还归宫阙。阿那瑰的行装资给，交给尚书办理。”二十二日，任命司空、京兆王元继为司徒公。

正光二年(521)，南秦州氐族造反。二月十二日，假光禄大夫邴虬以抚军将军率部讨伐。二十五日，肃宗车驾驾临国子学，讲《孝经》。三月初二，肃宗幸临国子学祭祀孔子，以颜渊配祭。二十四日，右卫将军奚康生在禁宫内准备杀元叉，不果，被元叉矫诏害死。

夏四月初三，司徒京兆王元继进位太保。初五，车骑大将军、仪同三司崔光任司徒公。萧衍义州刺史文僧明率领部下归附朝廷。五月十四日，南荆州刺史桓叔兴自安昌南叛。十八日，乌苌国派使者来朝。闰月初九，居密、波斯国都派使者前来朝拜纳贡。六月初三，高昌国派使者朝贡。二十七日，勿吉国派使者朝贡。

秋七月十七日，肃宗下诏书曰：“时雨未降，禾苗形损，是我的过错，朕日夜担心忧惧，虽然勉力祭天招应，但至今仍无反应。有关部门可修按旧典，快做以下六件事：监狱中被冤枉的人火速断决；众官旷职，据情严处；鳏独困穷，宜加抚恤；役赋烦民，全加减省；贤良谠直，按时升进；贪官污吏，即地罢免，怨男旷女，务令偶配。希望克恶惩违，消除灾害。”八月初二，伏罗国派使者朝贡。蠕蠕后主郁久闾侯匿伐前来投奔怀朔镇。

十一月初一，高昌国派使者朝贡。十四日，卫大将军，仪同三司皇甫集去世。十二月初九，肃宗下诏让司徒崔光、安丰王元延明等议定服礼章法。十五日，因东益、南秦氐族人造反，帝诏让中军将军、河间王元琛讨伐他们，失利。

正光三年(522)春正月十八日，皇帝在藉田中象征性地耕田，以励农稼。

夏季四月十九日，任命高车国主覆罗伊匐为镇西将军、西海郡开国公、高车王。六月初六，肃宗下诏说：“朕以幼年，早登皇基，但不能上奉天灵，感应和气，以致炎旱连年，甘雨未降，百禾枯焦，晚种未下，将成灾年，秋熟无望。这都是我的过错，因此朕忧惧震怀。今可依旧分派有关部门，驰奔祈祝山岳及诸山川百神能兴起云雨的，务尽虔诚整肃，一定要让苍天感应降雨，玉帛牲品，有求必给。上下群官，躬身自责，断理冤狱，停止土木工程，减膳撤悬，禁止屠杀。”

秋七月初九，波斯、不汉、龟兹等国派使者前来朝贡。

冬十月八日，吐谷浑国派使者前来朝贡。十一月二十二日，皇帝到临丘处理战事。二十五日，肃宗下诏曰：“治体正处明时，前王茂轨，考定律历，是历代通常的规律。先朝各代，每每对此慨然而叹。到神龟年间，朝廷始命儒官改创疏漏的律历，回度易宪，才让律历与天象合拍。而今皇天应人，阳春将开，万物初萌，应变耳目，这是所谓魏虽旧邦，律历维新的做法。现可颁布宣明内外，名叫《正光历》。又加此是改历后的首节嘉辰，获展祝祀，神人交和，情理和合幽显，朕思考这与亿兆百姓共维此新，可大赦天下。”十二月十六日，以左光禄大夫皇甫度为仪同三司。二十七日，任命车骑大将军、尚书右仆射元钦为仪同三司，太保、京兆王元继为太傅，司徒崔光为太保。二十九日，因为牧守妄立碑颂，动不动建造寺塔；第宅丰伟奢侈，店肆商贩横行。下诏中尉严加纠摘威风，见到法规不允的事即行纠奏。七品、六品，俸禄足以代耕，也不能听其经营店铺，在城市中争利。

正光四年(523)春二月初七，肃宗追封已故咸阳王元禧为敷城王，京兆王元愉为临洮王，清河王元怿为范阳王，以礼加葬。(三月)二十三日，河间王元琛、章武王元融，都因贪污的罪名被削爵除名。二十五日，因柔然主阿那环率众侵犯边境，朝廷派尚书左丞元孚兼任尚书，为此道行台，持节抚慰他们。蠕蠕后主侯匿伐到京师朝见。宕昌国派使者前来朝贡。司空刘腾逝世。

夏季四月，阿那环俘获元孚，驱兵掠抢魏畜牧后北逃。二十三日，肃宗诏骠骑大将军、尚书令李崇，中军将军、兼尚书右仆射元纂率领十万骑兵讨伐蠕蠕，出塞三千余里，追不上敌人以后回师。

秋七月二十七日，肃宗下诏曰：“尊贵之人，年龄即是标志之一，崇奉高年的人，是先代通训。所以方叙以元老处于尊位，充国因自强不息而被朝廷挽留。虽然说七十退休，明于典故，然而因以德尚壮，允许他继续在官。而今众官之中，或年近退休，按礼当退。但是他们少年时朝廷用其才力，老了就搁置一边，朕念其旧时勤勉，实在不忍心。或在朝为官，未当外任；或因私事停官，常受考级。这样的人，虽然已年满七十，听任其治民，以终常限。或有新解郡县之职，或外佐始停，已满七十，又求重新任职的，吏部可依令不予上报。这中间有高名俊德、老成的长者，灼然显达、为时人所知晓的，不拘于此例。如若才非秀异，现任朝廷官员，依律令应当解职，可给本官半禄，以终养其身。以使辞官于朝的长者，也不对还归乡闾的人怀怨而终了余生。”

八月十一日，肃宗下诏曰：“狂暴之徒肆意施暴，凌欺窃取北方，虽然皇魏军威不断，贼徒震慑逃走，但是暴徒所经之地，当地多遭祸患，每每念此，朕心中切痛异常。可令北道行台，派使巡视检察北方，遭到寇掠的地方，饥馁无粮的，厚加赈恤，务必救济。”十四日，肃宗下诏书曰：“朕以不才，登上皇极，借光祖宗之基，身处王公之上，每每昼思夜想，考虑康抚百姓。最近以来雨旱失时，星运错纟比，政理失和，神灵变异，想到这些，朕忧心忡忡。宜诏示百司各勤其职，那些鳏寡穷疾冤滞不申的人，一并加以抚惜。像那些孝子顺孙，廉洁贞节，忠心耿耿、才学超群、独行于世的，都要向上反映，朕将亲自考察，加以提拔任命。”二十日追复已故范阳王元怿为清河王。九月十七日，库莫奚国派使者前来朝拜纳贡。肃宗下诏让侍中、太尉、汝南王元悦入居门下省，与丞相、高阳王元雍一起议决尚书们所奏的事情。

冬十一月十一日，赵郡王元谧逝世。十二日，太保崔光去世。十二月，萧衍派将侵犯边疆，肃宗下诏让假南将军崔延伯率兵讨伐。任命太尉、汝南王元悦为太保。徐州刺史、北海王元颢因贪污事发被削去官职。

正光五年(524)正月二十日，肃宗在南郊举行祭祀活动。闰二月初九，口厌哒达国派使者前来朝贡。

三月，沃野镇人破落汗拔陵聚众造反，杀死镇守将领，号称真王元年。肃宗下诏让临淮王元..为镇军将军，假镇北将军，都督北征诸军事率兵讨伐。

夏四月，高平酋长胡琛造反，自称高平王，攻打镇池以响应拔陵。别将卢祖谦打败了他，胡琛北逃。

五月，临淮王元..在五原战败，被朝廷削去官爵。二十三日，肃宗下诏，命尚书令李崇为大都督，率广阳王元渊等人讨伐北方敌人。

六月，秦城人莫折太提据城反叛，自称秦王，杀死刺史李彦。肃宗下诏让刺史元志率部讨伐。南秦州人孙掩、张长命、韩祖香据城反叛，杀死刺史崔游以响应莫折太提。太提派城民卜朝袭击高平，杀死镇将赫连略、行台高元荣。太提不久死，子莫折念生代之而立，僭称天子，建年号为天建，设立百官。十八日，朝廷大赦天下。

秋季，七月初六，肃宗诏命吏部尚书元修义兼任尚书仆射，为西道行台，率领众将西讨。初十，复河间王元琛、临淮王元..本封。

都督崔暹在白道失利，大都督李崇率部还驻平城，因其帐中长史祖莹截获吞没军用物资被免除官爵。二十八日，念生派其都督杨伯年、樊元、张朗人攻打仇鸠、河池两个戍镇，东益州刺史魏子建派将领尹祥、黎叔和打败他们，砍下樊元首级，斩杀敌人一千多人。

这个月，凉州禁卫军将领于菩提、呼延雄绑起刺史宗颖，据城反叛。

莫折念生派其兄高阳王莫折天生率兵下陇向东侵犯。

八月十六日，元志在陇东大败，退守岐州。十九日，肃宗下诏曰：“嘉贵赏劳，是圣明之主的常德；恩及旧绩，是警示后人的常规。太祖道武皇帝顺应天期，拨乱返正，大造华夏；世祖太武皇帝继承洪绪，光大王业，亲率六师，扫清恶秽；诸州城镇人，充当士卒，南征北战，戎马倥偬，备受劳苦。等到显祖献文皇帝，自北向南，淮海一带百姓归诚大义，因此他分划强族，派将镇守方镇。高祖孝文皇帝，远遵盘庚，将迁都嵩山洛水之间，思求遏抑北疆，开拓南境，选任良家豪杰，增加北守力量，北戎所托，实倚此辈。先帝因他们忠心不二，方加酬劳赐锡，逢宛、郢烽火烟起，朐、泗告警，军旗频动，连年动兵，这种恩宠方才停止。到了今天，怨怒反叛兴起，很大程度上是由于此。朕妄承皇统，安抚统治天下，调应天时，施布惠政，谋求广播恩泽，现在应追述这些人前番恩忠，追嘉其功。各州镇俘虏，只要原来不是犯罪发配的犯人。都免其为平民，镇改为州，依旧时称号。这些人世代习于战伐，大多是刚劲勇猛之徒，今天既然受到甄选拔任，应思报效国家。可间歇开拔前去征讨沙陇。当让人齐心协力，奋勇当先，这样，妖党狂丑之人，必可被荡除殆尽。士卒冲锋陷阵，立下战功的，自依常式嘉赏。”二十日，南秀容牧子于乞真反叛，杀害太仆卿陆延。别将尔朱荣讨伐平定了叛乱。

二十一日，莫折念生派都督宝双攻打盘头郡。东益州刺史魏子建派将领窦念祖讨伐他。斩杀宝双，擒获斩杀一千多人。

九月二十九日，肃宗下诏命尚书左仆射，齐王萧宝夤为西道行台、大都督，率领征西将军、都督崔延伯，又下诏恢复抚军将军、北海王元颢官职、爵位，命其为都督，一起率领众将向西讨伐。二十八日，肃宗驾临明堂，为萧宝夤等饯行。

这个月，萧衍派将裴邃、虞鸿袭据寿春外城，刺史长孙稚击退了他们，裴邃退居黎浆。肃宗下诏让河间王元琛统兵支授长孙稚。萧衍又派将领军侵犯淮扬，肃宗下诏让秘书监、安乐王元鉴率军讨伐他们。吐谷浑主伏连筹率兵讨伐凉州叛军，于菩提弃城逃走，伏连筹追上杀了他，城民赵天安又推举宋颖为刺史。

冬十月，营州城人赵安定、就德兴据城反叛，逮捕了刺史李仲遵。城民王恶儿杀了赵安定归降朝廷，就德兴东逃而去，自称燕王。胡琛派其将领宿勤明达侵犯豳、夏、北华三州。初五，肃宗诏都督北海王元颢率领众将讨伐来敌。

十一月初二，莫折天生攻陷岐州，逮起都督元志及刺史裴芬之。高平人攻杀卜朝，一起迎接胡琛。

十二月十六日，肃宗下诏命太傅、京兆王元继为太师、大将军，率领众将讨伐天生。口厌哒、契丹、地豆于、库莫奚等国都派使者前来朝贡。

汾州正平、平阳山胡叛逆。肃宗下诏恢复征东将军章武王元融封爵，命其为大都督，率部讨伐。

山南行台东益州刺史魏子建招降南秦州氐族百姓，恢复其六郡十二戍，又斩杀贼王韩祖香。南秦州贼王张长命畏于逼迫，便向萧宝夤投降。

这个月，莫折念生派兵攻打凉州，城中百姓赵天安又逮捕了刺史以响应他。

孝昌元年(525)春季正月十五，徐州刺史元法僧据城反叛，害死行台高谅，自称宋王，年号天启，派其子元景仲归顺萧衍。萧衍派其将领胡龙牙、成景隽、元略等率部赴彭城。肃宗诏命秘书监安乐王元鉴回师以讨伐他们，元鉴在彭城南面与元略接战，大破元略，尽俘叛军，紧接着由于警备疏忽，被元法僧打败。萧衍派其豫章王萧综进入彭城内据守，元法僧拥其僚属、守令、士卒以及城郊士女万余人归入萧衍政权。肃宗下诏让镇军将军、临淮王元..，尚书李宪为都督，卫将军、国子祭酒、安丰王元延明为东道行台，恢复仪同三司李崇官爵，为东道大都督，一起讨伐徐州。李崇因病没有前去。

十八日，萧宝夤、崔延伯在黑水大破秦州叛贼，斩首擒获的敌人达数万人，莫折念生退逃入陇西，泾、岐以及陇东都被平定。朝廷任命太师、大将军、京兆王元继为太尉，其余人官职依旧。

二月，任命领军将军元叉为骠骑大将军、仪同三司。肃宗下诏追复乐良王元长命本爵，让其子忠继承爵位。侍中、特进、卫大将军穆绍任仪同三司。二十三日，大赦天下。

十七日，莫折念生派都督杨..、梁下辩、姜齐等攻击仇池郡城池，行台、东益州刺史魏子建派部将盛迁打败他们，杀了下辩、姜齐等人，砍下首级。二十七日，肃宗下诏曰：“扬善惩恶，为治国大典。诏令是每年考核官吏一次，郡守考核令长，刺史考核郡守，以确定政绩，看其能否胜任。如有杂滥谬妄，便以考功失实论处。”这个月，齐州魏郡百姓房伯和聚众造反。正逢大赦，就散伙了。

三月二十五日，肃宗下诏命太尉、西道都督、京兆王元继班师回朝。二十八日，下诏说：“丞相高阳王，道德渊广，光明磊落、笃厚忠诚，堪称朝仪楷模，下国榜样，所谓的我的失误你来辅佐，以求政治责成，宜颁布新的法令，宣明远近。各州郡先前上奏给司徒公的文牒，都可改奏给相府处理，符告也照此办理。”三十日，下诏说：“选而后举，自古如此。朕妄承大业，综理万机，求贤致治，心如饥渴。知人善任，自古为难，应博访公卿，采集各方人士的声名事实。现在可令第一品以下，第五品以上的官员，各人推荐自己所了解的人，不限身份和职务。一定要精审其器量才干，具体列举才能在哪一方面，然后依式提拔，按其才能安排位置，希望人才济济的景象，不差往昔，忠直之风，弘扬于今岁。”萧衍派其北梁州长史锡休儒、司马鱼和，上庸太守姜平洛等侵犯直城，梁州刺史傅竖眼派儿子傅敬绍率众迎敌，大破敌军，擒斩敌军三千多人，锡休儒等人逃回魏兴。这个月，齐州清河百姓崔畜杀了太守董遵，广川百姓傅堆逮捕太守刘莽然后反叛。青州刺史、安乐王元鉴讨伐并平定了他们。

这个月，破落汗拔陵别帅王也不卢等攻陷怀朔镇。

夏季四月，萧衍的益州刺史萧渊猷派将领樊文炽、萧世澄等率部围攻小剑戍镇。益州刺史邴虬派子邴子达，行台魏子建派别将淳于诞迎击。

二十五日，皇太后又临朝摄政，召集大臣们来议论得失。下诏称：“朕寡陋昧暗，早承天历，茫茫然如涉渊海，不知所济，全靠祖宗在天之灵保佑，大家勉力辅弼，才得以康弘世道。而神龟末年以来，权臣擅命，元叉、刘腾阴谋得逞，于是使皇太后被软禁在后宫，太傅、清河王无辜受害，相州刺史、中山王元熙横遭不测，右卫将军奚康生也被诛戮。从此以后，他们无所畏忌，姿意侵掠奢求，奖惩予夺随心所欲。无君之心，积习渐久；不臣之迹，越发显明。二人障蔽陛下耳目之明，专握生杀权柄，天下因此不安，四郊由之多阻隔不通。是可忍，孰不可忍！虽然朝廷屡经赦免，但在这个上面也应量法而行，仔细辨正，以谢朝野之愤。刘腾既已死去，可追削其爵位。元叉的罪行，实应严惩，但因他是皇亲国戚，予以宽大处理，可除名为民。”

十八日，征西将军、都督崔延伯在泾川被打得大败，自己也战死。

五月二十四日，淳于诞等大破萧衍军队，俘虏斩首万人，擒获萧世澄等十一位将领，樊文炽仅以身免，逃往成都。戊子，骠骑大将军、仪同三司李崇逝世。

六月初十，朝廷大赦天下，改年号。下诏文武官员，凡从军二百天者，文官升一级，武官升两级。蠕蠕主阿那瑰率众大破拔陵，斩杀其将孔雀等。众将逼近彭城，萧综在夜晚偷偷出来投降，萧衍众将奔逃而去，军队席卷过去，萧衍人马死里逃生的仅有十分之一二。

秋季八月初三，朝廷下诏禁止远近各地再行贡纳奇珍异宝，违诏者免去官职。

柔玄镇人杜洛周率众在上谷造反，年号真王，攻郡陷县，南围燕州城。

初八，莫折念生派都督杜黑儿、杜光等攻打仇池郡。行台魏子建派将领成迁击败了他们，砍下杜光首级。

九月十三日，下诏减免百姓各种租税的一半。十四日，朝廷下诏命左将军、幽州刺史常景为行台，征虏将军元谭为都督，以讨伐杜洛周。十九日，朝廷下诏说：“追功表德，以勉励善者。祖宗为功臣，封为王爵，而他们的子孙废弃不名，沦为平民，爵位无闻，流落散失。颍川名守，重泉名宰，惠风美政，结于民心，而他们却依然是寻常品级，未受褒扬提拔，这不是常说的爱及甘棠、良伦美列之意所应该的。现在，那些先朝知名的功臣名将，他们的子孙沦湮埋没有官职的，那些牧令守长声誉政绩卓尔不凡的，都请有关部门具报上闻。朕将予以大力提拔，以光大治风。”二十日，下诏让百官五品以上的，各举荐自己所知道的文武才俊者。二十九日，因特殊情况赦免南北两秦州罪民。

冬季十月，蠕蠕国主阿那瑰派使者朝贡。这个月，吐谷浑又讨伐赵天安，赵投降了。河州长史元永平、治中孟宾等共推口厌哒使主高徽处理州事，而前刺史梁钊之子梁景进杀了他，梁景进便自己行使起权力来了。

十一月十一日，朝廷下诏书说：“大孝使亲故都很荣耀，古时法典已经注明，所以安平王年高，诸子满朝。从今以后各官员有父母年岁在八十以上的，都听其居官禄养，让其朝夕享受温情。”当时天下处多事之时，诸少数民族再次反叛。

十二月十二日，帝下诏说：“高祖以大德定功，世宗以武力息乱，声名漫溢南北，教化澄清中土，大业盛过强周，国运延续了七百年。朕少年登基，早行皇权，战战兢兢，如临渊谷。朕不明治道，政事刑法都不娴熟，权臣擅命，乱我朝廷程式，致使西秦跋扈、北戎嚣张，荆蛮蠢蠢欲动，战火纷飞，连年不息。乱急甚于当年泾阳之时，出军迫急超过旧时细柳扎营。但军队盘桓，滞留不前，北氵育悬危，南阳告急，将失荆、沔之地，以致有逼迫国家之忧。现在茅毂扼腕，爪牙叹愤，都希望能挫败大敌，剿截长蛇，使得人神两安，幽明献吉。朕将亲统六师，扫荡污秽。其配衣六军，分属龙虎，前驱后队，左翼右师，必须要将帅雄健果敢，军吏明济，粮草器仗车辆马匹，随供所需。那些曾失误亡军、战前逃叛、窜伏山泽劫掠为盗的人，免除其以往的过失，收录其后来之忠，另立一种格式，听其自新，此令要广下各州郡，召他们赴军立功。今天先征伐荆蛮，使南疆臣服；然后大旗东指，扫平淮南。然后军马汇集西域，扫平西疆，安定北境；抚慰离乱之人，安抚饥寒之民。最后登临嵩山，向神灵、祖先禀报大功告成，沉璧河洛，告成泰岳，那不是一种盛大的景观吗！内外百官、牧守军宰，各各宜整肃勤勉，恪守职责。”山胡刘蠡升造反，自称天子，设置百官。这个月，任命临淮王元..为征南大将军，率军讨伐鲁阳蛮族。

孝昌二年(526)春正月初十，封广平王元怀的庶生长子、太常少卿元诲为范阳王。十二日，以太保、汝南王元悦为领太尉。这个月，都督元谭驻军军都，被杜洛周打败。五原归降户民鲜于修礼在定州造反，建号鲁兴元年。帝诏左光禄大夫长孙稚为使持节、假骠骑大将军、大都督、北讨诸军事，与都督河间王元琛率将讨伐。

二月十五日，肃宗、皇太后驾临大夏门，亲自审理冤案。这个月，叠伏罗国派使者前来朝贡。

三月初二，任命骠骑大将军、徐州刺史、安丰王元延明为仪同三司。追复中山王元熙本爵，其子叔仁继承爵位。十六日，西部敕勒人斛律洛阳在桑乾反叛，向西与河西牧子相通连。别将尔朱荣讨伐打败了他们。

夏四月，朝廷大赦天下。十五日，任命侍中、车骑大将军、城阳王元徽为仪同三司。朔州城民鲜于阿胡、厍狄丰乐据城反叛。二十九日，都督李琚军驻蓟城北面，又被杜洛周打败，李琚战死。三十日，以骠骑大将军、开府、齐王萧宝夤为仪同三司。北讨都督河间王元琛、长孙稚兵败而回，帝下诏免去元琛、长孙稚官爵。库莫奚国派使者朝贡。

五月初九，肃宗准备亲征北方，内外戒严。前任给事中黄门侍郎元略从萧衍政权逃归朝廷，被封为义阳王。任命丞相、高阳王元雍为大司马；吏部尚书、广阳王元渊为骠骑大将军、仪同三司，不久任大都督，率领都督章武王元融北讨鲜于修礼。初十，燕州刺史崔秉率众放弃城池南逃入中山境内。二十七日，任命安西将军、光禄大夫宗正珍孙为都督，征讨汾州反叛的胡人。

六月初二，在齐州实行特赦。绛蜀人陈双炽聚众造反，自号建始王。特赦平阳、建兴、正平三郡。下诏让假镇西将军、都督长孙稚征讨陈双炽，平定了他。初九，京兆王元略被改封为东平王。卫大将军、西道都督元恒芝为车骑大将军、仪同三司。十二日，帝下诏恢复义阳王元继的本来封号江阳王。二十二日，帝下诏书说：“自从国运步入艰难的境地，一直到今天，烽火驿报交替驰传，旌旗战鼓从未停息，祖宗传下来的盛隆基业，危如垒卵，国家政权，快要沦落坠没。朕威信德行不能传远，谋划运筹无法远播，致使苍生百姓遭此劫难、生灵涂炭，怎样做才能让皇基稳固，黎民安宁呢。从今开始，朕便避居正殿，蔬食素服。朕当亲自召募士卒，收集忠勇。其有能极言力谏之士，敢于申明忠义之人，二十五日以前都到华林东门集中，朕将分别引见，共商朝政得失。此令颁告朝野内外，使人们都知道此事。”二十九日，任命卫将军、东平王元略为左光禄大夫、仪同三司。

秋季七月初十，杜洛周派其别帅曹纥真侵犯幽州。行台常景派都督于荣在粟园迎战，大破曹纥，斩杀曹纥，斩获三十多人，得到牛驴二万多头。十二日，恒州陷落，行台元纂奔逃到冀州。二十七日，萧衍将元树、湛僧珍等人率军侵犯寿春。

八月初九，晋封广川县开国公元召己为常山王。任命骠骑大将军、东道行台、临淮王元..为仪同三司。十一日，肃宗驾临南石窟寺，当日便回宫。二十一日，晋封散骑常侍、御史中尉、武城县开国公元子攸为长乐王。都督伊瓮生讨伐巴人，失利战死。二十六日，贼帅元洪业杀了鲜于修礼，请求投降朝廷，被贼党葛荣杀害。都督尔朱荣在肆州把刺史尉庆宾抓了起来，命令其堂叔尔朱羽生统摄州中事务。

九月十五日，葛荣在博野白牛逻打败了都督广阳王元渊、章武王元融，元融战死阵前。葛荣自称天子，国号齐，年号广安。甲申日，常景又打败杜洛周，杀了他的武川王贺拔文兴、别帅侯莫陈升，生擒男女俘虏四百多人，牛驴五千多头。就德兴攻陷平州，杀害刺史王买奴。

这个月，莫折天生请求投降，萧宝夤派行台左丞崔士和前去据守秦州。天生又叛，把崔士和送给胡琛，被害。

冬季十一月三日，杜洛周攻陷幽州，把刺史王延年以及行台常景抓了起来。十一日，规定京郊的田租，每亩五升；借贷公田耕种的，每亩上缴一斗。闰月中，规定在集市上做流动生意的，每人各一钱，店舍的税分为五等。齐州平原郡百姓刘树、刘苍生聚众造反，州中驻军打败了他们，刘树投奔萧衍去了。萧衍将领元树进逼寿春，扬州刺史李宪不敌，举城投降。当初，这些州、郡、县的行政长官及长史、司马、戍主都留有子女在京城作为人质。萧衍又派将领攻打新野，肃宗下诏命都督魏承祖讨伐他们。肃宗下诏说：“最近以来，旧京沦陷覆亡，中原丧乱，宗室子女，户籍在皇室家族之内，被杂户滥门所拘禁污辱的，听任其离绝。”

孝昌三年(527)春季正月初十，任命司空公皇甫度为司徒，仪同三司萧宝夤为司空，车骑将军、北海王元颢为车骑大将军、仪同三司。徐州百姓任道棱聚众造反，袭据萧城叛乱。州中驻军讨伐平定了叛乱。

十七日，葛荣攻陷殷州，刺史崔楷守节而死，于是朝廷东围冀州。二十日，皇帝下诏严整铸钱的制度。

萧宝夤、元恒芝在泾州被打得大败，大陇都督、南平王仲礒，小陇都督高聿都相继退散而去，东秦州刺史潘义渊以..城投降敌人。

高平贼寇逼近岐州，城中百姓拘捕刺史魏兰根，以城投敌。豳州刺史毕祖晖、行台羊深一起奔逃，祖晖死于阵前。北海王元颢不久也败退而去。贼帅胡引祖据北华州响应。贼帅叱干骐麟入据豳州。朝廷有条件地赦免关西以及正平、平阳、建兴有罪的人。二十五日，因四方未平，帝下诏京城内外戒严，自己准备亲自出征。二十七日，萧衍将领湛僧珍围困东豫州，帝下诏命散骑常侍元日韦为都督讨伐湛僧珍本月，萧衍又派将领彭群、王辩等率众数万进逼琅笽，肃宗下诏命青州、南青州出兵讨伐。

二月十四日，皇帝下诏说：“关陇一带遭遇敌寇祸难，燕、赵一带的逆贼欺凌百姓，苍生流离，农耕失时，加上转运，劳役已经很多，州中仓库储积，不应不动，如不开出运输粮食的赏格，怎能停息漕运的烦劳。凡是有能把粮食运到瀛、定、岐、雍四州的，官斗二百斛赏赐一级官阶；输入二华州的，五百石赏赐官一阶。不限运输粮食的数量，粮食运完后授给官职。”敌寇占据潼关。二十四日，追复已故东平王元匡爵位，改封为济南王。二十七日，东郡百姓赵显德造反，杀了太守裴烟，自称都督。立其兄的儿子为太守，帝诏都督李叔仁讨伐。这个月，萧衍将领成景隽侵犯彭城。帝诏员外常侍崔孝芬为行台，率领军队击退了敌人。

三月初一，肃宗下诏准备征讨西部，中外戒严。敌人逃走，收复潼关。初五，帝下诏准备回驾北讨，下诏命金紫光禄大夫源子邕为大都督，讨伐葛荣。初八，齐州广川郡百姓刘钧逮捕清河太守邵怀，聚众造反，自称大行台。清河百姓房须自称大都督，屯据昌国城。

夏季四月，别将元斌之征讨东郡，斩杀赵显德。十七日，蠕蠕国派使者前来朝贡。

六月，蠕蠕国派使者朝贡。这个月，帝诏都督李叔仁讨伐刘钧，平定了叛乱。

秋季七月，陈郡百姓刘获、郑辩在西华反叛，年号天授。州军征讨平定了叛乱。相州刺史、安乐王元鉴据州反叛。二十八日，朝廷大赦天下。这个月，青州刺史、彭城王元劭，南青州刺史胡平，派将杀了萧衍将领彭群，俘敌二千多人。

八月，都督源子邕、李轨、裴衍攻打邺城。十七日，杀了元鉴，相州平定。朝廷又令源子邕等征讨葛荣。

九月辛卯日，东豫州刺史元庆和举城南叛萧衍政权。二十八日，蠕蠕国派使者前来朝贡。秦州百姓杜粲杀了莫折念生，自己行使州中权力。南秦州百姓辛琛自行州中权力，派使者入朝请罪。

冬季十月十九日，特赦恒农郡以西，河北、正平、平阳、邵郡以及关西诸州。二十二日，任命卫将军、讨虏大都督尔朱荣为车骑大将军、仪同三司。二十五日，雍州刺史萧宝夤据州反叛，自称国号为齐，年号隆绪，肃宗下诏命尚书右仆射长孙稚前去讨伐。

十一月三十日，葛荣攻陷冀州，逮捕刺史元孚，逐出城中居民，被冻死的人有十分之六七。

十二月十九日，都督源子邕、裴衍与葛荣交战，在阳平东北的漳水转弯处被打败，二人战死。这个月，杜粲被骆超所杀，骆超派使者向朝廷请罪。

武泰元年(528)春季正月初五，朝廷任命北海王元颢为骠骑大将军、开府仪同三司、相州刺史。初七，定州被杜洛周攻陷了，刺史杨津被俘。瀛州刺史元宁举城投降杜洛周。皇女出生，秘称皇子。初八，朝廷大赦天下，改元。十八日，长孙稚平定潼关。十九日，雍州城民侯终德结伙攻打萧宝夤，宝夤携南阳公主及其子，与百余名骑兵渡过渭河逃走。雍州平定。

二月，朝廷任命长孙稚为车骑大将军、开府仪同三司、雍州刺史、兼尚书仆射、西道行台。一群盗贼焚烧劫掠巩县以西、关口以东、公路涧以南一带。帝下诏命武卫将军李神轨为都督，讨伐平定了他们。二十五日，肃宗在显阳殿逝世，时年十九岁。二十六日，皇子即位，朝廷大赦天下。皇太后下诏书说：“皇家握历受图，将近二百年，祖宗累世圣明，社稷安稳。高祖以文教理国，世宗以武功治世，辅臣惟良，元首穆穆。等到先帝在位，宽厚仁慈，奉养有度，温明恭顺。朕孤陋寡闻，临治万国，见识不如涂山，德行不如文母。正逢妖逆蜂起，四方多事。实在希望苍天降灵保佑，子孙满堂。自从潘充华有孕东宫，希望其生下皇子，然而熊罴无兆。虺牝逐彰。其时国运未康，于是假称生子，想以此来安定民心，维系皇脉。谁想到皇帝一旦升天，弓剑莫追，国道中微，皇家断绝祭祀之人。皇曾孙已故临洮王元宝晖世子元钊，出自高祖一脉，人才卓异，先帝平日爱养特深，如亲子，事符当璧。等到先帝后来病重，弥留之际，便把他请入榻侧，受命玉几之前。等到陈衣在庭，没有来得及登记在册，答应其拥有玉玺，即日登基。朕对此惶惧忸怩，不知所措。而丧君有君，宗室稳固，理应崇赏官员，福泽士人，凡是在位之人，都加提拔。内外文武百官、督将征人，遭难解除职位的，普加军功二阶；其中禁卫武官，直..以下直从以上及主帅，可加军功三阶；那些丢官失爵的人，听其恢复本来的官爵。因谋反大罪被削去官爵的，不在此列。清议禁锢，也都涤除。如是二品以上不能再自受爵官的，任其转授给儿子、兄弟。可广告远近，都使知道。”二十七日，幼主即位。仪同三司、大都督尔朱荣抗表请求赴朝，统兵南进。这个月，杜洛周被葛荣吞并。

三月二十六日，葛荣攻陷沧州，逮捕刺史薛庆之，城中居民十分之八九遇难。二十七日，给肃宗元恪上谥号称孝明皇帝。二十八日，下葬定陵，庙号肃宗。

夏季四月十一日，尔朱荣渡过黄河。十三日，皇太后、幼主一起死亡。

史臣曰：魏国自从宣垂造以后，朝廷的法度纪律不振作。肃宗以幼年统领基业，灵后以妇人专擅制命，任用不得其人，赏罚荒谬悖理。于是裂痕出现于四方，祸患延及到京城，终于享受国祚不长久。这或许仅是遭受苦难的开端，呜呼!

上一篇：魏书：帝纪·卷八

下一篇：魏书：帝纪·卷十

全   文：魏书

