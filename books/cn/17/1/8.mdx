---
---
---
title: 世宗纪
---

世宗宣武皇帝，讳恪，高祖孝文皇帝第二子。母曰高夫人，初，梦为日所逐，避于床下。日化为龙，绕己数匝，寤而惊悸，既而有娠。太和七年闰四月，生帝于平城宫。二十一年正月甲午，立为皇太子。

二十三年夏四月丁巳，即皇帝位于鲁阳，大赦天下。帝居谅暗，委政宰辅。五月丙子朔，高丽国遣使朝贡。六月乙卯，分遣侍臣巡行郡国，问民疾苦，考察守令，黜陟幽明。文武应求、道着丘园者，皆加褒礼。戊辰，追尊皇妣曰文昭皇后。秋八月戊申，遵遗诏，高祖三夫人已下悉归家。癸丑，宫臣增位一级。癸亥，南徐州刺史沈陵南叛。

冬十月辛未，邓至国王像舒彭来朝。丙戌，车驾谒长陵。丁酉，有事于太庙。十有一月，幽州民王惠定聚众反，自称明法皇帝，刺史李肃捕斩之。是岁，州镇十八水，民饥，分遣使者开仓赈恤。高丽国遣使朝献。

景明元年春正月壬寅，车驾谒长陵。乙巳，大赦，改年。丁未，萧宝卷豫州刺史裴叔业以寿春内属，骠骑大将军、彭城王勰帅车骑十万赴之。二月戊戌，复以彭城王勰为司徒。宝卷将胡松、李居士率众万余屯宛，陈伯之水军溯淮而上，以逼寿春。

夏四月丙申，彭城王勰、车骑将军王肃大破之，斩首万数。己亥，皇弟恌薨。五月甲寅，以北镇大饥，遣兼侍中杨播巡抚赈恤。六月丙子，司徒、彭城王勰进位大司马，车骑将军王肃加开府仪同三司。癸未，大阳蛮酋田育丘等率户内附。

秋七月，宝卷又遣陈伯之寇淮南。庚子，吐谷浑国遣使朝献。八月乙酉，彭城王勰破伯之于肥口。乙未，高丽国遣使朝贡。九月乙丑，东豫州刺史田益宗破宝卷将吴子阳、邓元起于长风。齐州民柳世明聚众反。

冬十月丁卯朔，车驾谒长陵。庚寅，齐、兖二州讨世明，平之。丁亥，改授彭城王勰为司徒、录尚书事。甲午，诏寿春置兵四万人。十有一月巳亥，荆州刺史桓道进攻宝卷下笮戍，拔之，降者二千余户。丁巳，阳平王颐薨。是岁，十七州大饥，分遣使者开仓赈恤。是冬，岛夷萧衍起兵东下，伐其主萧宝卷。

二年春正月丙申朔，车驾谒长陵。庚戌，帝始亲政。遵遗诏，听司徒、彭城王勰以王归第。太尉、咸阳王禧进位太保，司空、北海王详为大将军、录尚书事。丁巳，引见群臣于太极前殿，告以览政之意。辛酉，高丽国遣使朝献。壬戌，以太保、咸阳王禧领太尉，大将军、广陵王羽为司徒。诏曰：“朕幼承宝历，艰忧在疚，庶事不亲，风化未洽。今始览政务，义协惟新，思使四方风从率善，可分遣大使，黜陟幽明。”二月庚午，宿卫之官进位一级。甲戌，大赦天下。三月乙未朔，诏曰：“比年以来，连有军旅，役务既多，百姓雕弊。宜时矜量，以拯民瘼。正调之外，诸妨害损民一时蠲罢。”辛亥，诏曰：“诸州刺史，不亲民事，缓于督察，郡县稽逋，旬月之间，才一览决。淹狱久讼，动延时序，百姓怨嗟，方成困弊。尚书可明条制，申下四方，令日亲庶事，严勒守宰，不得因循，宽怠亏政。”壬戌，诏曰：“治尚简静，任贵应事。州府佐史，除板稍多，方成损弊，无益政道。又京师百司，僚局殷杂，官有闲长者，亦同此例。苟非称要，悉从蠲省。”青、齐、徐、兖四州大饥，民死者万余口。是月，萧衍立宝卷弟南康王宝融为主，年号中兴，东赴建业。

夏五月壬子，广陵王羽薨。壬戌，太保、咸阳王禧谋反，赐死。六月丁亥，考诸州刺史，加以黜陟。

秋七月乙巳，蠕蠕犯塞。乙未，东豫州刺史田益宗破萧宝卷将黄天赐于赤亭。辛酉，大赦天下。壬戌，车骑将军、仪同三司王肃薨。九月丁酉，发畿内夫五万人筑京师三百二十三坊，四旬而罢。己亥，立皇后于氏。乙卯，免寿春营户为扬州民。

冬十月丁卯，吐谷浑国遣使朝献。辛未，萧宝卷零陵戍主华候率户内属。十有一月丙申，以骠骑大将军穆亮为司空。丁酉，大将军、北海王详为太傅，领司徒。壬寅，改筑圆丘于伊水之阳。乙卯，仍有事焉。十二月，高丽国遣使朝贡。是月，宝卷直后张齐杀其主宝卷降萧衍，衍克建业。三年春二月戊寅，诏曰：“自比阳旱积时，农民废殖；寤言增愧，在予良多。申下州郡，有骸骨暴露者，悉可埋瘗。”三月，鲁阳蛮反。萧宝卷弟建安王宝夤来降。

夏四月，诏抚军将军李崇讨鲁阳反蛮。是月，萧衍又废其主宝融而僭立，自称曰梁。闰月丁巳，司空穆亮薨。五月，扬州小岘戍主党法宗袭萧衍大岘戍，破之，擒其龙骧将军邾菩萨，送之京师。

秋七月癸酉，于阗国遣使朝献。诏加文官从征显达宿卫者二阶，闲散者一阶。八月癸卯，萧宝融镇南大将军、江州刺史陈伯之遣使请降。乙卯，以前太傅、平阳公丕为三老。九月丁巳，车驾行幸邺。丁卯，诏使者吊殷比干墓。戊寅，阅武于邺南。庚辰，武兴国世子杨绍先遣使朝献。

冬十月庚子，帝亲射，远及一里五十步，群臣勒铭于射所。甲辰，车驾还宫。十有一月己卯，诏：“京洛兵芜，岁逾十纪。先皇定鼎旧都，惟新魏历，翦扫榛荒，创兹云构，鸿功茂绩，规模长远。今庙社乃建，宫极斯崇，便当以来月中旬，蠲吉徙御。仰寻遗意，感庆交衷。既礼盛周宣《斯干》之制，事高汉祖壮丽之仪，可依典故，备兹考告，以称遐迩人臣之望。”十有二月戊子，诏曰：“民本农桑，国重蚕籍，粢盛所凭，冕织攸寄。比京邑初基，耕桑暂缺，遗规往旨，宜必祗修。今寝殿显成，移御维始，春郊无远，拂羽有辰。便可表营千亩，开设宫坛，秉耒援筐，躬劝亿兆。”壬寅，飨群臣于太极前殿，赐布帛有差，以初成也。甲辰，扬州破萧衍将张嚣之，斩级二千。是岁，疏勒、罽宾、婆罗捺、乌苌、阿喻陀、罗婆、不仑、陀拔罗、弗波女提、斯罗、哒舍、伏耆奚那太、罗般、乌稽、悉万斤、朱居般、诃盘陀、拨斤、厌味、朱沴洛、南天竺、持沙那斯头诸国并遣使朝贡。河州大饥，死者二千余口。

四年春正月乙亥，车驾籍田于千亩。梁州氐杨会反。诏行梁州事杨椿、左将军羊祉讨之。三月己巳，皇后先蚕于北郊。庚辰，扬州破萧衍将于阴山，斩其龙骧将军吴道爽等数千级。

夏四月癸未朔，以萧宝夤为镇东将军、东扬州刺史，封丹阳郡开国公、齐王。庚寅，南天竺国献辟支佛牙。戊戌，诏曰：“酷吏为祸，绵古同患；孝妇淫刑，东海焦壤。今不雨十旬，意者其有冤狱乎？尚书鞫京师见囚，务尽听察之理。”己亥，帝以旱减膳彻悬。辛丑，澍雨大洽。五月甲戌，杨椿、羊祉大破反氐，斩首数千级。六月壬午朔，封皇弟悦为汝南王。丙戌，发冀、定、瀛、相、并、济六州二万人、马千匹，增配寿春。

秋七月乙卯，三老、平阳公丕薨。庚午，诏还收盐池利以入公。辛未，以彭城王勰为太师。

八月庚子，以吏部尚书元英假镇南将军，攻萧衍义阳。勿吉国贡楛矢。辛丑，行幸河南城离宫。冬十有一月壬子，扬州大破萧衍军，斩其徐州刺史潘佃怜，擒司马明素。己未，以武兴国世子杨绍先为其国王。癸亥，诏尚书左仆射源怀抚劳代都、北镇，随方拯恤。乙亥，镇南将军元英大破萧衍将吴子阳于白沙，擒斩千数。十有二月庚寅，诏镇南将军李崇讨东荆反蛮。丙申，诏曰：“先朝制立轨式，庶事惟允。但岁积人移，物情乖惰。比或擅有增损，废坠不行；或守旧遗宜，时有舛妨；或职分错乱，互相推委。其下百司，列其疑阙，速以奏闻。”癸卯，萧衍梁州刺史平阳县开国侯翟远、徐州刺史永昌县开国侯陈虎牙降。

正始元年春正月庚戌，江州刺史曲江公陈伯之破萧衍将赵祖悦于东关。丙辰，东荆州刺史杨大眼大破群蛮樊季安等。丙寅，大赦，改年。二月戊子，萧衍将姜庆真袭陷寿春外郭，州军击走之。丁酉，扬州统军刘思祖大破衍众于邵阳，擒其冠军将军、邵阳县开国侯张惠绍，骁骑将军、祁阳县开国男赵景悦等十将，斩获数千级。三月壬申，元英破衍将王僧炳于樊城。

夏四月辛卯，高丽国遣使朝献。五月丁未朔，太傅、北海王详以罪废为庶人。六月，以旱彻乐减膳。癸巳，诏曰：“朕以匪德，政刑多舛，阳旱历旬，京甸枯瘁，在予之责，夙宵疚怀。有司可循案旧典，祗行六事：囹圄冤滞，平处决之；庶尹废职，量加修举；鳏寡困穷，在所存恤；役赋殷烦，咸加蠲省；贤良谠直，以礼进之；贪残佞谀，时加屏黜；男女怨旷，务令媾会。称朕意焉。”甲午，帝以旱亲荐享于太庙。戊戌，诏立周旦、夷、齐庙于首阳山。庚子，以旱见公卿已下，引咎责躬。又录京师见囚，殊死已下皆减一等，鞭杖之坐悉皆原之。

秋七月癸丑，萧衍角城戍主柴庆宗以城来降。李崇大破诸蛮帅樊素安。八月丙子，元英破萧衍将马仙琕于义阳。诏洛阳令有大事听面敷奏。乙酉，元英攻义阳，拔之，擒送萧衍冠军将军蔡灵恩等十余将。辛卯，英又大破衍将，仍清三关。丁酉，封元英为中山王。戊戌，西羌宋万率户四千内附。九月丙午，诏缘淮南北所在镇戍，皆令及秋播麦，春种粟稻，随其土宜，水陆兼用，必使地无遗利，兵无余力，比及来稔，令公私俱济也。又诏诸州蠲停徭役，不得横有征发。甲子，诏中山王英所执萧衍冠军将军、监司州事蔡灵恩等随才擢叙。乙丑，肃衍霍州刺史田道龙、义州刺史张宗之遣使内附。蠕蠕犯塞，诏左仆射源怀讨之。

冬十月乙未，诏断群官白衣募吏。十有一月戊午，诏曰：“古之哲王，创业垂统，安民立化，莫不崇建胶序，开训国胄，昭宣《三礼》，崇明四术，使道畅群邦，风流万宇。自皇基徙构，光宅中区，军国务殷，未遑经建。靖言思之，有惭古烈。可敕有司依汉魏旧章，营缮国学。”十有二月丙子，以苑牧公田分赐代迁之户。己卯，诏群臣议定律令。己亥，行幸伊阙。闰月癸卯朔，萧衍行梁州事夏侯道迁据汉中来降，假尚书邢峦镇西将军，率众以赴之。乙丑，骠骑大将军、高阳王雍为司空，尚书令、广阳王嘉加仪同三司。

二年春正月丙子，以宕昌国世子梁弥博为其国王。邓至国遣使朝贡。二月，梁州氐反，绝汉中运路。刺史邢峦频大破之。

夏四月己未，城阳王鸾薨。乙丑，诏曰：“任贤明治，自昔通规；宣风赞务，实惟多士。而中正所铨，但存门第，吏部彝伦，仍不才举。遂使英德罕升，司务多滞。不精厥选，将何考陟？八座可审议往代贡士之方，擢贤之体，必令才学并申，资望兼致。”丙寅，以仇池氐叛，诏光禄大夫杨椿假平西将军，率众以讨之。邢峦遣统军王足西伐，频破萧衍诸军，遂入剑阁，执衍辅国将军范始男送京师。五月辛巳，氐贼囗虎率众降。

六月己丑，诏曰：“先朝勋臣，或身罹谴黜，子孙沉滞；或宦途失次，有替旧流。因而弗采，何以奖劝？言念前绩，情有亲疏。宗及庶族，祖曾功绩可纪而无朝官、有官而才堪优引者随才铨授。”甲寅，萧衍冠军将军李畋等置营始平郡东、涪水之北。王足逆击败之，斩衍冠军将军张汤，辅国将军马市，宁朔将军李当、姜见祖，辅国将军冯文豪，龙骧将军何营之等。甲子，诏尚书李崇、太府卿于忠、散骑常侍游肇、谏议大夫邓羡，崇、忠使持节并兼侍中，羡兼黄门，俱为大使，纠断外州畿内，其守令之徒咎失彰露者，即便施决；州镇重职，听为表闻。乙丑，萧衍冠军将军王景胤、辅国将军鲁方达等攻竹亭，王足大破之，斩其辅国将军王明达、龙骧将军张方炽。丁卯，扬州刺史薛真度大破萧衍将王超宗，俘斩三千级。戊辰，萧衍将鲁方达屯戍新城，足又遣统军卢祖迁等击败之，斩衍冠军将军杨伯仁、宁朔将军任安定。

秋七月甲戌，诏曰：“朕纂驭宝历，于今七载。德泽未敷，鉴不烛远；人之冤瘼，所在犹滋；而纠察之狱未畅于下，贤愚靡分，皁白均贯，非所以革民耳目，使善恶励心。今分遣大使，省方巡检，随其愆负与风响相符者，即加纠黜，以明雷霆之威，以申旄轩之举。因以观风辨俗，采访功过，褒赏贤者，纠罚淫慝，理穷恤弊，以称朕心。”戊子，王足击破萧衍军，斩其龙骧将军喻增晖、宁朔将军库保寿、辅国将军鲁天惠、建武将军王文标。王足逼涪城。壬辰，萧衍巴西太守庾域，冠军将军、统军主李畋等逆战，足击破之，俘斩千数。八月壬寅，诏中山王英南讨襄、沔。庚戌，王足遣统军纪洪雅、卢祖迁等攻破衍军，斩其秦梁二州刺史鲁方达等十五人。壬子，王足又遣统军卢祖迁等击破衍军，斩其都督、冠军将军、梓潼县开国子王景胤，刘达等二十四将军。甲寅，扬州击衍将姜庆真于羊石，破之。是月，衍沔东太守田青喜率郡七、县三十一、户万九十内附。九月己巳，扬州刺史元嵩击破衍湘州刺史杨公则等，斩获数千。冬十有一月戊辰朔，武兴国王杨绍先叔父集起谋反，诏光禄大夫杨椿讨之。王足围涪城，益州诸郡戍降者十二三，民送编籍者五万余户。既而足引军而退。十有二月庚申，又诏骠骑大将军源怀慎，令讨武兴反氐。

三年春正月丁卯朔，皇子生，大赦天下。壬申，梁秦二州刺史邢峦连破氐贼，克武兴。萧衍冀州刺史桓和入寇南青州，州军击走之。秦州民王智等聚众二千，自号王公。寻推秦州主簿吕苟儿为主，年号建明。己卯，杨集起兄弟相率降。二月丙辰，诏曰：“昔虞戒面从，昌言屡进；周任谏辅，王阙必箴。朕仰缵鸿基，伏膺宝历，思康庶绩，一日万几，是以侧望忠言，虚求谠直。而良策弗进，规画无闻，岂所谓弼谐元首，匡救不逮者乎？可诏王公已下，其有嘉谋深图、直言忠谏、利国便民、矫时厉俗者，咸令指事陈奏，无或依违。”戊午，诏右卫将军元丽等讨吕苟儿。乙丑，平南将军陈伯之破萧衍徐州刺史昌义之于梁城。是月，衍将萧昞率众五万寇淮阳。三月己巳，以戎旅大兴，诏罢诸作。己卯，诏荆州刺史赵怡、平南将军奚康生赴淮阳。乐良王长命坐杀人赐死，国除。戊子，名皇子曰昌。庚寅，平南将军、曲江县开国公陈伯之自梁城南奔。

夏四月乙未，诏罢盐池禁。甲辰，诏遣使者巡慰北边酋庶。庚戌，以中山王英为征南将军、都督扬徐二道诸军事，指授边将。萧衍江州刺史王茂先寇荆州，屯于河南城，诏平南将军杨大眼讨之。辛酉，大破之，斩其辅国将军王花，首虏二千余。进攻河南城，茂先逃溃，追奔至于汉水，拔其五城。将军宇文福略衍司州，俘获千余口而还。五月乙丑朔，诏尚书拯义阳初附之户。丙寅，诏曰：“掩骼埋胔，古之令典；顺辰修令，朝之恆式。今时泽未降，春稼已旱。或有孤老馁疾，无人赡救，因以致死，暴露沟堑者，洛阳部尉依法棺埋。”壬申，萧衍将张惠绍入寇，陷宿豫。乙亥，衍将萧容陷梁城。辛巳，衍将韦睿陷合肥城。壬午，诏尚书元遥率众南讨。癸未，以秦陇未平，诏征西将军于劲节度诸军。己丑，衍将又陷羊石、霍丘二城。六月辛丑，又陷小岘戍。乙巳，安西将军元丽大破秦贼，斩贼帅王智五人，枭首六千。丁未，假平南将军奚康生破萧衍将张惠绍，斩其徐州刺史宋黑。丁巳，诏尚书邢峦出讨徐兖。

秋七月丙寅，衍将桓和寇孤山，陷固城。庚辰，元丽大破秦贼，降吕苟儿及其王公三十余人。秦泾二州平。戊子，中山王英大破衍徐州刺史王伯敖于阴陵，斩其将二十五人，首虏五千有余。己丑，诏发定、冀、瀛、相、江、肆六州十万人以济南军。八月壬寅，安东将军邢峦破萧衍将桓和于孤山，斩首万余级。将军元恆别克固城，斩衍冠军将军桓方庆。统军毕祖朽别克蒙山，斩衍龙骧将军矫道仪等，斩贼及赴沂死者四千余人。兖州平。己酉，诏平南将军、安乐王诠督后发诸军以赴淮南。壬戌，曲赦泾、秦、岐、凉、河五州。

九月癸酉，邢峦大破衍军于宿豫，斩其大将蓝怀恭等四十余人。张惠绍弃宿豫，萧昞弃淮阳南走，追斩数万级。徐州平。己丑，中山王英大破衍军于淮南，衍中军大将军、临川王萧宏，尚书右仆射柳惔，徐州刺史昌义之等弃梁城沿淮东走。追奔次于马头，衍冠军将军、戍主朱思远弃城宵遁，擒送衍将四十余人，斩获士卒五万有余。英遂攻钟离。高丽国遣使朝贡。萧衍遣将士卒三万寇义阳。丁酉，夜遁走。郢州刺史娄悦追击，破之。戊申，蠕蠕国遣使朝贡。己未，征虏将军赵遐大破衍众于灙城桑坪。十有一月甲子，帝为京兆王愉、清河王怿、广平王怀、汝南王悦讲《孝经》于式乾殿。庚寅，诏曰：“往岁陇右扇逆，合境不民。其中犹有卒能自守，无豫衅乱。疾风知劲，良在可嘉。尚书可甄量报赏，以表诚义。”是月，梁州再破反獠。

四年春二月丙午，吐谷浑、宕昌国并遣使朝献。己未，勿吉国贡楛矢。三月丙子，叠伏罗国遣使朝贡。

夏四月戊戌，钟离大水。中山王英败绩而还。壬寅，吐谷浑、鸠磨罗、阿拔磨拔切磨勒、悉万斤诸国并遣使朝献。六月己丑朔，诏曰：“高祖德格两仪，明并日月，播文教以怀远人，调礼学以旌俊造；徙县中区，光宅天邑，总霜露之所均，一姬卜于洛涘。戎缮兼兴，未遑儒教。朕纂承鸿绪，君临宝历，思模圣规，述遵先志。今天平地宁，方隅无事，可敕有司准访前式，置国子，立太学，树小学于四门。”丙午，萧衍龙骧将军、冯翊太守宇文子生等七郡相率内附。丁未，社兰达那罗、舍弥、比罗直诸国并遣使朝献。秋八月辛卯，契丹国遣使朝献。己亥，中山王英、齐王萧宝夤坐钟离败退，并除名为民。庚子，库莫奚、宕昌、吐谷浑诸国遣使朝献。辛丑，敦煌民饥，开仓赈恤。九月己未，诏曰：“朕秉历承天，履年将纪，徙正宫极，岁浃归余。台懿茂亲，祗勤已久；列司英彦，庸绩未酬。非所谓有功见知，赏以时及。其以司空、高阳王雍为太尉，尚书令、广阳王嘉为司空，百官悉进位一级。”庚申，夏州长史曹明谋反，伏诛。甲子，开斜谷旧道。疏勒、车勒阿驹、南天竺、婆罗等诸国遣使朝献。丙戌，司州民饥，开仓赈恤。闰月甲午，禁大司马门不得车马出入。

冬十月丁巳，高丽、半社、悉万斤、可流伽、比沙、疏勒、于阗等诸国并遣使朝献。丁卯，皇后于氏崩。戊辰，疏勒国遣使朝贡。庚午，淮阳太守安乐以城南叛。辛未，嚈哒、波斯、渴槃陀、渴文提不那杖忸杖提等诸国，并遣使朝献。乙酉，葬顺皇后于永泰陵。十有一月丁未，禁河南畜牝马。自碣石至于剑阁，东西七千里，置二十二都督。巳酉，阿与陀、呵罗槃、陀跋吐罗诸国并遣使朝献。十有二月戊午，诏兵士钟离没落者，复一房田租三年。辛酉，特那杖提莎钵离阿失勒摩致钵诸国遣使朝贡。甲子，蠕蠕、高车民他莫孤率部来降。丁丑，钵仑、波利伏佛胄善、乾达诸国遣使朝贡。

永平元年春正月戊戌，颍川太守王神念奔于萧衍。二月辛未，勿吉、南天竺国并遣使朝献。

三月戊子，皇子昌薨。己亥，斯罗、阿陀、比罗、阿夷义多、婆那伽、伽师达、于阗诸国并遣使朝献。丙午，以去年旱俭，遣使者所在赒恤。

夏四月，阿伏至罗国遣使朝贡。五月癸未，高丽国遣使朝献。辛卯，帝以旱故，减膳撤悬。六月壬申，诏曰：“慎狱重刑，着于往诰。朕御兹宝历，明鉴未远，断决烦疑，实有攸愧。可依洛阳旧图，修听讼观，农隙起功，及冬令就。当与王公卿士亲临录问。”癸酉，高车国遣使朝贡。

秋七月辛卯，高车、契丹、汗畔、罽宾诸国并遣使朝献。甲午，以夫人高氏为皇后。乙未，诏曰：“察狱以情，审之五听；枷杖小大，各宜定准。然比廷尉、司州、河南、洛阳、河阴及诸狱官，鞫讯之理，未尽矜恕；掠拷之苦，每多切酷，非所以祗宪量衷、慎刑重命者也。推滥究枉，良轸于怀。可付尚书精检枷杖违制之由，断罪闻奏。”八月癸亥，冀州刺史、京兆王愉据州反。乙丑，假尚书李平镇北将军、行冀州事以讨之。丁卯，大赦，改年。庚午，吐谷浑、库莫奚国并遣使朝贡。九月辛巳朔，李平大破元愉于草桥。丙戌，复前中山王英本封。壬辰，蠕蠕国遣使朝贡。定州刺史、安乐王诠大破元愉于信都北。戊戌，杀侍中、太师、彭城王勰。辛丑，诏赦冀州民杂工役为元愉所诖误者。其能斩获逆党，别加优赏。癸卯，李平克信都，元愉北走，斩其所署冀州牧韦超、右卫将军睦雅、尚书仆射刘子直、吏部尚书崔朏等。统军叔孙头执愉送信都。群臣请诛愉，帝弗许，诏送京师。冀州平。庚子，郢州司马彭珍、治中督荣祖等谋叛，潜引萧衍众入义阳。郢州刺史娄悦击走之。诏将军胡季智、屈祖等南赴义阳。三关戍主侯登、阳凤省等以城南叛，娄悦婴城固守。遣中山王英督步骑三万以赴之。

冬十月丁巳，诏复故北海王详本封，葬以王礼。豫州彭城人白早生杀刺史司马悦，据城南叛，萧衍遣将齐苟仁等四将以助之。诏尚书邢峦行豫州事，督将军崔暹率骑讨之。丙子，邢峦大破早生及苟仁军于鲍口。丁丑，前宿豫戍主成安乐子景俊杀宿豫戍主严仲贤，以城南叛。十有一月庚寅，诏安东将军杨椿率众四万攻宿豫。十有二月己未，邢峦克悬瓠，斩白早生，擒齐苟仁等，俘萧衍卒三千余人，分赐王公已下。癸亥，中山王英破衍将于楚城，擒衍宁朔将军张疑等。郢州刺史娄悦破衍将马仙琕于金山。壬申，汉东蛮民一万七千户相率内附。丙子，高丽国遣使朝献。是岁，高昌国王麹嘉遣其兄子私署左卫将军孝亮奉表来朝，因求内徙，乞师迎接。

二年春正月，萧衍遣王神念寇南兖。诏辅国将军长孙稚假平南将军为都督，率统军邴虬等五军以讨之。丁亥，胡密、步就磨、忸密、般是、悉万斤、辛豆那、越拔忸诸国并遣使朝献。壬辰，嚈哒、薄知国遣使来朝，贡白象一。乙未，高昌国遣使朝贡。丙申，中山王英进逼萧衍长薄戍。戊戌，宵溃，杀伤千数。丁酉，拔武阳关，擒衍云骑将军、松滋县开国侯马广，冠军将军、迁陵县开国子彭瓮生，骁骑将军、当阳县开国伯徐元季等二十六将，俘获七千余人。进攻黄岘、西关。衍将马仙琕弃西关，李元履弃黄岘遁走。是月，泾州沙门刘慧汪聚众反。诏华州刺史奚康生讨之。二月乙卯，诏曰：“比军役频兴，仗多毁败，在库戎器，见有无几。安不忘危，古人所戒；五兵之器，事须充积，经造既殷，非众莫举。今可量造四万人杂仗。”三月癸未，磨石罗、阿曜社苏突阇、地伏罗诸国并遣使朝献。

夏四月己酉，诏以武川镇饥，开仓赈恤。甲子，诏曰：“圣人济世，随物污隆，或正或权，理无恆在。先朝以云驾甫迁，嵩基始构；河洛民庶，徙旧未安，代来新宅，尚不能就；伊阙西南，群蛮填聚；沔阳贼城，连邑作戍；蠢尔愚巴，心未纯款，故暂抑造育之仁，权缓肃奸之法。今京师天固，与昔不同。杨郢荆益，皆悉我有；保险诸蛮，罔不归附；商洛民情，诚倍往日。唯樊襄已南，仁乖道政，被拘隔化，非民之咎。而无赖之徒，轻相劫掠，屠害良善，离人父兄。衍之为酷，实亦深矣。便可放彼掠民，示其大惠，舍此残贼，未令之愆。并敕缘边州镇，自今已后，不听境外寇盗，犯者罪同境内。若州镇主将，知容不纠，坐之如律。”五月，高丽国遣使朝献。辛丑，帝以旱故，减膳彻悬，禁断屠杀。甲辰，幸华林都亭，亲录囚徒，犯死罪已下降一等。六月，高昌国遣使朝献。辛亥，诏曰：“江海方同，车书宜一。诸州轨辙南北不等，今可申敕四方，使远近无二。”

秋七月癸未，契丹国遣使朝献。八月丁未，邓至国遣使朝献。戊申，以邓至国世子像览蹄为其国王。高昌、勿吉、库莫奚诸国并遣使朝献。九月辛巳，封故北海王子颢为北海王。壬午，诏定诸门闼名。

冬十月癸丑，以司空、广阳王嘉为司徒。庚午，郢州献七宝床，诏不纳。十有一月甲申，诏禁屠杀含孕，以为永制。己丑，帝于式乾殿为诸僧、朝臣讲《维摩诘经》。十有二月，诏曰：“五等诸侯，比无选式。其同姓者出身：公正六下，侯从六上，伯从六下，子正七上，男正七下。异族出身：公从七上，侯从七下，伯正八上，子正八下，男从八上。清修出身：公从八下，侯正九上，伯正九下，子从九上，男从九下。可依此叙之。”叠伏罗、弗菩提、朝陀咤、波罗诸国并遣使朝献。

三年春二月丙午，高昌、邓至国并遣使朝献。壬子，秦州沙门刘光秀谋反。州郡捕斩之。癸亥，秦州陇西羌杀镇将赵俊，阻兵反叛。州军讨平之。三月丙戌，皇子生，大赦天下。高丽、吐谷浑、宕昌诸国并遣使朝献。

夏四月，平阳郡之禽昌、襄陵二县大疫，自正月至此月，死者二千七百三十人。五月丁亥，诏以冀定二州旱俭，开仓赈恤。六月壬寅，诏重求遗书于天下。丁卯，名皇子曰诩。闰月己亥，吐谷浑、高丽、契丹诸国各遣使朝贡。

秋七月己未，吐谷浑国遣使朝贡。八月巳卯，勿吉国遣使朝贡。九月壬寅，乌苌、伽秀沙尼诸国并遣使朝献。丙辰，高车别帅可略汗等率众一千七百内属。

冬十月辛卯，中山王英薨。丙申，诏曰：“朕乘乾御历，年周一纪，而道谢击壤，教惭刑厝。至于下民之茕鳏疾苦，心常愍之。此而不恤，岂为民父母之意也！可敕太常于闲敞之处，别立一馆，使京畿内外疾病之徒，咸令居处。严敕医署，分师疗治，考其能否，而行赏罚。虽龄数有期，修短分定，然三疾不同，或赖针石，庶秦扁之言，理验今日。又经方浩博，流传处广，应病投药，卒难穷究。更令有司，集诸医工，寻篇推简，务存精要，取三十余卷，以班九服。郡县备写，布下乡邑，使知救患之术耳。”戊戌，高车、龟兹、难地、那竭、库莫奚等诸国并遣使朝献。十有二月己卯，高丽、比沙杖国遣使朝献。辛巳，江阳王继坐事除名。甲申，诏于青州立高祖庙。殿中侍御史王敞谋反伏诛。

四年春正月丁巳，汾州刘龙驹聚众反。诏谏议大夫薛和率众讨之。甲子，阿悦陀、不数罗国并遣使朝献。二月壬午，青、齐、徐、兖四州民饥甚，遣使赈恤。三月癸卯，婆比幡弥、乌苌、比地、乾达诸国并遣使朝献。壬戌，司徒、广阳王嘉薨。

夏四月，琅邪民王万寿斩萧衍辅国将军、琅邪东莞二郡太守刘晣首，以朐山来降。徐州刺史卢昶遣琅邪戍主傅文骥率众据之。甲戌，薛和大破山胡。萧衍遣其镇北将军张稷及马仙琕寇朐山。诏卢昶率众赴之。五月己亥，迁代京铜龙置天渊池。丙辰，诏禁天文之学。六月乙亥，乾达、阿婆罗、达舍、越伽使密、不流沙诸国并遣使朝献。

秋七月辛酉，吐谷浑、契丹国并遣使朝献。八月辛未，阿婆罗、达舍、越伽使密、不流沙等诸国并遣使朝献。癸巳，勿吉国献楛矢。九月甲寅，萧衍九山戍主苟仁以戍来降。嚈哒、朱居槃波罗、莫伽陀、移婆仆罗、俱萨罗、舍弥、罗乐陀等诸国并遣使朝献。

冬十月丁丑，婆比幡弥、乌苌、比地、乾达等诸国并遣使朝献。十有一月甲午，宕昌国遣使朝献。己亥，诏李崇、奚康生等治兵寿春，以分朐山之寇。戊申，难地、伏罗国并遣使朝献。朐城陷，卢昶大败而还。十有二月壬申，诏曰：“进善退恶，治之通规；三载考察，政之明典。正始二年以来，于今未考，功过难齐，宁无升降？从景明二年至永平四年，通考以闻。”戊子，大罗汗、婆来伽国遣使朝献。

延昌元年春正月乙巳，以频水旱，百姓饥弊，分遣使者开仓赈恤。戊申，疏勒国遣使朝献。丙辰，以车骑大将军、尚书令高肇为司徒公，光禄大夫、清河王怿为司空，司州牧、广平王怀进号骠骑大将军、仪同三司。三月辛卯朔，渴槃陀国遣使朝献。甲午，州郡十一大水，诏开仓赈恤。以京师谷贵，出仓粟八十万石以赈贫者。己未，安乐王诠薨。

夏四月，诏以旱故，食粟之畜皆断之。丁卯，诏曰：“迁京嵩县，年将二纪，虎闱阙唱演之音，四门绝讲诵之业。博士端然，虚禄岁祀；贵游之胄，叹同子衿。靖言念之，有兼愧慨。可严敕有司，国子学孟冬使成，太学、四门明年暮春令就。”戊辰，以旱，诏尚书与群司鞠理狱讼，诏河北民就谷燕恆二州。辛未，诏饥民就谷六镇。丁丑，帝以旱故，减膳撤悬。癸未，诏曰：“肆州地震陷裂，死伤甚多。言念毁没，有酸怀抱。亡者不可复追，生病之徒宜加疗救。可遣太医、折伤医，并给所须之药，就治之。”乙酉，大赦，改年。诏立理诉殿、申讼车，以尽冤穷之理。五月辛卯，疏勒及高丽国并遣使朝献。丙午，诏天下有粟之家，供年之外，悉贷饥民。自二月不雨至于是晦。六月壬申，澍雨大洽。戊寅，通河南牝马之禁。己卯，诏曰：“去岁水灾，今春炎旱。百姓饥馁，救命靡寄，虽经蚕月，不能养绩。今秋输将及，郡县期于责办，尚书可严勒诸州，量民资产，明加检校，以救艰弊。”庚辰，诏出太仓粟五十万石，以赈京师及州郡饥民。

秋七月，吐谷浑、契丹国并遣朝献。八月壬戌，吐谷浑国遣使朝贡。丁亥，勿吉国贡楛矢。

冬十月乙亥，立皇子诩为皇太子。是月，嚈哒、于阗、高昌及库莫奚诸国并遣使朝献。十有一月丙申，诏曰：“朕运承天休，统御宸宇。太子体藉灵明，肇建宫华。明两既孚，三善方洽，宜泽均率壤，荣泛庶胤。其赐天下为父后者爵一级，孝子、顺孙、廉夫、节妇旌表门闾，量给粟帛。”十有二月己巳，诏守宰为御史所弹遇赦免者、及考在中第，皆代之。

二年春正月戊戌，帝御申讼车，亲理冤讼。高丽国遣使朝献。二月丙辰朔，赈恤京师贫民。甲戌，以六镇大饥，开仓赈赡。己卯，太尉、高阳王雍进位太保。庚辰，萧衍郁州民徐玄明等斩送衍镇北将军、青冀二州刺史张稷首，以州内附。诏前南兖州刺史樊鲁率众赴之。闰二月辛丑，以苑牧之地赐代迁民无田者。癸卯，定奴良之制，以景明为断。三月丙寅，高昌国遣使朝献。是春，民饥，饿死者数万口。

夏四月庚子，以绢十五万匹赈恤河南郡饥民。五月，寿春大水，遣平东将军奚康生等步骑数千赴之。高丽国遣使朝献。六月乙酉，青州民饥，诏使者开仓赈恤。甲午，曲赦扬州。辛亥，帝御申讼车，亲理冤讼。是夏，州郡十三大水。秋八月辛卯，诏曰：“顷水旱互侵，频年饥俭，百姓窘弊，多陷罪辜。烦刑之愧，朕用惧矣。其杀人、掠卖人、群强盗首，及虽非首而杀伤财主、曾经再犯公断道路劫夺行人者，依法行决；自余恕死。徒流已下各准减降。”庚戌，嚈哒、于阗、槃陀及契丹、库莫奚诸国并遣使朝献。九月丙辰，以贵族豪门崇习奢侈，诏尚书严立限级，节其流宕。是月，勿吉、吐谷浑、邓至国并遣使朝贡。

冬十月，诏以恆、肆地震，民多死伤，蠲两河一年租赋。十有二月丙戌，丐洛阳、河阴二县租赋。乙巳，诏以恆、肆地震，民多离灾，其有课丁没尽、老幼单辛、家无受复者，各赐廪以接来稔。高丽国遣使朝献。

三年春二月乙未，诏曰：“肆州秀容郡敷城县、雁门郡原平县，并自去年四月以来，山鸣地震，于今不巳。告谴彰咎，朕甚惧焉；祗畏兢兢，若临渊谷。可恤瘼宽刑，以答灾谪。”三月，三关别将李世哲大破群蛮，斩萧衍龙骧将军文思之、文天生。

夏四月，青州民饥。辛巳，开仓赈恤。乙巳，上御申讼车，亲理冤讼。六月，南荆州刺史桓叔兴大破萧衍军于九山，斩其虎旅将军、新丰县开国子蔡令孙，冠军将军席世兴，贞义将军蓝次孙。

秋七月丙子，勿吉国遣使朝贡。八月甲申，帝临朝堂，考百司而加黜陟。九月，吐谷浑、契丹、勿吉诸国并遣使朝贡。

冬十月庚辰，诏骁骑将军马义舒慰谕蠕蠕。库莫奚国遣使朝贡。十有一月庚戌，南天竺、佐越费实诸国并遣使朝献。辛亥，诏司徒高肇为大将军、平蜀大都督，步骑十万西伐。益州刺史傅竖眼出巴北，平南将军羊祉出涪城，安西将军奚康生出绵竹，抚军将军甄琛出剑阁。乙卯，以中护军元遥为征南将军、东道都督，镇遏梁楚。丁巳，幽州沙门刘僧绍聚众反，自号净居国明法王。州郡捕斩之。甲戌，高丽国遣使朝献。十有二月庚寅，诏立明堂。

四年春正月甲寅，帝不豫，丁巳，崩于式乾殿，时年三十三。二月甲戌朔，上尊谥曰宣武皇帝，庙号世宗。甲午，葬景陵。

帝幼有大度，喜怒不形于色。雅性俭素。初，高祖欲观诸子志尚，乃大陈宝物，任其所取，京兆王愉等皆竞取珍玩，帝唯取骨如意而已。高祖大奇之。庶人恂失德，高祖谓彭城王勰曰：“吾固疑此儿有非常志相，今果然矣。”乃立为储贰。雅爱经史。尤长释氏之义，每至讲论，连夜忘疲。善风仪，美容貌，临朝渊默，端严若神，有人君之量矣。

史臣曰：世宗承圣考德业，天下想望风化，垂拱无为，边徼稽服。而宽以摄下，从容不断，太和之风替矣。比夫汉世，元、成、安、顺之俦欤？

关键词：魏书,帝纪

解释翻译[挑错/完善]

世宗宣武皇帝，讳称元恪，高祖孝文皇帝第二子。母亲叫高夫人，当初，梦见被太阳追逐，躲到床下，太阳变成了龙，绕自己几圈，梦醒后惊悸不已，接着有孕。太和七年(483)闰四月，世宗在平城宫中出生。太和二十一年(497)正月十七日，被立为皇太子。

太和二十三年(499)夏季四月十二日，世宗在鲁阳即皇帝位，大赦天下。世宗年少，政柄委任给左右宰相。五月初一，高丽国派使者前来朝贡。六月十一日，朝廷分别派出侍臣巡察各郡国，问民疾苦，考察郡守县令，黜暗升明，文武应求，道著当世的，都加以褒奖礼遇。二十四日，追尊皇母为文昭皇后。

秋季八月初五，遵照先帝遗诏，高祖三夫人以下全部回家。二十日，南徐州刺史沈陵南叛。

冬季十月辛未日，邓至国王像舒彭前来朝见。十四日，皇帝车驾到长陵祭拜。二十五日，在太庙祭祀祖先。十一月，幽州百姓王惠定聚众造反，自称明法皇帝，刺史李肃捕获并斩了他。

这一年，州郡十分之八都遭了水灾，百姓闹饥荒，皇帝分遣使者开仓赈灾。高丽国派使者朝献。

景明元年(500)春季正月初二，皇帝车驾谒拜长陵。初五，朝廷大赦天下。初七，萧宝卷的豫州刺史裴叔业以寿春郡投归朝廷，骠骑大将军、彭城王元勰率领军马十万人前去接应。二月二十八日，又任彭城王元勰为司徒。萧宝卷将领胡松、李居士率领一万人马屯驻宛城，陈伯之的水军溯淮而上，以逼困寿春。

夏季四月二十七日，彭城王元勰、车骑将军王肃大破敌军，杀了万人。三十日，皇弟元忄兆逝世。五月十五日，因北方各镇发生大饥荒，皇帝派兼侍中杨播巡抚赈济。六月初八，司徒、彭城王元勰进位大司马，车骑将军王肃加授开府仪同三司。十五日，大阳蛮族酋长田育丘等率领民户归附朝廷。

秋季七月，萧宝卷又派陈伯之侵犯淮南。初二，吐谷浑国派使者朝献。八月十八日，彭城王元勰在淝水打败陈伯之。二十八日，高丽国派使者前来朝贡。九月二十七日，东豫州刺史田益宗在长风打败萧宝卷将吴子阳、邓元起。齐州百姓柳世明聚众造反。

冬十月初一，皇帝车驾谒拜长陵。二十四日，齐、兖二州合兵讨伐柳世明，平定了叛乱。三十日，朝廷改授彭城王元勰为司徒、录尚书事。十七日，世宗下诏招兵四万人。十一月初三，荆州刺史桓道进在下笮关对萧宝卷发起攻击，拔除关隘，投降的有二千多户。二十日，阳平王元颐去世。

这一年，十七州发生大饥荒，皇帝分派使者开仓济民。这年冬天，萧衍起兵向东进发，讨伐其君主萧宝卷。

二年(501)春季正月初一，皇帝车驾拜谒长陵。十五日，世宗开始亲自处理朝政。遵照先帝遗诏，听任司徒、彭城王元勰以王爵还归宅第。太尉、咸阳王元禧进位太保，司空、北海王元详为大将军、录尚书事。二十一日，在太极前殿召见群臣，告诉他们自己亲理朝政的意见。二十五日，高丽国派使者前来朝献。二十六日，任命太保、咸阳王元禧领太尉，大将军、广陵王元羽为司徒。世宗下诏书说：“朕幼承宝历，艰忧内怀，不理政事，风化不宁。今天才开始料理政务，首要之举就是同心协力，推陈出新，思谋使四方闻风尽善，可以分派大使，黜幽升明。”二月初七，担任宿卫官职的官员晋升一级官阶。十一日，大赦天下。三月初一，世宗下诏书说：“近年以来，连年征战，劳役既多，老百姓穷苦凋敝。官府应当体恤民情，以救人民于水火。正式赋役之外，各种妨碍百姓利益的杂赋全部免去。”十七日，下诏说：“各州刺史，不亲民事，缓于督察，郡县稽捕狱讼，一旬一月之间，才处理一次。淹狱久讼，拖延时日，百姓怨声载道，已成困弊情势。尚书可申明条例，布告四方，命地方长官每日亲理政事，勤勉奉公，不得因循旧弊，荒废公务。”二十八日，下诏说：“治理国家崇尚简明清静，为官一方贵在处理一应事务。州府佐官，提升渐多，已成损弊，无助政道。又京城百司，官僚衙门多而杂，官员有闲暇过长的，都属这种情况。如果不是必需的，一律革除。”青、齐、徐、兖四州发生大饥荒，老百姓饿死的达万余人。这个月，萧衍立萧宝卷之弟南康王萧宝融为皇帝，年号中兴，率军东赴建业。

夏季五月十九日，广陵王元羽逝世。二十九日，太保咸阳王元禧谋反，被赐死。六月二十三日，考核各州刺史政绩，加以升降。

秋七月十三日，蠕蠕侵犯边境，乙未日，东豫州刺史田益宗在赤亭打败萧宝卷将领黄天赐。二十九日，大赦天下。三十日，车骑将军、仪同三司王肃逝世。九月初六，下诏征召京畿之内民夫五万人修筑京城三百二十三坊，四十天就完工了。初八，立皇后于氏。二十四日，免寿春官营民户为扬州百姓。

冬季十月初六，吐谷浑国派使者前来朝献。初十，萧宝卷零陵郡长官率领本郡军民归顺朝廷。十一月初六，任命骠骑大将军穆亮为司空。初七，大将军、北海王元详任太傅，领授司徒官职。十二日，在伊水北面改筑园丘。二十五日，有祝祭之事。十二月，高丽国派使者前来朝贡。这个月，萧宝卷直后张齐杀死其君主萧宝卷投降萧衍，萧衍攻克建业。

景明三年(502)二月二十五日，世宗下诏说：“一段时间来，旱灾严重，农民荒废农时，提起来朕就很惭愧，罪责主要在我。申告受旱各州郡，如有尸骨暴露于野的，都加以掩埋。”三月，鲁阳的蛮人反叛朝廷。南齐皇帝萧宝卷之弟建安王萧宝夤来降。

夏四月，世宗命抚军将军李崇征讨鲁阳反蛮。这个月，萧衍又废除了其君主萧宝融，自己僭登皇位，自称梁。闰月三十日，司空穆亮逝世。五月，扬州小岘军事长官党法宗袭击萧衍大岘戍关，攻克，擒获其龙骧将军邾菩萨，送到京城。

秋季七月十八日，于阗国派使者前来朝献。世宗下诏，文官跟随征讨显达充任宿卫的升二级官阶。八月十八日，萧宝融政权的镇南大将军、江州刺史陈伯之派使前来请求投降。三十日，尊称前太傅、平阳公元丕为三老。九月初二，皇帝车驾行幸邺城。十二日，下诏派使者祭吊殷朝比干墓。二十三日，在邺城南检阅武备。二十五日，武兴国世子杨绍先派使者前来朝献。

冬季十月十六日，皇帝亲自御射演习，箭射到一里五十步的地方，众大臣在射箭的地方刻碑铭记。二十日，世宗车驾回宫。十一月二十五日，世宗下诏书说：“京城洛阳一带，兵荒马乱，已有十年。先皇在旧都奠定国基，开创大业，扫除荒旧，创下宏构，鸿功茂绩，规模长远。今天庙社已建，宫极崇伟，应当在下个月中旬，移驾祝吉。仰寻遗意，感庆交加。既然礼度比周宣王时代斯干之制还要隆盛，汉高祖壮丽的仪制还要完备，便可依照典故旧例，备此考告，以满足远近人臣的愿望。”十二月初四，世宗下诏书说：“农桑为农民之本，蚕事乃国家之重，储积丰厚，才能不怕寒暑。最近以来，京城开始建设，耕种蚕桑暂时短缺，追寻以往，必须倡导。而今寝殿已成，移御初始，春郊不远，耕种有辰。可以立即着手营造千亩耕地，开设宫坛，朕要亲自握耒援筐，劝民耕种。”十八日，在太极前殿宴请群臣，各赐布帛不等，因宫殿初成的缘故。二十日，扬州军打败萧衍的将领张嚣之，杀了两千人。

这一年，疏勒、..宾、婆罗捺、乌苌、阿喻..、罗婆、不岑、..拔罗、弗波女提、斯罗、哒舍、优耆奚那太、罗..、乌稽、悉万斤、朱居..、诃盘..、拔斤、厌口末、朱..洛、南天竺、持沙那斯头等国都派使者前来朝贡。河州发生大饥荒，死的人有二千多。

景明四年(503)春季正月二十二日，世宗在皇田中举行耕种仪式。梁州氐族人杨会造反。魏世宗命行梁州事杨椿、左将军羊祉前去讨伐。三月十七日，皇后在北郊亲临蚕桑仪式。二十八日，扬州军队在阴山打败萧衍的军队，斩杀了他的龙骧将军吴道爽等数千人。

夏季四月初一，朝廷授萧宝夤为镇东将军、东扬州刺史，封为丹阳郡开国公、齐王。初八，南天竺国敬献辟支佛牙。十六日，世宗下诏书说：“酷吏为祸，绵古同患；孝妇淫刑，东海为之焦壤。现在已连续一百天没有下雨了，是不是有冤狱沉埋？尚书推检京师被囚的犯人，一定要竭尽听讼察断的责任。”十七日，世宗因旱灾减少饮食睡眠。十九日，暴雨猛降。五月二十三日，杨椿、羊祉大破反叛的氐人，杀了千余人。六月初一，加封皇弟元悦为汝南王。初五，调拨冀、定、瀛、相、并、济六州二万人、马千匹，增配给寿春。

秋季七月初五，三老、平阳公元丕逝世。二十日，朝廷下诏收还盐池利税交归国库。二十一日，以彭城王元勰为太师。八月二十日，任命吏部尚书元英为假镇南将军，进攻萧衍的义阳郡。勿吉国贡奉眓矢。二十一日，世宗行幸至河南城行宫。

冬季十一月初三，扬州大破萧衍的军队，杀了他的徐州刺史潘佃怜，擒获了司马明素。十一日，以武兴国世子杨绍先为其国王。十五日，世宗下诏让尚书左仆射源怀抚慰劳问代都、北方各镇郡，随时拯恤。二十七日，镇南将军元英在白沙大破萧衍将吴子阳，擒斩数千敌人。十二月十三日，世宗下诏命镇南将军李崇讨伐东荆州反叛的蛮族人。十九日，世宗下诏书说：“先朝制定制度，诸事应时公允。但是时间推移，人事变迁，物情变异乖惰。近一时期以来，或者动辄有所增损，废堕不行；或者有旧时合适，但现今不合的；或者是职责名分错乱，各官互相推诿的。各政府部门，列举其有遗漏、缺损的条文，迅速上奏。”二十六日，萧衍的梁州刺史平阳县开国侯翟远、徐州刺史永昌县开国侯陈虎牙投降朝廷。

正始元年(504)正月初三，江州刺史曲江公陈伯之在东关打败萧衍将领赵祖悦。初九，东荆州刺史杨大眼大破群蛮樊季安等。十九日，朝廷大赦天下，改年号。二月十一日，萧衍将领姜庆真偷袭寿春外城，州军打退了他们。二十日，扬州统军刘思祖在邵阳大破萧衍部众，擒获了他的冠军将军、邵阳县开国侯张惠绍，骁骑将军、祁阳县开国男赵景悦等十余名将领，斩首捕获数千名敌人。三月初一，元英在樊城打败萧衍将领王僧炳的部队。

夏季四月十五日，高丽国派使者前来朝贡。五月初一，太傅、北海王元祥因为犯了罪被废黜为庶人。六月，因为境内干旱撤除音乐，减少进食。十八日，世宗下诏书说：“朕因为德行薄浅，政制刑治多出舛误，以致干旱累旬，京畿禾苗干枯，这都是朕的过失，为此朕日夜不安。有关部门可查按旧典，行使六事：狱讼冤案，秉公而断；众长官玩忽职守，量情处置；鳏寡困穷的人，抚恤赈济；繁杂的赋役，都加以减免；贤良正直的人，都要依礼加以提拔，贪赃枉法，谄谀谗媚的人，及时加以摈退黜除；怨女旷男，一定要让他们结婚生子。这样的话，朕就高兴了。”十九日，世宗因发生大旱在太庙亲自主持祭祀。二十三日，下诏在首阳山上建立周公旦、伯夷叔齐的庙。二十五日，因旱见公卿以下官员，引咎自责。又审查京城中被困禁的犯人，除了死罪以外其他一律减罪一等，应服鞭刑杖刑的一律免除。

秋季七月初八，萧衍政权的角城守军长官柴庆宗举城前来归降。李崇大败众蛮人帅官樊素安。八月初二，元英在义阳大败萧衍的将领马仙鴘。世宗下诏让洛阳令如有大事可面奏皇帝。十一日，元英攻打义阳，攻陷城池，擒获冠军将军蔡灵恩等十多名梁军将领。十七日，元英大破萧衍将领的部队，安定了三关。二十五日，世宗封元英为中山王。二十六日，西羌人宗万率领四千户羌人归附朝廷。九月初五，世宗下诏沿淮河南北所有各镇戍，都让其秋季播麦，春季种粟和稻，随其土质所宜，水陆兼用，一定要使地无遗利，兵尽其用，等到谷麦丰登，公私利益都可兼顾。又下诏让各州一律停止徭役，不得横征暴敛。二十日，世宗下诏对中山王元英所俘萧衍的冠军将军、监司州事蔡灵恩等人按其才能选拔任用。二十一日，萧衍政权霍州刺史田道龙、义州刺史张宗之派使者前来请求内附。蠕蠕侵犯边疆，世宗下诏让左仆射源怀前去征讨。

冬季十月二十日，下诏不准群官在百姓中招募衙吏。十一月十五日，世宗下诏书说：“古代贤哲的君王，创立帝业，垂泽皇统，安抚百姓，建立教化，无不崇建成式，开训国亲，昭宣《三礼》，弘扬四术，以使道畅群邦，风教流播海内。自从大魏皇都移徙中原，军国事务纷繁，新都没有来得及经营建设，朕静心思此，愧对列祖列宗。可命有关部门依照汉、魏旧章，营造国学。”十二月初四，把皇家苑囿的公田分别赐给代都迁来的民户。初七，世宗下诏让群臣议定律令。二十七日，世宗行幸伊阙。闰十二月初一，萧衍政权行梁州事夏侯道迁以汉中郡归降朝廷，假尚书令邢峦为镇西将军，率部前去接应。二十三日，骠骑大将军、高阳王元雍任司空，尚书令、广阳王元嘉加授仪同三司。

正始二年(505)正月十三日，命宕昌国世子梁弥博为其国王。邓至国派使者前来朝贡。二月，梁州氐族人造反，截断汉中运输路线。刺史邢峦频频大败敌人。

夏季四月十九日，城阳王元鸾逝世。二十五日，世宗下诏书说：“任贤明治，自古以来皆为通行规则，宣明风教，赞辅政务，实在是需要很多的人才。但现在中正所录，只看门第，吏部选用官吏，仍然是不以才举士。于是使英杰少有升迁，衙司事务多有滞缓。不精士人之选，那以什么来考核提拔官员？各官可审议往代贡举士人的办法，擢拔贤才的体制，一定要做到被选的人才学并佳，资望都好。”二十六日，因为仇池氐族人反叛，世宗下诏让光禄大夫杨椿为假平西将军，率部前去征讨。

邢峦派统军王足西征，频频打败萧衍的部队，于是进入剑阁，俘获萧衍的辅国将军范始男送往京城。五月初十，氐族人□虎率部前来投降。

六月初二，世宗下诏书说：“先朝有功之臣，或者是身遭责谴黜免，他们的子孙沉沦潦倒；或者是宦途失却次序，新旧颠倒，因而不被重用，这样怎么去奖励臣民？思念前绩，情有亲疏。从宗亲到庶族，如祖上曾经立下功绩录记在簿，却没有官职，有官而才堪优先提拔的，按其才能授给他们官职。”

十五日，萧衍政权的冠军将军李畋等在始平郡东面、涪水北面扎营。王足迎战并打败了他们，杀了冠军将军张汤、辅国将军马市、宁朔将军李当、姜见祖、辅国将军冯文豪、龙骧将军何营之等人。二十五日，世宗诏尚书李崇、太府卿于忠、散骑常侍游肇、谏议大夫邓羡，李崇、于忠为使持节并兼任侍中，邓羡兼任黄门郎，一起为大使，纠察决断外部各州及京郊的行政长官的过失罪责，当即决断，如果州镇的要员犯罪，上报朝廷。

二十六日，萧衍的冠军将军王景胤、辅国将军鲁方达等攻打竹亭，王足大败来敌，杀了其辅国将军王明达、龙骧将军张方炽。

二十八日，扬州刺史薛真度大败萧衍将王超宗，俘获斩杀敌人三千多人。

二十九日，萧衍将领鲁方达屯军新城，王足又派统军卢祖迁等人打败了他们，斩杀萧衍冠军将军杨伯仁、宁朔将军任安定。

秋季七月初五，世宗下诏书说：“朕继承皇位，至今已经七年，可朕德泽未施于民，不能高瞻远瞩，人们的冤滞之情，尚且很多，而纠察之狱未畅于下，贤愚不分，皂白不清，这不是革民耳目、劝善惩恶而应有的现象。现在朕分派大使，巡察四方，那些罪行与风传相符合的，即加以纠查判理，以申明皇朝雷霆之威，以申举正义之旗。另外，要观风辨俗，奖功惩过，褒扬赏赐有功贤德的人，纠罚淫恶阴险的人，救济贫困，体恤凋弊，以满足朕的心愿。”

十九日，王足打败萧衍的军队，杀了他的龙骧将军喻增晖、宁朔将军库保寿、辅国将军鲁天惠、建武将军王文标。王足兵逼涪城，二十三日，萧衍巴西太守庾域，冠军将军、统军主将李畋等迎战，王足打败敌人，俘获斩首数千人。

八月初四，世宗下诏让中山王元英率军南讨襄、沔各地。

十二日，王足派统军纪洪雅、卢祖迁等攻破萧衍军队，斩杀其秦、梁二州刺史鲁方达等十五人。十四日，王足又派统军卢祖迁等人打败萧衍军队，杀了其都督、冠军将军、梓潼县开国子王景胤，以及刘达等二十四名将军。

十六日，扬州军在羊石与萧衍将领姜庆真交战，将其击败。这个月，萧衍政权的沔东太守田青喜率七郡、三十一县、一万零九十户内附朝廷。九月初一，扬州刺史元嵩打败萧衍湘州刺史杨公则等人，斩杀俘获数千人。

冬季十一月初一，武兴国王杨绍先的叔父杨集起谋反，世宗下诏命光禄大夫杨椿率军前去讨伐。

王足围困涪城，益州各郡戍投降的十有二三，百姓接受编藉的有五万多户。接着王足引军撤退。十二月二十四日，世宗又下诏让骠骑大将军源怀慎讨伐武兴反叛的氐人。

正始三年(506)正月初一，皇子降生，世宗大赦天下。初六，梁、秦二州刺史邢峦接连打败氐贼，攻克武兴。萧衍冀州刺史桓和侵犯南青州，州中军队击退了敌人。

秦州百姓王智等人聚集二千人，自称王公，不久推举秦州主簿吕苟儿为主帅，年号建明。

十三日，杨集起兄弟相继投降。二月二十一日，世宗下诏书说：“过去虞皇禁止群臣无原则地服从皇帝意见，好的建议屡屡进上；周代任用劝谏之臣辅助王政，帝王大业十分昌盛。朕仰承鸿基，伏膺宝历，思兴业绩，日理万机，所以翘首盼望忠直之言。但到现在仍然是良策不进，规划无闻，这哪里是辅佐君主，匡救社稷的做法呢？可命王公以下，凡有嘉谋深图、直言忠谏、利国便民、矫正时俗有利于时的，都要他们针对事情陈奏于朕，以事实说话，不论情面。”二十三日，世宗下诏让右卫将军元丽等讨伐吕苟儿。二十九日，平南将军陈伯之在梁城打败萧衍的徐州刺史昌义之的部队。这个月，萧衍将领萧日丙率五万人马侵犯淮阳。三月初四，因为连年战事不断，下诏罢除各种役作。十四日，世宗下诏命荆州刺史赵怡、平南将军奚康生奔赴淮阳。乐良王元长命犯了杀人罪被赐死，封国被削除。二十三日，给皇子取名叫昌。二十五日，平南将军、曲江县开国公陈伯之自梁城南逃。

夏季四月初一，世宗下诏罢除盐池禁令。初九，世宗下诏派使者巡察抚慰北方边境的酋长百姓。十五日，以中山王元英为征南将军、都督扬、徐二道诸军事，指授边将。萧衍政权的江州刺史王茂先侵犯荆州，在河南城屯军，世宗下诏命平南将军杨大眼讨伐敌人。二十六日，大破敌军。斩其辅国将军王花，俘虏二千多人。进而攻打河南城，王茂先溃逃而去，大眼追到汉水，拔除敌人五座城池。将军宇文福攻打萧衍司州城，俘敌千余人而还。五月初一，世宗下诏抚慰义阳刚刚归附的民户。初二，世宗下诏书说：“掩埋尸骨，自古通典，按时修令，朝廷恒式。而今时雨未降，春苗已旱。或是野有孤老馁饥疾病之人，无人赡养拯救，因此致死。凡是暴尸沟壑的，洛阳部尉依式备棺掩埋。”初八，萧衍将领张惠绍侵犯边疆，攻陷宿豫。十一日，萧衍将领萧容攻陷梁城。十七日，萧衍将领韦睿又攻陷合肥城。十八日，世宗下诏让尚书元遥率军南讨。

十九日，因秦、陇二州没有平定，世宗下诏命征西将军于劲节度诸军。

二十五日，萧衍将领又攻陷羊石、霍丘二城。六月初八，又攻陷小岘戍关。

十二日，安西将军元丽大破秦贼，斩杀贼帅王智等五人，杀了六千名敌兵。

十四日，假平南将军奚康生打败萧衍将张惠绍，杀了其徐州刺史宋黑。二十四日，世宗下诏命尚书邢峦出征讨伐徐、兖二州。

秋季七月初三，萧衍将领桓和侵犯孤山，攻陷固城。

十七日，元丽大败秦州贼寇，吕苟儿及其王公三十多人投降，秦、泾二州平定下来。

二十五日，中山王元英大败萧衍的徐州刺史王伯敖于阴陵，杀其将二十五人，俘虏五千多人。二十六日，世宗下诏征发定、冀、瀛、相、并、肆六州十万人以增援南征军队。八月初九，安东将军邢峦在孤山打败萧衍的将领桓和，杀了万余名敌人。将军元恒攻克固城，杀了萧衍的冠军将军桓方庆。统军毕祖朽攻克蒙山，杀了萧衍的龙骧将军矫道仪等人，被杀的以及在沂水中淹死的有四千多人。兖州平定。十六日，世宗下诏让平南将军、安乐王元诠督领后发诸路军马奔赴淮南。十七日，赦免泾、秦、岐、凉、河五州有罪的人。九月十一日，邢峦在宿豫大破萧衍军队，杀了其大将蓝怀恭及其四十多员将领。张惠绍放弃宿豫，萧日丙放弃淮阳向南逃去，被追杀数万人。徐州平定。二十七日，中山王元英在淮南大败萧衍的军队，萧衍中军大将军、临川王萧宏，尚书右仆射柳忄炎，徐州刺史昌义之等人放弃梁城沿淮河向东逃去。追奔到马头山，萧衍冠军将军、镇守主帅朱思远放弃城池在夜间逃走，擒获萧衍将领四十余人，斩杀俘获士兵五万多人。元英于是攻打钟离。高丽国派使者朝贡。萧衍派将领带领三万人马侵犯义阳。十月初六，乘着黑夜来敌逃走，郢州刺史娄悦追击敌人，打败了他们。十七日，蠕蠕国派使者前来朝拜纳贡。二十八日，征虏将军赵遐在氵党城的桑坪大败萧衍的军队。

十一月初三，世宗在式乾殿给京兆王元愉、清河王元怿、广平王元怀、汝南王元悦讲授《孝经》。二十九日，世宗下诏说：“往年陇右逆贼叛乱，全境百姓都被卷入。但其中犹有始终洁身自守，不参与叛乱的。疾风知劲草，确实可嘉。尚书可甄别选拔量功报赏，以表彰他们的深明大义。”这个月，梁州再次打败反叛的獠人。

正始四年(507)春季二月十四日，吐谷浑、宕昌国都派使者前来朝献。二十七日，勿吉国贡献眓矢。三月十三日，叠伏罗国派使者前来朝贡。

夏季四月初九，钟离发生大洪水。中山王元英战败而还。十三日，吐谷浑、鸠磨罗、阿拔磨拔切磨勒、悉万斤诸国都派使者前来朝献。六月初一，世宗下诏书说：“高祖德兼两仪，与日月同辉，广播文教以招抚远方的人，调理礼学以旌表才俊，移都中土，光照苍穹，总霜露之所均，可与洛水河畔的姬昌相媲美。军戎国业兼而兴治，惟没有兼顾儒教。朕登上皇基，君临宝历，想模仿圣贤规范，述说遵循先圣之志。而今天平地宁，四方无事，可命有关部门按照前代体式，设置国子学，建立太学，在四门外建设小学。”十八日，萧衍政权的龙骧将军、冯翊太守宇文子生等人统辖的七个郡相继归附朝廷。十九日，社兰达那罗、舍弥、比罗直等国都派使者前来朝献。

秋季八月初四，契丹国派使者前来朝献。十二日，中山王元英、齐王萧宝夤因钟离一役败退而归，都被除名为民。十三日，库莫奚、宕昌、吐谷浑等国都派使者前来朝献。十四日，敦煌发生大饥荒，官府开仓济民。九月初三，世宗下诏书说：“朕秉历承天，登基将近十二年，亲掌朝政，已近十年。大臣皇亲，辛勤已久；各司英杰，丰功未报。这不是所谓有功知闻，赏罚及时。命司空、高阳王元雍为太尉，尚书令、广阳王元嘉为司空，百官都晋升一级。”初四日，夏州长史曹明谋反，被诛杀。初八，重开斜谷旧道。疏勒、车勒阿驹、南天竺、婆罗等国派使者前来朝拜纳贡。三十日，司州百姓发生饥荒，官府开仓济民。闰月初八，发布禁令，大司马门不得让车马出入。

冬季十月初七，高丽、半社、悉万斤、可流伽、比沙、疏勒、于阗等国都派使者前来进贡。十七日，皇后于氏逝世。十八日，疏勒国派使者朝拜纳贡。二十日，淮阳太守安乐举城南叛。二十一日，口厌哒、波斯渴..硋、渴文提不那杖提忸杖等各国，都派使者前来朝拜纳贡。乙酉，在永泰陵埋葬顺皇后。十一月二十二日，发布禁令，不准黄河以南蓄养母马。从碣石到剑阁，东西长七千里，朝廷设置二十二个都尉。二十四日，阿与..、呵罗..、..跋吐罗等国都派使者前来朝拜纳贡。十二月初四，世宗下诏让那些在钟离之役中战死的人，免除其家一房的三年田租。七日，特那杖提莎钵离阿失勒摩致钵等国都派使者前来朝贡。十日，蠕蠕、高车百姓他莫孤率部前来归降二十三日，钵仑、波利伏佛胄善、乾达等国遣使朝贡。

永平元年(508)春季正月二十日，颍川太守王神念投奔萧衍。二月二十一日，勿吉、南天竺国都派使者来朝拜纳贡。三月初七，皇子元昌去世。十八日，斯罗、阿..、比罗、阿夷义多、婆那伽、伽师达、于阗等国都派使者前来朝拜纳贡。二十五日，因头年旱灾减产，世宗派使者在发生灾荒的地方赈济百姓。

夏季四月，阿伏至罗国派使者朝拜纳贡。五月初六，高丽国派使者朝拜纳贡。十四日，世宗因为干旱的缘故，减膳撤乐。六月二十三日，世宗下诏说：“慎重对待诉讼，仔细处理刑罚，以往诰令中就一再申明了。朕登上皇极，明鉴未远，断决烦讼疑案，实在是没有把握。现可依洛阳旧图，修建听讼观，农闲开始，冬季来临即建成。朕与王公卿士亲临审问各种狱案。”二十四日，高车国派使者前来朝贡。

秋季七月十五日，高车、契丹、汗畔、..宾等国都派使者前来朝见纳贡。十八日，世宗下诏书说：“审理案件要合情合理，要遵循五听的程序，枷锁罚杖大小，各应有一定的标准。但最近一段时间以来，廷尉、司州、河南、洛阳、河阴及各狱官，审讯的时候，并没有做到矜悯宽恕拷打之苦，经常都很残酷，这并不是据律据情、慎刑重命的做法。推滥究枉，朕挂于怀。可让尚书仔细检查枷锁杖罚违制的理由，断罪闻奏。”八月十五日，冀州刺史、京兆王元愉据州反叛。十七日，下诏命尚书李平为镇北将军、行冀州事，前去讨伐。十九日，大赦天下，改年号。二十二日，吐谷浑、库莫奚国派使者前来朝贡。九月初一，李平在草桥大败元愉。初六，恢复前中山王元英本来的封爵。十二日，蠕蠕国派使者前来朝贡。定州刺史、安乐王元诠在信都北面大败元愉。十八日，世宗杀了侍中、太师、彭城王元勰。二十一日，下诏赦免被元愉所蒙骗的冀州民杂工役，其中如能斩杀逆党的，另加优赏。二十三日，李平攻克信都，元愉北逃，杀了其所封的冀州牧韦超、右将军睦雅、尚书仆射刘子直、吏部尚书崔月出等人。统军叔孙头把元愉抓起来送往信都。大臣们都请求杀了元愉，世宗不同意，下诏把他送到京城。冀州平定。三十日，郢州司马彭珍、治中督荣祖等人谋反，暗地里把萧衍的军队引入义阳，郢州刺史娄悦打退了他们。世宗下诏让将军胡季智、屈祖等率部南赴义阳。三关戍主侯登、阳凰省等以城南叛萧衍政权，娄悦绕城固守。世宗派中山王元英督领马步兵三万人赶去支援。

冬十月十三日，世宗下诏恢复已故北海王元详本封，以王礼埋葬了他。豫州彭城人白早生杀害了刺史司马悦，据城南叛，萧衍派齐苟仁等四名将领前去支援他。世宗下诏命尚书邢峦为行豫州事，督领将军崔暹率领骑兵去讨伐他。二十八日，邢峦在鲍口大败早生及苟仁的军队。二十九日，前宿豫戍主成安乐的儿子成景俊杀了宿豫戍主严仲贤，以城南叛。十一月十六日，世宗下诏让安东将军杨椿率领四万人马攻打宿豫。十二月十一日，邢峦攻克悬弧，斩杀白早生，擒获齐苟生等人，俘获萧衍的士兵三千多人，世宗分别赐给王公以下各人。十五日，中山王元英在楚城打败萧衍的军队，擒获萧衍的宁朔将军张疑等人。郢州刺史娄悦在金山打败萧衍的将领马仙王卑。二十四日，汉水东面蛮民一万七千户相继内附。二十八日，高丽国派使者前来朝拜纳贡。

这一年，高昌国王..嘉派其兄的儿子私署左卫将军孝亮持表前来朝拜，请求向内地迁徙，乞求朝廷派军队迎接。

永平二年(509)春季正月，萧衍派王神念率部侵犯南兖州。世宗下诏命辅国将军长孙稚为平南将军、都督，率领统军邴虬等五军人马前去讨伐。初八，胡密、步就磨、忸密、..是、悉万斤、辛豆那、越拔忸等国派使者前来朝拜纳贡。十三日，口厌哒达、薄知国派使者前来朝拜，进贡白象一头。十六日，高昌国派使者前来朝贡。十七日，中山王元英进逼萧衍的长薄戍镇，十九日，敌人乘黑夜溃逃，被追杀了数千人。十八日，拔除武阳关，擒获萧衍的云骑将军、松滋县开国侯马广，冠军将军、迁陵县开国子彭瓮生，骁骑将军、当阳县开国伯徐元季等二十六名将领，俘获七千多人。接着进攻黄岘、西关。萧衍将领马仙王卑放弃西关，李元履放弃黄岘逃走。这个月，泾州和尚刘慧汪聚众造反。世宗下诏命华州刺史奚康生前去讨伐。二月初六，世宗下诏说：“一向以来，战伐频繁，器仗多有毁损，放在兵库中的武器所剩无几。居安思危，古人所戒，五兵之器，必须充足，打造既多，必须有众多的人参与打造。现在可安排打造四万人用的器仗。”三月初十，磨豆罗、阿曜社苏突..、地伏罗等国派使者前来朝拜纳贡。

夏季四月初八，世宗因为武川镇发生饥荒，下令开仓济民。二十三日，世宗下诏说：“圣人济世救民，方式随着事物的变化而不同，或依正典，或以民宜，灵活机动，理无恒在。先朝因皇都新迁，嵩基始构，河、洛百姓人数众多，离开旧地者未曾安稳，新迁民户的新居所也不能一蹴而就。伊阙西南，蛮人聚居；沔水北面的敌人，连城作戍；愚蠢的巴人，并未对朝廷心悦诚服。所以先朝暂时抑止滋育黎民的慈心，权且缓滞整肃奸邪之法。而今京城已成天固，与过去大不相同。扬、郢、荆、益各州，都属我皇魏所有；险顽诸蛮，无不归附；商、洛民众，忠诚倍增。只有樊、襄两州以南，违背仁道，悖离教化，这不是百姓的过错。而无赖之徒，竞相劫掠，屠害良善，离人父兄。萧衍的酷害，实在已是十分深重的。现在可把掠来的百姓放回去，给他们示以大惠泽，舍此残余贼寇，不让他们再犯新的罪行。并令沿边境各州镇，从今以后，在境外寇盗犯罪的人罪同境内。如州镇主将，知罪容恕不纠，依法惩处。”五月，高丽国派使者朝拜纳贡。三十日，世宗因为干旱的原因，减膳撤乐，禁止屠宰。六月初三，驾临华林都亭，亲审囚徒，犯死罪以下的人降罪一等。六月，高丽国派使者前来朝拜纳贡。初十，世宗下诏说：“海内一统，车书应同，而现在各州路径南北尺度大小不一。今可明宣四方，统一道路建制。”

秋季七月十三日，契丹国派使者朝拜纳贡。八月初六，邓至国派使者朝献。初七，命邓至国世子像览蹄为其国王。高昌、勿吉、库莫奚等国派使者前来朝献。九月十一日，世宗封已故北海王子元颢为北海王。十二日，世宗下诏确定各宫中小门的名称。

冬季十月十四日，任命司空、广阳王元嘉为司徒。三十一日，郢州献七宝床，世宗下诏不接受。十一月十四日，世宗下诏禁止屠杀有孕的牲畜，作为永久的制度。十九日，世宗在式乾殿给众僧、朝中大臣讲授《维摩诘经》。十二月，世宗下诏书说：“五等诸侯，一向以来没有选举程式。朕现在宣布，同姓者出身：公为正六品下，侯为从六品上，伯为从六品下，子为正七品上，男为正七品下。异族出身：公为从七品上，侯为从七品下，伯为正八品下，子为正八品上，男为从八品上。清修出身：公为从八品下，侯为正九品上，伯为正九品下，子为从九品上，男为从九品下。可依此执行。”叠伏罗、弗菩提、朝..咤、波罗等国派使者前来朝拜纳贡。

永平三年(510)春季二月初三，高昌、邓至国派使者前来朝拜纳贡。初九日，秦州和尚刘光秀谋反。州郡军队捕获斩杀了他。二十日，秦州陇西羌族人杀害镇守将领赵俊，以武力反叛朝廷。三月十四日，皇子出生，朝廷大赦天下。高丽、吐谷浑、宕昌等国派使者前来朝拜纳贡。

夏季四月，平阳郡的禽昌、襄陵二县发生大瘟疫，从正月到本月，死了的人已达二千七百三十人。五月十六日，世宗下诏因冀定两州灾荒减收，官府开仓济贫。六月初二，世宗下诏在天下重求遗书。三十日，给皇子取名叫诩。闰月二十九日，吐谷浑、高丽、契丹等国各派使者前来朝拜纳贡。

秋季七月十九日，吐谷浑国派使者前来朝拜纳贡。八月初八，勿吉国派使者前来朝贡。九月初一，乌苌、伽秀沙尼等国派使者前来朝拜纳贡。十五日，高车国别帅可略汗等率领一千七百多人归顺朝廷。

冬季十月二十日，中山王元英逝世。二十五日，世宗下诏书说：“朕登上皇位，至今已经十二年了，而道治愧对苍生，教化惭于刑法。对于百姓鳏寡孤独、贫寒疾病之苦，朕内心经常挂念，此时如不抚恤，哪还能谈得上为民父母的胸怀呢。可命太常在空闲的地方，另外建起一处馆舍，让京城内外患病的人，都住进去。严令医疗部门，分人医治，考核其治疗成绩，行使赏罚。虽然说人的寿命有限，长短有定，但三疾四痛各各不同，或可依赖治疗获得起色。庶几是昔日秦医、扁鹊之言，理验今日。加上经验之方浩广渊博，流传极远，对症投药，终难考究。可别令有关部门，召集医务人员，寻篇推句，务存精要，选取其中内容汇成三十余卷的医书，颁布于天下，各郡县务求备写，广告乡邑，让老百姓都知道救治疾患的方法。”二十七日，高车、龟兹、难地、那竭、库莫奚等国派使者前来朝拜纳贡。十二月初七，高丽、比沙杖国派使者朝拜纳贡。初九，江阳王元继因犯罪被解除官爵。十二日，世宗下诏在青州建立高祖庙。殿中侍御史王敞因谋反被诛杀。

永平四年(511)春季正月二十日，汾州刘龙驹聚众造反，世宗下诏命谏议大夫薛和率众讨伐。二十七日，阿悦..、不数罗国派使者前来朝拜纳贡。二月十五日，青、齐、徐、兖四州百姓闹大饥荒，朝廷派使者前去赈济抚恤。三月初五，婆比幡弥、乌苌、比地、乾达等国派使者前来朝拜纳贡。二十四日，司徒、广阳王元嘉逝世。

夏季四月，琅笽百姓王万寿斩杀萧衍辅国将军琅笽、东莞二郡太守刘晰，举朐山前来投降。徐州刺史卢昶派琅笽戍主傅文骥率部据守。初九，薛和大败山胡。萧衍派其镇北将军张稷及马仙鴘侵犯朐山。世宗下诏让卢昶率部阻击。五月初四，朝廷把代京的铜龙迁到天渊池。二十一日，世宗下诏禁止天文学。六月初九，乾达、阿婆罗、达舍、越伽使密、不流沙等国派使者前来朝拜纳贡。

秋季七月二十四日，吐谷浑、契丹国都派使者前来朝拜纳贡。八月初三，阿婆罗、达舍、越伽使密、不流沙等国都派使者前来朝贡。二十六日，勿吉国献眓矢。九月十七日，萧衍政权的九山戍主苟仁举戍关前来投降。口厌哒、朱居..、波婆、莫伽..、移罗仆罗、俱萨罗、舍弥、罗乐..等国派使者前来朝拜纳贡。

冬季十月十五，婆比幡弥、乌苌、比地、乾达等国派使者前来朝拜纳贡。十一月初二，宕昌国派使者前来朝拜纳贡。初七，世宗下诏命李崇、奚康生等在寿春练兵，以分击朐山来侵敌人。十六日，难地、伏罗国派使者前来朝拜纳贡。朐城被敌人攻陷，卢昶大败而归。十二月十一日，世宗下诏说：“奖励提拔善良，黜退邪恶，是治理国家的通行规则，三载考察一次官员，是国家明典。自正始二年以来，官员政绩至今未曾考核，功过是非难以确定，难道他们就不该有个升降？现在对官员从景明二年到永平四年的政绩，通考一遍上报朝廷。”二十七日，大罗汗、婆来伽国派使者前来朝拜纳贡。

延昌元年(512)春正月初八，因国家连年发生旱灾，百姓饥荒凋弊，世宗分派使者开仓赈济百姓。十一日，疏勒国派遣使者朝拜纳贡。十九日，任命车骑大将军、尚书令高肇为司徒公，光禄大夫、清河王元怿为司空，司州牧、广平王元怀进号骠骑大将军、仪同三司。三月初一，渴....国派使者前来朝拜纳贡。初四，境内州郡有十分之一发大水，世宗下诏开仓济民。因为京城粮食价格昂贵，拿出国库的八十万担粮食以赈济贫苦百姓。二十九日，安乐王元诠逝世。

夏季四月，世宗下诏因干旱的原因，以粟饲养的牲畜一律不再以粟为饲料。初七，世宗下诏书说：“皇都迁至洛阳，将近二十四年了，宫中缺少唱演之音，四门断绝学校讲授之业，博士们端然处朝，枉拿俸禄，不临岁祭，贵族子弟，莘莘欲学之人，无不感叹，静静思之，羞颜难当。可严令有关部门，国子学舍务必在冬季十一月建成，太学、四门学舍明年暮春三月完工。”初八，因旱灾，世宗下诏命尚书与各有关部门审理案件诉讼，下诏让黄河以北的百姓到燕、恒两州就食。十一日，下诏让饥民在六镇就食。十七日，世宗因干旱的原因，减少膳食，撤除音乐。二十三日，世宗下诏书说：“肆州地震，死伤人数众多，朕每每念及此事，不觉酸痛有加。死去的人不可追还，生病的人应该加以医疗救助。可派朝中太医、外科医生携带必须的药品，就地进行治疗。”二十五日，世宗大赦天下，改年号。下诏建造理诉殿、申讼车，以尽申冤穷之理。五月初一，疏勒及高丽国派使者前来朝拜纳贡。十六日，世宗下诏令天下有余粮的家庭，除了留下自家一年的口粮，其余全部拿出来借给饥民。国家从二月不下滴雨一直到这个月底，连续干旱。六月十一日，喜雨倾盆。十七日，解除黄河以南禁止养母马的禁令。十八日，世宗下诏书说：“去年水灾，今年春天又发生旱灾，百姓饥馁，救命无计，眼下虽处养蚕月份，然却无法养织。今年秋天的纳税交租日期将到，各郡县限期责办，尚书可严令各州，要以百姓实际的收入为准，明加检校，不得强行催交，以拯救艰难凋弊之人。”二十日，世宗下诏发放太仓粮食五十万担，以赈济京城及州郡的饥民。

秋季七月，吐谷浑、契丹国派使者前来朝拜纳贡。八月初一，吐谷浑国派使者前来朝拜纳贡。二十六日，勿吉国贡奉眓矢。

冬季十月十八日，立皇子元诩为皇太子。这个月，口厌哒、于阗、高昌以及库莫奚等国都派使者前来朝拜纳贡。十一月初十，世宗下诏书说：“朕登临皇基，统理天下，太子体借神灵，始立宫华，君与储君两明既符，三善方合，应让泽惠广布海内。荣耀施及亿兆黎民。可赐给天下继承父业者爵一级，孝子、顺孙、廉夫、节妇表彰门里，量情赐给一定的粮食布匹。”十二月十八日，下诏各州郡长官被御史所弹劾批评遇赦免罪的，以及政绩考核处于中游的，一律被取代。

延昌二年(513)春季正月十三日，世宗亲临申讼车，亲自审理冤案。高丽国派使者前来朝拜纳贡。二月初一，赈济京城中贫苦百姓。二月十九日，因六镇发生大饥荒，开仓济民。二十四日，太尉、高阳王元雍进位太保。二十五日，梁朝郁州百姓徐玄明等杀了梁朝的镇北将军、青冀二州刺史张稷，把他的脑袋送到朝廷，举州归附，世宗下诏让前南兖州刺史樊鲁率部前去支援。闰二月十六日，世宗把皇家放牧的地方赐给代郡那些没有田地的老百姓。十八日，规定奴隶良民的划分办法，以景明年间为分界线。三月十三日，高昌国派使者前来朝拜纳贡。这年春天，百姓饥荒，被饿死的有数万人之多。

夏季四月十六日，发放绢十五万匹以赈济抚恤河南郡饥民。五月，寿春发生大水灾，世宗派平东将军奚康生等率领步骑兵数千人前去救援。高丽国派使者前来朝拜纳贡。六月二十日，青州百姓闹饥荒，世宗下诏命使者开仓赈济。二十九日，朝廷在扬州实行特赦。七月初八，世宗亲临申讼车，亲自处理冤狱。这年夏天，境内州郡十分之三发生大水灾。

秋天八月初七，世宗下诏书说：“一向以来水旱交加，连年饥荒，百姓窘迫不堪，不得已铤而走险，身陷牢狱，令朕忧惧不安。那些杀人、掠卖人口、强盗团伙的首犯，以及虽非首犯却杀伤财主，屡次犯有拦路抢劫罪的罪犯，可依法处决；其余的人免除死罪。罪行在流放以下的各准减刑。”二十六日，口厌哒、于阗、渴....以及契丹、库莫奚各国都派使者前来朝拜纳贡。九月初二，因贵族豪门崇尚奢侈，世宗下诏让尚书立下严格的等级，以节制其风气。这个月，勿吉、吐谷浑、邓至国都派使者前来朝拜纳贡。

冬季十月，世宗下诏因恒、肆二州发生地震，老百姓多有死伤，免除黄、淮地区百姓一年的租赋。十二月初一，免除洛阳、河阴两县的租赋。初十，世宗下诏，因恒、肆两州发生地震，百姓多灾多难，其中有担负劳役租赋的青壮年死尽、老幼孤单辛苦、家中没有享受到什么优抚的，各各赐给府库粮食让他们维持到来年谷熟。高丽国派使者前来朝拜纳贡。

延昌三年(514)春季二月十六日，世宗下诏书说：“肆州秀容郡敷城县、雁门郡原平县，都从去年四月以来，山鸣地震，至今不止，苍天告罪彰咎，朕心中十分惧怕，畏神之情战战兢兢，如临渊谷，现可体恤疾苦宽释刑罚，以酬答灾祸。”三月，三关别将李世哲大败群蛮，杀了萧衍龙骧将军文思之、文天生。

夏季四月，青州百姓发生饥荒。初七，官府开仓济民。二十五日，世宗亲临申讼车，亲自处理冤案。六月，南荆州刺史桓叔兴在九山大败萧衍的军队，杀了其虎旅将军、新丰县开国子蔡令孙、冠军将军席世兴、贞义将军蓝次孙。

秋季七月三十日，勿吉国派使者前来朝拜纳贡。八月初七，世宗亲临朝堂，考核百官政绩加以升降。九月，吐谷浑、契丹、勿吉等国都派使者前来朝拜纳贡。

冬季十月初五，世宗下诏命骁骑将军马义舒抚慰蠕蠕。库莫奚国派使者前来朝拜纳贡。十一月十五日，南天竺、佐越费实等国都派使者前来朝拜纳贡。十六日，世宗下诏命司徒高肇为大将军、平蜀大都督，率领骑步兵十万人西征。益州刺史傅竖眼率部出巴山北，平南将军羊祉率部出涪城，安西将军奚康生兵出绵竹，抚军将军甄琛率兵出剑阁。二十日，任命中护军元遥为征南将军、东道都督，镇守梁、楚。二十二日，幽州和尚刘僧绍聚众造反，自号净居国明法王。州郡军队捕获并斩杀了他。十二月初八，高丽国派使者前来朝拜纳贡。二十四日，世宗下诏建立明堂以举行祝祀活动。

延昌四年(515)春季正月初十，世宗病情恶化，十三日，在式乾殿逝世。时年三十三岁。二月初一，皇上被遵谥为宣武皇帝，庙号世宗。二十一日，葬于景陵。

世宗幼年起即有宽阔的胸怀，喜怒不形于色。生性节俭朴素。当初，高祖欲检查诸子的志趣风尚，便大摆宝物，任听各个儿子拿取，京兆王元愉等全都竞相选取珍宝玩好，世宗只是挑了一个骨制如意而已。高祖大为惊奇。庶人元恂失德，高祖对彭城王元勰说：“我一向觉得这孩子有非常的志向，今天果然不错。”于是立他为储君。世宗雅爱经书史籍，尤其长于佛理，每每到讲论佛典的时候，没日没夜，疲劳全忘。世宗风度翩翩，容貌俊美，临朝听政深沉静默，端整严肃犹如神灵，大有人君的度量胸怀。

史臣曰：世宗继承皇魏先祖的大业，天下之人闻风顺化，世宗端坐垂拱无为而治，边塞之民稽首归服。而世宗宽而治国，从容不迫，太和之风已被更替。比之汉代，世宗岂不可以与元、成、安、顺各朝皇帝媲美吗？

上一篇：魏书：帝纪·卷七

下一篇：魏书：帝纪·卷九

全   文：魏书

