---
---
---
title: 我将
---







问：“《我将》乃祀文王于明堂之乐章。《诗传》以谓‘物成形于帝，人成形于父，故季秋祀帝于明堂，而以父配之，取其成物之时也。此乃周公以义起之，非古礼也’。不知周公以后，将以文王配耶？以时王之父配耶？”曰：“诸儒正持此二议，至今不决，看来只得以文王配。且周公所制之礼，不知在武王之时，在成王之时？若在成王，则文王乃其祖也，亦自可见。”又问：“继周者如何？”曰：“只得以有功德之祖配之。”僩。