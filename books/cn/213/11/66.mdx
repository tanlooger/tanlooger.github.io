---
---
---
title: 绵
---







“虞、芮质厥成，文王蹶厥生。”蹶，动也；生，是兴起之意。当时一日之间，虞、芮质成，而来归者四十余国，其势张盛，一时见之，如忽然跳起。又曰：“粗说时，如今人言军势益张。”义刚。

旧尝见横渠《诗传》中说，周至太王辟国已甚大，其所据有之地，皆是中国与夷狄夹界所空不耕之地，今亦不复见此书矣。意者，周之兴与元魏相似。初自极北起来，渐渐强大；到得后来中原无主，遂被他取了。广。