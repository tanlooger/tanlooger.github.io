---
---
---
title: 民劳
---







时举窃谓，每章上四句是刺厉王，下六句是戒其同列。曰：“皆只是戒其同列。铺叙如此，便自可见。故某以为古人非是直作一诗以刺其王，只陈其政事之失，自可以为戒。”时举因谓，第二章末谓：“无弃尔劳，以为王休”，盖以为王者之休，莫大于得人；惟群臣无弃其功，然后可以为王之休美。至第三章后二句谓“敬慎威仪，以近有德”，盖以为既能拒绝小人，必须自反于己，又不可以不亲有德之人。不然，则虽欲绝去小人，未必有以服其心也。后二章“无俾正败”，“无俾正反”，尤见诗人忧虑之深。盖“正败”，则惟败坏吾之正道；而“正反”，则全然反乎正矣。其忧虑之意，盖一章切于一章也。先生颔之。时举。