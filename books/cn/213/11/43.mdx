---
---
---
title: 鹿鸣诸篇
---







问：“《鹿鸣》《四牡》《皇皇者华》三诗，《仪礼》皆以为上下通用之乐。不知为君劳使臣，谓‘王事靡盬’之类，庶人安得而用之？”曰：“乡饮酒亦用。而‘大学始教，《宵雅》肄三，官其始也’，正谓习此。盖入学之始，须教他便知有君臣之义，始得。”又曰：“上下常用之乐，《小雅》如《鹿鸣》以下三篇，及《南有嘉鱼》《鱼丽》《南山有台》三篇；《风》则是《关雎》《卷耳》《采蘩》《采苹》等篇，皆是。然不知当初何故独取此数篇也。”时举。