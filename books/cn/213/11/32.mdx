---
---
---
title: 著
---







问：“《著》是刺何人？”曰：“不知所刺，但觉是亲迎底诗。古者五等之爵，朝、祭祀似皆以充耳，亦不知是说何人亲迎。所说‘尚之以青、黄、素、琼、瑶、瑛’，大抵只是押韵。如《卫诗》说‘良马六’，此是天子礼，卫安得而有之！看来只是押韵。不知古人充耳以瑱，或用玉，或用象，不知是塞于耳中，为复是塞在耳外？看来恐只是以线穿垂在当耳处。”子蒙。