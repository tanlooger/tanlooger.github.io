---
---
---
title: 二子乘舟
---







问：“《二子乘舟》，注取太史公语，谓二子与申生不明骊姬之过同。其意似取之，未知如何？”曰：“太史公之言有所抑扬，谓三人皆恶伤父之志，而终于死之，其情则可取。虽于理为未当，然视夫父子相杀，兄弟相戮者，则大相远矣！”时举。

因说，宣姜生卫文公、宋桓夫人、许穆夫人、卫伋寿。以此观之，则人生自有秉彝，不系气类。焘。