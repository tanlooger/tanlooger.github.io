---
---
---
title: 鸡鸣
---







问：“《鸡鸣诗》《序》却似不妨，诗中却要理会。其曰：‘鸡既鸣矣，朝既盈矣。匪鸡则鸣，苍蝇之声。’旧注谓夫人以蝇声为鸡声，所以警戒。所恃以感君听者，言有诚实而已。今鸡本未鸣，乃借蝇声以绐之，一夕偶然，其君尚以为非信，它夕其复敢言乎？”“是。”曰：“莫是要作推托不肯起之意在否？鄙见政谓是酬答之辞。”曰：“如此说，亦可。”琮。