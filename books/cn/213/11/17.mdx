---
---
---
title: 驺虞
---







《驺虞》之诗，盖于田猎之际，见动植之蕃庶，因以赞咏文王平昔仁泽之所及，而非指田猎之事为仁也。《礼》曰：“无事而不田曰不敬。”故此诗“彼茁者葭”，仁也；“一发五豝”，义也。必大。

仁在一发之前。使庶类蕃殖者，仁也；“一发五豝”者，义也。人杰。

“于嗟乎驺虞！”看来只可解做兽名。以“于嗟麟兮”类之，可见。若解做驺虞官，终无甚意思。僩。