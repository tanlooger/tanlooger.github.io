---
---
---
title: 汉广
---







问：“文王时，纣在河北，政化只行于江汉？”曰：“然。西方亦有狁。”可学。

《汉广》游女，求而不可得。行露之男，不能侵陵正女。岂当时妇人蒙化，而男子则非！亦是偶有此样诗说得一边。淳。

问：“‘汉之广矣，不可泳思；江之永矣，不可方思。’此是兴，何如？”曰：“主意只说‘汉有游女，不可求思’两句。六句是反覆说。如‘奕奕寝庙，君子作之；秩秩大猷，圣人莫之。他人有心，予忖度之；跃跃毚兔，遇犬获之。’上下六句，亦只兴出‘他人有心’两句。”贺孙。诗传今作“兴而比”。