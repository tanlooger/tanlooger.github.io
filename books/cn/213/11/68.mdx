---
---
---
title: 皇矣
---







周人咏文王伐崇、伐密事，皆以“帝谓文王”言之，若曰，此盖天意云尔。文王既戡黎，又伐崇、伐密。已做得事势如此，只是尚不肯伐纣，故曰“至德”。必大。

“时举说《皇矣诗》。先生谓此诗称文王德处，是从‘无然畔援，无然歆羡’上说起；后面却说‘不识不知，顺帝之则’。见得文王先有这个工夫，此心无一毫之私；故见于伐崇、伐密，皆是道理合著恁地，初非圣人之私怒也。”问：“‘无然畔援，无然歆羡’，窃恐是说文王生知之资，得于天之所命，自然无畔援歆羡之意。后面‘不识不知，顺帝之则’，乃是文王做工夫处。”曰：“然。”时举。