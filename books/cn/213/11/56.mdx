---
---
---
title: 斯干
---







扬问：“横渠说《斯干》‘兄弟宜相好，不要相学’，指何事而言？”曰：“不要相学不好处。且如兄去友弟，弟却不能恭其兄；兄岂可学弟之不恭，而遂亦不友为兄者？但当尽其友可也。为弟能恭其兄，兄乃不友其弟；为弟者岂可亦学兄之不友，而遂忘其恭？为弟者但当知其尽恭而已。如寇莱公挞倒用印事，王文正公谓他底既不是，则不可学他不是，亦是此意。然《诗》之本意，‘犹’字作相图谋说。”。

“载弄之瓦。”瓦，纺砖也，纺时所用之物。旧见人画《列女传》，漆室乃手执一物，如今银子样。意其为纺砖也，然未可必。时举。