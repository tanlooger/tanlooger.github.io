---
---
---
title: 采蘩
---







问：“采苹蘩以供祭祀，采枲耳以备酒浆，后妃夫人恐未必亲为之。”曰：“诗人且是如此说。”德明。

器之问：“《采蘩》何故存两说？”曰：“如今不见得果是如何，且与两存。从来说蘩所以生蚕，可以供蚕事。何必底死说道只为奉祭事，不为蚕事？”木之。

问：“《采蘩诗》，若只作祭事说，自是晓然。若作蚕事说，虽与《葛覃》同类而恐实非也。葛覃是女功，采蘩是妇职，以为同类，亦无不可，何必以蚕事而后同耶？”曰：“此说亦姑存之而已。”时举。