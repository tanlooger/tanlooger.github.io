---
---
---
title: 商颂
---







《商颂》简奥。方子。

伯丰问：“《商颂》恐是宋作？”曰：“宋襄一伐楚而已，其事可考，安有‘莫敢不来王’等事！”又问：“恐是宋人作之，追述往事，以祀其先代。若是商时所作，商尚质，不应《商颂》反多于《周颂》。”曰：“《商颂》虽多如《周颂》，觉得文势自别。《周颂》虽简，文自平易。《商颂》之辞，自是奥古，非宋襄可作。”又问：“《颂》是告于神明，却《鲁颂》中多是颂当时之君。如‘戎狄是膺，荆、舒是惩’，僖公岂有此事？”曰：“是颂愿之辞。”又问：“‘戎狄是膺，荆舒是惩’，孟子引以为周公，如何？”曰：“孟子引经自是不子细。”又问：“或谓《鲁颂》非三百篇之类，夫子姑附于此耳。”曰：“‘思无邪’一句，正出《鲁颂》。”。