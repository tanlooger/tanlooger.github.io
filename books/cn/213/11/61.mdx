---
---
---
title: 瞻彼洛矣
---







问：“《瞻彼洛矣》，洛水或云两处。”曰：“只是这一洛，有统言之，有说小地名。东西京共千里，东京六百里，西京四百里。”贺孙。

问：“‘韎韐有奭。’韎韐，毛、郑以为祭服，王氏以为戎服。”曰：“只是戎服。《左传》云‘有韎韦之跗注’，是也。”又曰：“《诗》多有酬酢应答之篇。《瞻彼洛矣》，是臣归美其君，君子指君也。当时朝会于洛水之上，而臣祝其君如此。《裳裳者华》又是君报其臣，《桑扈》《鸳鸯》皆然。”贺孙。