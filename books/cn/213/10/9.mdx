---
---
---
title: 汤誓
---







问：“‘升自陑’，先儒以为出其不意，如何？”曰：“此乃序说，经无明文。要之今不的见陑是何地，何以辨其正道、奇道。汤武之兴，决不为后世之谲诈。若陑是取道近，亦何必迂路？大抵读书须求其要处，如人食肉，毕竟肉中有滋味。有人却要于骨头上咀嚼，纵得些肉，亦能得多少？古人所谓‘味道之腴’，最有理。”可学因问：“凡书传中如此者，皆可且置之？”曰：“固当然。”可学。