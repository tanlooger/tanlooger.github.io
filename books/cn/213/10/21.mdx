---
---
---
title: 旅獒
---







“近诸孙将旅獒来读。是时武王已八十余岁矣。太保此书谆谆如教小儿相似。若自后世言之，则为非所宣言，不尊君矣。”铢问：“‘人不易物’之‘易’，合如字，合作去声？”曰：“看上文意，则当作如字读。但‘德盛不狎侮’又难说。”又问：“‘志以道宁，言以道接’，‘接’字如何？”曰：“接者，酬应之谓，言当以道酬应也。”志，我之志；言，人之言。铢。

“人不易物，惟德其物”，易，改易也。言人不足以易物，惟德足以易物，德重而人轻也。人，犹言位也，谓居其位者。如宝玉虽贵，若有人君之德，则所锡赉之物斯足贵；若无其德，则虽有至宝以锡诸侯，亦不足贵也。僩。