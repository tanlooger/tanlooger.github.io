---
---
---
title: 顾命康王之诰
---







康王之诰，释斩衰而服衮冕，于礼为非。孔子取之，又不知如何？设使制礼作乐，当此之职，只得除之。

伏生以康王之诰合于顾命。今除着序文读着，则文势自相连接。道夫。

铢问：“太保称成王，独言‘毕协赏罚’，何也？”曰：“只为赏不当功，罚不及罪，故事事差错。若‘毕协赏罚’，至公至明，何以及此？”又问“张皇六师”。曰：“古者兵藏于农，故六军皆寓于农。‘张皇六师’，则是整顿民众底意思。”至。