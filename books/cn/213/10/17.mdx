---
---
---
title: 西伯戡黎
---







“西伯戡黎”，便是这个事难判断。观戡黎，大故逼近纣都，岂有诸侯而敢称兵于天子之都乎？看来文王只是不伐纣耳，其他事亦都做了，如伐崇、戡黎之类。韩退之拘幽操云：“臣罪当诛兮，天王圣明！”伊川以为此说出文王意中事。尝疑这个说得来太过。据当日事势观之，恐不如此。若文王终守臣节，何故伐崇？只是后人因孔子“以服事殷”一句，遂委曲回护个文王，说教好看，殊不知孔子只是说文王不伐纣耳。尝见杂说云：“纣杀九侯，鄂侯争之强，辩之疾，并醢鄂侯。西伯闻之窃叹，崇侯虎谮之曰：‘西伯欲叛。’纣怒，囚之羑里。西伯叹曰：‘父有不慈，子不可以不孝；君有不明，臣不可以不忠。岂有君而可叛者乎？’于是诸侯闻之，以西伯能敬上而恤下也，遂相率而归之。”看来只这段说得平。僩。