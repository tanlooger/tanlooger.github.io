---
---
---
title: 哲宗朝
---







哲宗常使一旧桌子，不好。宣仁令换之，又只如此在。问之，云：“是爹爹用底。”宣仁大恸，知其有绍述意也。又刘挚尝进君子小人之名，欲宣仁常常喻哲宗使知之。宣仁曰：“常与孙子说，然未曾了得。”宣仁亦是见其如此，故皆不肯放下，哲宗甚衔之。绍述虽是其本意，亦是激于此也。扬。

哲宗春秋尚富，平日寡言。一旦讲筵说书，至“乂用三德”，发问云：“只是此三者，还更有？”这也问得无情理。然若有人会答时，就这里推原，却煞有好说话。当时被忽然问后，都答不得。义刚。

绍圣四年，长安民家得秦玺，改元元符。是时下公卿杂议，莫有知者。李伯时号多识，辨其果秦玺，遂降八宝赦。德明。