---
---
---
title: 宁宗朝
---







上即位逾月，留揆以一二事忤旨，特批逐之，人方服其英断。先生被召至上饶，闻之，有忧色。曰：“人心易骄如此，某今方知可惧。”黄问曰：“某人专恣当逐，何惧之有？”曰：“大臣进退，亦当存其体貌，岂宜如此？”又问：“恐是庙堂诸公难其去，故以此劝上逐之。”曰：“亦不可如此。何不使其徒谕之以物论，不惟恐丞相久劳机务，或欲均佚？俟其请去而后许之，则善矣。幼主新立，岂可导之以轻逐大臣耶！且如陈源之徒，论其罪恶，须是斩之乃善。然人主新立，复教以杀人，某亦不敢如此做也。”至。

向改庆元年号时，先拟“隆平”。某云：“向来改‘隆兴’时，有人议破，以为‘隆’字近‘降’字。今既说破，则不可用。”又曰：“‘淳熙’本作‘纯’字。时人有言此字必改，言未既，而改文字至，盖‘纯’字有‘屯’字在旁。”又曰：“真宗时，杨大年拟进‘丰亨’字，上曰：‘为子不了。’不用。”义刚。





卷第一百二十八





本朝二