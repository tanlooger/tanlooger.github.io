---
---
---
title: 第八章
---







问：“颜子择中与舜用中如何？”曰：“舜本领大，不大故着力。”夔孙。

正淳问：“吕氏云：‘颜子求见圣人之止。’或问以为文义未安。”人杰录云：“若曰‘求得圣人之中道’，如何？”曰：“此语亦无大利害。但横渠错认‘未见其止’为圣人极至之地位耳。作‘中道’亦得，或只作‘极’字亦佳。”僩。

吕氏说颜子云：“随其所至，尽其所得，据而守之，则拳拳服膺而不敢失；勉而进之，则既竭吾才而不敢缓。此所以恍惚前后而不可为像，求见圣人之止，欲罢而不能也。”此处甚缜密，无些渗漏。淳。