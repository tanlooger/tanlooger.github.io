---
---
---
title: 八聲甘州
---



夜讀李廣傳[1]，不能寐，因念晁楚老、

楊民瞻約同居山間[2]，戲用李廣事，

賦以寄之。

故將軍飲罷夜歸來，長亭解雕鞍[3]。恨灞陵醉尉，匆匆未識，桃李無言[4]。射虎山橫一騎，裂石響驚弦[5]。落魄封侯事[6]，歲晚田園。 誰向桑麻杜曲[7]？要短衣匹馬，移住南山[8]。看風流慷慨，談笑過殘年。漢開邊、功名萬裏[9]，甚當時、健者也曾閑[10]？紗窗外、斜風細雨，一陣輕寒[11]。

[1]李廣，西漢名將，在抗擊匈奴的戰爭中屢建大功，但始終未得封侯，最後還被迫自殺。辛棄疾感於自己的遭遇與李廣相似，因此在他的詞裏多次借李廣事發洩自己的悒鬱之情。

[2]晁楚老、楊民瞻，二人生平不詳。

[3]《史記·李將軍列傳》載，李廣曾被免為庶人，在藍田南山中閒居，“〔廣〕嘗夜從一騎出，從人田閑飲，還至霸陵亭。霸陵尉醉，呵止廣。廣騎曰：'故李將軍。'尉曰：'今將軍尚不得夜行，何乃故也。'止廣宿亭下。”長亭，指霸陵亭，在今陝西西安市東。

[4]這是說李廣是不善於說話卻為人所共仰的英雄。《史記·李將軍列傳》：“太史公曰：……餘睹李將軍，悛悛如鄙人，口不能道辭。及死之日，天下知與不知，皆為盡哀。彼其忠實心誠信於士大夫也。諺曰：'桃李不言，下自成蹊。'此言雖小，可以論大也。”（悛悛，音xún xún，同恂恂，謹厚的樣子。）“桃李無言”是上面“未識”的賓語。灞陵，即霸陵，漢文帝陵墓，在今西安市東。

[5]驚弦，令人驚心的弦聲。《史記·李將軍列傳》：“廣出獵，見草中石，以為虎而射之，中石沒鏃。視之，石也。”

[6]落魄(luò tuò)，同落拓，不得志的樣子。

[7]桑麻，泛指農事。杜曲，地名，長安城南的名勝區。

[8]短衣匹馬，指打獵的裝束。南山，參看第三冊727頁注〔3〕。這三句是用杜甫《曲江三章》的語意。《曲江三章》第三章：“自斷此生休問天，杜曲幸有桑麻田。故將移住南山邊，短衣匹馬隨李廣，看射猛虎終殘年。”

[9]建立功名於萬裏之外，也就是可以在邊疆上立功。

[10]甚，為什麼。健者，指李廣。閑，閒散無事，指沒有被重用。

[11]鞍，言，弦，園，山，年，邊，閑，寒，押韻（寒元先刪通韻）。