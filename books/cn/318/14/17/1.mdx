---
---
---
title: 山坡羊 潼關懷古
---



峰巒如聚，波濤如怒，山河表裏潼關路 [1]。望西都 [2]，意踟躕，傷心秦漢經行處。宮闕萬間都做了土。興，百姓苦。亡，百姓苦 [3]。 [1]表，外面。表裏，等於說內外。《左傳·僖公二十八年》：“表裏山河，必無害也。”這句是說潼關形勢險要。 [2]西都，指長安。 [3]聚，怒，路，都，躕，處，土，苦，苦，押韻（魚模）。

雁兒落帶得勝令 退 隱 [1] 雲來山更佳，雲去山如畫。山因雲晦明，雲共山高下。 倚仗立雲沙 [2]，回首看山家。野鹿眠山草，山猿戲野花。雲霞，我愛山無價。看時行踏，雲山也愛咱。 [3] [1]這一題目下原共兩首。 [2]雲沙，即雲。 [3]佳，畫，下，沙，家，花，霞，價，踏，咱，押韻（家麻）。