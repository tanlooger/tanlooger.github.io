---
---
---
title: 西江月
---



頃在黃州，春夜行蘄水中[1]。過酒家飲酒，醉，乘月至一溪橋上，解鞍曲肱，醉臥少休。及覺已曉。亂山攢擁[2]，流水鏘然，疑非塵世也，書此語橋柱上。

照野彌彌淺浪[3]，橫空隱隱層霄[4]。障泥未解玉驄驕[5]，我欲醉眠芳草。 可惜一溪風月[6]，莫教踏碎瓊瑤[7]。解鞍敧枕綠楊橋[8]，杜宇一聲春曉[9]。

[1]宋神宗元豐八年（西元1082）作。當時作者謫居黃州（今湖北黃罔縣）。蘄(qí)水，宋縣名，在黃州附近，即今湖北浠水縣。

[2]攢擁，簇聚擁集。

[3]大意是：彌彌的淺浪泛出的水光照在曠野上。這是說月光照在溪水上，反射出光亮。彌彌，水盛的樣子。

[4]大意是：隱隱的層雲橫在天空裏。

[5]障泥，即馬薦，用錦或布做成，用來墊馬鞍，兩旁下垂以擋泥土。玉驄，青白相雜的馬，這裏泛指馬。這句是說馬停蹄不肯往前走。《世說新語·術解》："王武子（名濟，晉人）善解馬性。嘗乘一馬，著連錢障泥（連錢，同連乾，一種馬飾）。前有水，終日不肯渡。王雲：'此必是惜障泥。'使人解去，便徑渡。"

[6]可惜，可愛。

[7]瓊瑤，都是美玉名，這裏指美好的月色。

[8]敧(qī)，斜。敧枕(zhèn)，斜枕著。

[9]杜宇，鳥名，即杜鵑，一名子規。參看本冊1422頁注〔17〕。霄，驕，草，瑤，橋，曉，押韻。霄，驕，瑤，橋，照例押平聲韻（蕭韻），草，曉，照例押仄聲韻（皓筱通韻）。