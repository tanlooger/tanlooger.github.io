---
---
---
title: 蝶戀花 密州上元
---




蝶戀花 密州上元[1]

燈火錢塘三五夜[2]。明月如霜，照見人如畫。帳底吹笙香吐麝[3]，更無一點塵隨馬。 寂寞山城人老也[4]。擊鼓吹簫[5]，卻入農桑社[6]。火冷燈稀霜露下，昏昏雪意雲垂野[7]。

[1]這首詞為作者知密州時所作。上闋回憶當年在錢塘過元宵節的情景，下闋寫在密州過節時的寂寞。上元，即元宵節。

[2]錢塘，即今杭州市。三五，正月十五。

[3]麝，麝香，一種香料。

[4]山城，指密州。

[5]擊鼓吹簫，指社祭（祭土神）時的音樂。

[6]農桑社，等於說農家。

[7]這是說天陰得很厲害，就要下雪了。夜，畫，麝，馬，也，社，下，野，押韻（禡卦馬通韻，上去通押）。