---
---
---
title: 菩薩蠻
---




菩薩蠻[1]

平林漠漠煙如織[2]，寒山一帶傷心碧[3]。暝色入高樓[4]，有人樓上愁[5]。玉階空佇立[6]，宿鳥歸飛急[7]。何處是歸程[8]？長亭連短亭[9]。

[1]這首詞可能不是李白所作，但是它代表早期的詞。

[2]這句是寫黃昏的景象。平林，遠遠的一排一排的樹林。漠漠，布列得很密的樣子。煙如織，煙霧稠密得像布帛等織品。

[3]織，碧，押韻（職陌通韻）。

[4]暝，通冥。暝色，等於說暮色。

[5]樓，愁，押韻（尤韻）。

[6]玉階，白石砌成的階梯。佇(zhù)立，久立。

[7]宿鳥，歸巢的鳥。立，急，押韻（緝韻）。

[8]歸程，等於說歸路。

[9]這是說長亭短亭接連不斷，即回家的路很遙遠。古代十裏一長亭，五裏一短亭。庾信《哀江南賦》："十裏五裏，長亭短亭。"程，亭，押韻（庚青通韻）。