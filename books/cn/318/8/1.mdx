---
---
---
title: 淮陰侯列傳
---




淮陰侯列傳[1]

淮陰侯韓信者，淮陰人也。始為布衣時[2]，貧，無行[3]，不得推擇為吏[4]；又不能治生商賈[5]。常從人寄食飲，人多厭之者。常數從其下鄉南昌亭長寄食[6]，數月，亭長妻患之，乃晨炊蓐食[7]。食時信往，不為具食。信亦知其意，怒，竟絕去。信釣於城下，諸母漂[8]，有一母見信饑，飯信，竟漂數十日[9]。信喜，謂漂母曰：“吾必有以重報母。”母怒曰：“大丈夫不能自食[10]，吾哀王孫而進食[11]，豈望報乎？”淮陰屠中少年有侮信者，曰：“若雖長大[12]，好帶刀劍，中情怯耳[13]。”眾辱之曰[14]：“信能死，刺我；不能死，出我褲下[15]！”於是信孰視之[16]，免出褲下，蒲伏[17]。一市人皆笑信，以為怯。

[1]淮陰，秦縣名，在今江蘇省淮安縣。作者在本篇中以同情的筆調敘述韓信的一生，把他寫成一個素懷大志、富有將才，並有一定政治眼光的軍事家。作者肯定韓信在統一天下的過程中所起的作用，同時對他自矜功伐等缺點給予批判。

[2]始，等於說當初。布衣，庶人。

[3]無行(xìng)，無善行。

[4]推擇，推舉選擇。

[5]治生，備辦財貨，就是做生意。

[6]常，通嘗。數，音shuò。下鄉，淮陰的屬鄉。南昌，亭名。

[7]在床上就把飯吃了（依張晏說）。蓐，通褥。這是極言吃飯時間之早。

[8]母，當時對年老婦女的通稱。漂，在水中拍洗綿絮。

[9]大意是：連續幾十天直到漂絮工作完畢，都給韓信飯吃。竟，終，等於說“到……完”。

[10]食(sì)，使動用法。自食，等於說自己養活自己。

[11]哀，可憐。王孫，等於說公子，尊稱。

[12]若，你。

[13]中情，內心。怯，勇的反義詞。

[14]眾，用作狀語，當眾。

[15]褲，通胯。褲下，兩腿之間。

[16]孰，熟的本字。孰視，即熟視，意思是用眼睛盯著〔他〕很久。

[17]蒲伏，通匍匐，爬。

及項梁渡淮[1]，信仗劍從之，居戲下[2]，無所知名。項梁敗，又屬項羽[3]，羽以為郎中[4]。數以策幹項羽[5]，羽不用。漢王之入蜀[6]，信亡楚歸漢[7]。未得知名，為連敖[8]。坐法當斬[9]，其輩十三人皆已斬，次至信，信乃仰視，適見滕公[10]，曰：“上不欲就天下乎[11]？何為斬壯士！”滕公奇其言，壯其貌，釋而不斬；與語，大說之。言於上，上拜以為治粟都尉[12]，上未之奇也。信數與蕭何語[13]，何奇之。

[1]淮險，秦縣名，在今江蘇省淮安縣。作者在本篇中以同情的筆調敘述韓信的一生，把他寫成一個素懷大志、富有將才，並有一定政治眼光的軍事家。作者肯定韓信在統一天下的過程中所起的作用，同時對他自矜功伐等缺點給予批判。

[2]戲(huī)，通麾，大將之旗。戲下，等於說部下。

[3]項羽，項梁的侄子，名籍，羽是字。項梁死後，羽為諸侯上將軍，統率各路起義軍，大破秦兵，攻破函谷關，焚秦都咸陽（在今陝西咸陽市東），殺秦降王子嬰，分封天下，自號西楚霸王。後來與劉邦爭天下，被劉邦打敗，自殺。

[4]郎中，管守衛的小官。

[5]幹，求，指欲以策謀求得進用。

[6]漢王，即漢高祖劉邦。項羽分封天下，封劉邦為漢王，王巴、蜀、漢中三郡，都南鄭（今陝西漢中市）。

[7]亡楚，從楚逃出。

[8]連敖，楚官名。

[9]坐法，犯法。

[10]滕公，夏侯嬰，劉邦好友。劉邦為沛公，以嬰為太僕，劉邦即帝位，封嬰為汝陰侯。因為他曾任滕縣令，所以也稱為滕公。

[11]上，秦漢以來對皇帝的通稱，這裡指劉邦。就，成就。就天下，等於說成就天下的事業。

[12]拜，授官，即任命。治粟都尉，管糧餉的軍官。

[13]蕭何，劉邦的丞相，在楚漢之爭中起了不小的作用，後來封為酇侯。

至南鄭，諸將行道亡者數十人[1]。信度何等已數言上[2]，上不我用，即亡。何聞信亡，不及以聞[3]，自追之。人有言上曰：“丞相何亡。”上大怒，如失左右手。居一二日，何來謁上，上且怒且喜，罵何曰：“若亡，何也？”何曰：“臣不敢亡也，臣追亡者。”上曰：“若所追者誰？”何曰：“韓信也。”上複罵曰：“諸將亡者以十數，公無所追；追信，詐也。”何曰：“諸將易得耳，至如信者，國士無雙[4]。王必欲長王漢中，無所事信[5]；必欲爭天下，非信無所與計事者。顧王策安所決耳[6]！”王曰：“吾亦欲東耳[7]，安能鬱鬱久居此乎？”何曰：“王計必欲東[8]，能用信，信即留；不能用，信終亡耳。”王曰：“吾為公以為將[9]。”何曰：“雖為將，信必不留。”王曰：“以為大將。”何曰：“幸甚！”於是王欲召信拜之。何曰：“王素慢，無禮，今拜大將，如呼小兒耳，此乃信所以去也。王必欲拜之，擇良日，齋戒[10]，設壇場[11]，具禮，乃可耳。”王許之。諸將皆喜，人人各自以為得大將。至拜大將，乃韓信也，一軍皆驚。

[1]行(háng)，等，輩。諸將行，等於說將官們。道亡，半路上逃走。

[2]韓信猜想蕭何已經不止一次對劉邦說過。度(duò)，揣測。

[3]聞，使動用法，指使劉邦知道韓信逃走了。

[4]國士，國家的奇士。

[5]無所事，等於說用不著。

[6]只不過王的計策從哪方面決定罷了。顧，只不過。

[7]東，用如動詞，指向東出關與項羽爭奪天下。

[8]計，計畫、打算。

[9]第一個為字當因為講。為公，等於說瞧在你的份上。

[10]齋戒，古人祭祀前專心致志有所戒慎，通常要沐浴更衣，戒酒葷。這裡說拜將也要齋戒。

[11]壇，土台。場，場地，指廣場。

信拜禮畢，上坐。王曰：“丞相數言將軍，將軍何以教寡人計策？”信謝[1]。因問王曰：“今東鄉爭權天下，豈非項王邪[2]？”漢王曰：“然。”曰：“大王自料勇悍仁強孰與項王？”漢王默然良久，曰：“不如也。”信再拜賀曰：“惟信亦以為大王不如也。然臣嘗事之，請言項王之為人也。項王喑惡叱吒[3]，千人皆廢[4]，然不能任屬賢將[5]，此特匹夫之勇耳。項王見人，恭敬慈愛，言語嘔嘔[6]；人有疾病，涕泣分食飲；至使人有功當封爵者，印刓敝[7]，忍不能予[8]。此所謂婦人之仁也。項王雖霸天下而臣諸侯，不居關中而都彭城。有背義帝之約而以親愛王[9]，諸侯不平。諸侯之見項王遷逐義帝，置江南[10]，亦皆歸逐其主而自王善地。項王所過，無不殘滅者，天下多怨，百姓不親附，特劫於威[11]，強耳[12]。名雖為霸，實失天下心。故曰其強易弱。今大王誠能反其道，任天下武勇，何所不誅！以天下城邑封功臣，何所不服！以義兵從思東歸之士[13]，何所不散[14]！且三秦王為秦將[15]，將秦子弟數歲矣，所殺亡不可勝計，又欺其眾降諸侯。至新安[16]，項王詐坑秦降卒二十余萬[17]，唯獨邯、欣、翳得脫，秦父兄怨此三人，痛入骨髓。今楚強以威王此三人，秦民莫愛也。大王之入武關，秋豪無所害，除秦苛法，與秦民約法三章耳[18]，秦民無不欲得大王王秦者。於諸侯之約，大王當王關中，關中民鹹知之。大王失職入漢中[19]，秦民無不恨者[20]。今大王舉而東[21]，三秦可傳檄而定也[22]。”於是漢王大喜，自以為得信晚，遂聽信計，部署諸將所擊。

[1]謝，謙讓，謙謝。

[2]大意是：現在你向東方去爭奪天下，對手難道不是項王嗎？鄉(xiàng)，向。這個意義後來寫作向。

[3]喑(yìn)惡(wù)，滿懷怒氣。叱(chì)吒(zhà)，發怒的聲音。這是形容項羽兇猛的樣子。

[4]廢，癱瘓，這裡指嚇得像癱瘓了一樣。

[5]任屬(zhǔ)，任用委託。

[6]嘔嘔(xū xū)，和悅的樣子。

[7]印章的棱角磨損壞了。刓(wán)，磨去棱角。敝，損壞。

[8]忍不能予，等於說捨不得給。

[9]義帝，即楚懷王心。項羽分封天下時，先尊懷王為義帝。當初懷王與諸侯約定，“先破秦入咸陽者王之”。後來劉邦先破關入咸陽，項羽卻把關中一帶分封給秦降將章邯、司馬欣和董翳，所以說背義帝之約。親愛，指親近喜愛的人。王(wàng)，封王。

[10]項羽分封天下後，隨即命義帝由彭城（今江蘇徐州市）遷至長沙郴(chēn)縣（今湖南郴縣）。義帝行至半路，又被項羽派人殺死。

[11]劫，脅迫。劫於威，被威所逼迫。

[12]強(qiǎng)，勉強。《漢書》作“強服”。這裡可能是脫了一個“服”字。

[13]這句意思是，打著義兵的旗號，率領著想東歸的戰士。從，跟隨，使動用法。

[14]散，指被擊潰。

[15]三秦王，指封在大約相當於戰國時秦地的三王：雍王章邯，塞王司馬欣，翟王董翳。

[16]新安，地名，在今河南澠池縣東。

[17]據《項羽本紀》載，章邯等投降項羽時，手下秦卒有二十萬，投降後，項羽等諸侯軍虐待秦卒，秦卒有怨言，項羽等恐怕他們不服，於是把他們全活埋在新安城南。坑，活埋。詐，騙。先騙降，而後活埋。

[18]法三章，“殺人者死，傷人及盜抵罪”。

[19]失職，失去應得的職位，指未能王關中。

[20]這是說由於劉邦失職，秦民沒有不感到遺憾的。恨，憾。

[21]舉，指舉兵。

[22]三秦，指章邯、司馬欣、董翳所佔有的地區。檄(xí)，古代徵召曉諭一類的文書。傳檄而定，指不用武力，一道文書就能收服。

八月，漢王舉兵東出陳倉[1]，定三秦。漢二年，出關，收魏、河南[2]，韓、殷王皆降[3]。合齊趙共擊楚[4]。四月，至彭城，漢兵敗散而還。信複收兵，與漢王會滎陽[5]，複擊破楚京索之間[6]。以故，楚兵卒不能西。

[1]八月，漢元年（西元前206年）八月。當時各諸侯國都有自己的紀年。陳倉，秦縣名，在今陝西寶雞市東。

[2]魏，指魏王豹。豹本為戰國魏之諸公子，後在楚懷王心部下，立為魏王。項羽分封諸侯，想自己佔有魏地，於是徙魏豹於河東，為西魏王。此時豹從劉邦擊楚。河南，指河南王申陽。陽是項羽所立，都雒陽（即洛陽，在今河南洛陽市東北）。

[3]韓、殷王，指韓王鄭昌、殷王司馬卬(áng)。二人都是項羽所立。

[4]齊，指齊王田榮。趙，指趙王趙歇。

[5]滎陽，秦郡名，郡治在今河南滎陽縣東北。

[6]京，參看上冊第9頁注〔12〕。索，索亭，又名大索城，即今河南滎陽縣治。

漢之敗卻彭城，塞王欣、翟王翳亡漢降楚，齊趙亦反漢與楚和。六月，魏王豹謁歸視親疾[1]，至國[2]，即絕河關反漢[3]，與楚約和。漢王使酈生說豹[4]，不下[5]。其八月，以信為左丞相，擊魏。魏王盛兵蒲阪[6]，塞臨晉[7]，信乃益為疑兵[8]，陳船欲渡臨晉，而伏兵從夏陽以木罌缻渡軍[9]，襲安邑[10]。魏王豹驚，引兵迎信，信遂虜豹，定魏為河東郡。漢王遣張耳與信俱[11]，引兵東，北擊趙、代。後九月[12]，破代兵，禽夏說閼與[13]。信之下魏破代，漢輒使人收其精兵，詣滎陽以距楚[14]。

[1]謁，請求。親，這裡指母親（依顏師古說）。

[2]至國，到了自己的封地。

[3]絕河關，斷絕黃河西岸臨晉關的交通。河關，即臨晉關，後來又名蒲津關。在今山西永濟縣西。

[4]酈(lì)生，酈食其(yì jī)，劉邦的謀士。

[5]下，降(xiáng)。

[6]盛，多，用如動詞，指聚集很多。蒲阪，也在今永濟縣西，在黃河東岸。

[7]塞，堵塞，等於說封鎖。這裡指封鎖其渡河之處。

[8]益，增。益為疑兵，多設些使敵人疑惑的軍隊。即虛張旗鼓，迷惑敵人。

[9]夏陽，地名，在今陝西韓城縣南。缻(fǒu)，同缶。罌缻，都是甕類。木罌缻，木制的形體像甕的器物。軍士以木甕縛在身上，增大浮力。

[10]安邑，地名，在今山西夏縣北。

[11]俱，動詞，同行。張耳被陳余趕出趙地後即歸漢。

[12]後九月，即閏九月。

[13]禽，擒獲。後來寫作“擒”。夏說(yuè)，代王陳餘之相。閼與(yù yǔ)，地名，在今山西和順縣西北。

[14]距，通拒。

信與張耳以兵數萬，欲東下井陘擊趙[1]。趙王、成安君陳餘聞漢且襲之也，聚兵井陘口，號稱二十萬。廣武君李左車說成安君曰[2]：“聞漢將韓信涉西河[3]，虜魏王，禽夏說，新喋血閼與[4]，今乃輔以張耳，議欲下趙，此乘勝而去國遠鬥，其鋒不可當。臣聞'千里饋糧[5]，士有饑色；樵蘇後爨[6]，師不宿飽[7]。'今井陘之道，車不得方軌[8]，騎不得成列，行數百里，其勢糧食必在其後。願足下假臣奇兵三萬人，從間路絕其輜重[9]。足下深溝高壘，堅營勿與戰。彼前不得鬥，退不得還，吾奇兵絕其後，使野無所掠，不至十日，而兩將之頭可致於戲下。願君留意臣之計！否，必為二子所禽矣！”成安君，儒者也[10]，常稱“義兵不用詐謀奇計”，曰：“吾聞兵法'十則圍之[11]，倍則戰之'，今韓信兵號數萬，其實不過數千，能千里而襲我，亦已罷極[12]，今如此避而不擊，後有大者，何以加之[13]！則諸侯謂吾怯，而輕來伐我[14]。”不聽廣武君策。

[1]井陘，漢縣名，即今河北井陘縣東北之井陘口。

[2]李左車，趙國的謀士。廣武君，李左車的封號。

[3]西河，指龍門河，在今陝西大荔縣境。

[4]喋(dié)，通蹀，踐踏，踩。喋血，踩著血走，指血戰。

[5]這是說從千里之外送糧給軍士吃。饋(kuì)，通饋，送。

[6]這是說現打柴做飯。樵，打柴。蘇，打草。爨(cuàn)，燒飯。

[7]宿，久，指經常。

[8]方，並。軌，兩輪間的距離。方軌，即兩車並行。

[9]間(jiàn)路，偏僻抄近的小道。

[10]儒者，等於說書生。

[11]十，兵力等於敵人的十倍。

[12]罷，通疲。罷極，疲憊。

[13]加，等於說勝。

[14]輕，輕易。“輕來伐我”，一本作“輕我伐我”。《漢書》亦作“輕來伐我”。

廣武君策不用。韓信使人間視[1]，知其不用，還報，則大喜，乃敢引兵遂下。未至井陘口三十裡，止舍[2]。夜半傳發[3]。選輕騎二千人[4]，人持一赤幟，從間道萆山而望趙軍[5]。誡曰：“趙見我走，必空壁逐我[6]，若疾入趙壁[7]，拔趙幟，立漢赤幟。”令其裨將傳飧[8]，曰：“今日破趙會食[9]。”諸將皆莫信，詳應曰[10]：“諾。”謂軍吏曰：“趙已先據便地為壁[11]，且彼未見吾大將旗鼓，未肯擊前行，恐吾至阻險而還。”信乃使萬人先行，出，背水陳[12]。趙軍望見而大笑。平旦[13]，信建大將之旗鼓，鼓行出井陘口。趙開壁擊之，大戰良久。於是信、張耳詳棄鼓旗，走水上軍[14]。水上軍開入之[15]，複疾戰。趙果空壁爭漢鼓旗，逐韓信、張耳。韓信、張耳已入水上軍，軍皆殊死戰[16]，不可敗。信所出奇兵二千騎，共候趙空壁逐利[17]，則馳入趙壁，皆拔趙旗，立漢赤幟二千。趙軍已不勝，不能得信等，欲還歸壁，壁皆漢赤幟，而大驚，以為漢皆已得趙王將矣。兵遂亂，遁走，趙將雖斬之，不能禁也。於是漢兵夾擊，大破虜趙軍，斬成安君泜水上[18]，禽趙王歇。

[1]間(jiàn)視，等於說暗中偵察。

[2]舍，軍隊停下來住一夜。止舍，停下來過夜。

[3]傳發，傳令出發。

[4]輕騎(jì)，輕裝的騎兵。

[5]萆，隱蔽。萆山，在山上隱蔽。

[6]壁，軍隊的營壘。

[7]若，你們。

[8]大意是：命令裨將傳送食物給軍士吃。裨將，副將。飧，通餐，食物。

[9]會食，集合吃飯。

[10]詳，通佯。

[11]便，利。便地，有利的地形。

[12]出，指出井陘口。陳，陣。背水陳，背向河水擺開陣勢。

[13]平旦，天大亮。

[14]水上軍，水邊的軍隊。

[15]開，指開營壘的門。

[16]殊，也是死。殊死戰，即拼死命作戰。

[17]空壁逐利，是說軍隊全部離開了營壘，追求戰利品。

[18]泜(chí)水，在井陘口附近。

信乃令軍中毋殺廣武君，有能生得者購千金[1]。於是有縛廣武君而致戲下者，信乃解其縛，東鄉坐[2]，西鄉對，師事之。

[1]購，懸重賞徵求。

[2]鄉，向。後來寫作“向”。古以東向為尊。

諸將效首虜[1]，休[2]，畢賀[3]，因問信曰：“兵法'右陪山陵，前左水澤[4]'。今者將軍令臣等反背水陳，曰'破趙會食'，臣等不服。然竟以勝，此何術也？”信曰：“此在兵法，顧諸君不察耳。兵法不曰'陷之死地而後生，置之亡地而後存[5]'？且信非得素拊循士大夫也[6]，此所謂驅市人而戰之，其勢非置之死地，使人人自為戰[7]；今予之生地[8]，皆走，甯尚可得而用之乎？”諸將皆服，曰：“善！非臣所及也。”

[1]效，呈獻。

[2]休，結束。

[3]畢，皆，都。《漢書》正作“皆”。

[4]右面後面靠山，前面左面靠水。陪，通背，背後。《漢書》正作“背”。

[5]這兩句話見於《孫子·九地篇》。上文兩次引兵法，也都出於《孫子》。字句略有出入。

[6]這是說：我不可能在平日撫愛軍隊。拊，通撫。拊循，撫愛。這句話照應上文“信之下魏破代，漢輒使人收其精兵以距楚”。

[7]非，“非……不可”的意思。

[8]今，這裡有假設的意思。

於是信問廣武君曰：“僕欲北攻燕，東伐齊，何若而有功？”廣武君辭謝曰：“臣聞'敗軍之將，不可以言勇；亡國之大夫，不可以圖存。'今臣敗亡之虜，何足以權大事乎[1]？”信曰：“僕聞之，百里奚居虞而虞亡[2]，在秦而秦霸，非愚於虞而智於秦也，用與不用，聽與不聽也。誠令成安君聽足下計，若信者亦已為禽矣；以不用足下，故信得侍耳。”因固問曰：“僕委心歸計[3]，願足下勿辭！”廣武君曰：“臣聞'智者千慮，必有一失；愚者千慮，必有一得。'故曰'狂夫之言，聖人擇焉。'顧恐臣計未必足用，願效愚忠。夫成安君有百戰百勝之計，一旦而失之，軍敗鄗下[4]，身死泜上。今將軍涉西河，虜魏王，禽夏說閼與，一舉而下井陘，不終朝破趙二十萬眾[5]，誅成安君，名聞海內，威震天下。農夫莫不輟耕釋耒，褕衣甘食[6]，傾耳以待命者[7]。若此，將軍之所長也。然而眾勞卒罷，其實難用。今將軍欲舉倦罷之兵，頓之燕堅城之下[8]，欲戰恐久，力不能拔，情見勢屈[9]，曠日糧竭[10]。而弱燕不服，齊必距境以自強也[11]。燕齊相持而不下[12]，則劉項之權未有所分也[13]。若此者，將軍所短也。臣愚，竊以為亦過矣[14]。故善用兵者不以短擊長，而以長擊短。”韓信曰：“然則何由[15]？”廣武君對曰：“方今為將軍計，莫如案甲休兵[16]，鎮趙，撫其孤[17]，百里之內，牛酒日至，以饗士大夫醳兵[18]。北首燕路[19]，而後遣辯士奉咫尺之書[20]，暴其所長於燕[21]，燕必不敢不聽從。燕已從，使諠言者東告齊[22]，齊必從風而靡[23]，雖有智者，亦不知為齊計矣。如是，則天下事皆可圖也。兵固有先聲而後實者，此之謂也。”韓信曰：“善！”從其策。發使使燕，燕從風而靡。乃遣使報漢，因請立張耳為趙王，以鎮撫其國。漢王許之，乃立張耳為趙王。

[1]權，權衡，這裡用如動詞。

[2]百里奚，參看上冊314頁注〔6〕。他原為虞大夫，虞亡之後才相秦繆公。

[3]委，交托。委心，等於說交心。歸，依從。歸計，等於說聽從你的謀畫。

[4]鄗(hào)，地名，在今河北高邑縣。

[5]朝，從早晨到食時。不終朝，即不到一上午。

[6]褕(yú)，美。

[7]傾耳，指聽話時把耳朵傾斜遷就對方表示專心。這是說人們怕不久就要國破家亡，因此只顧眼前享受，靜等著命令。

[8]頓，困，使動用法。

[9]情，指軍隊的實情。見(xiàn)，古代以“見”為“現”。這裡有暴露的意思。

[10]曠日，多費時日。

[11]距境，在邊境上拒守。

[12]指韓信與燕齊相持，不是說燕與齊相持。下，降。

[13]權，秤錘，這裡比喻輕重、分量。

[14]我私下裡認為你也錯了。竊，私下裡，謙詞。過，動詞，錯。

[15]由，遵循〔道路〕。何由，該走哪條路呢？

[16]案，通按。案甲休兵，即按兵不動。

[17]鎮，安定。孤，遺孤，指趙國陣亡者的後代。

[18]醳(yì)，醉酒，使動用法。“饗”“醳”在這裡都有犒勞的意思。

[19]首，向著。

[20]咫(zhǐ)，八寸。古時書簡約長一尺。

[21]暴(pù)，顯露，顯示。

[22]諠，通諼，詭詐。諠言者，說話善於詭辯的人，即辯士。

[23]靡，倒下。從風而靡，指投降。

楚數使奇兵渡河擊趙，趙王耳、韓信往來救趙，因行定趙城邑[1]，發兵詣漢。楚方急圍漢王於滎陽，漢王南出，之宛葉間[2]，得黥布[3]。走入城皋[4]，楚又複急圍之。六月，漢王出成皋，東渡河，獨與滕公俱，從張耳軍修武[5]。至，宿傳舍[6]。晨，自稱漢使，馳入趙壁。張耳、韓信未起，即其臥內上奪其印符，以麾召諸將[7]，易置之[8]。信、耳起，乃知漢王來，大驚。漢王奪兩人軍，即令張耳備守趙地，拜韓信為相國[9]，收趙兵未發者擊齊[10]。

[1]從而邊行軍邊安定了趙國所有的城邑。

[2]宛，秦縣名，今河南南陽市。葉(shè)，地名，在今河南葉縣南。

[3]黥(qíng)布，姓英，因犯罪被黥（古刑法之一，犯罪者先刻其面，然後用墨塗黑），於是人稱他為黥布。秦末他起兵於江湖之間，稱當陽君，初歸項羽，被封為九江王，這時叛楚降漢。後來受封為淮南王。漢十一年（西元前196年）反，被殺。

[4]成皋，即春秋鄭邑制，參看第一冊9頁注〔8〕。

[5]修武，地名，即今河南獲嘉縣的小修武。

[6]傳(zhuàn)舍，驛站供應行人住宿的房舍。

[7]麾，大將的旗幟。

[8]改變諸將的職位。

[9]相國，相當於丞相。這裡指趙的相國。

[10]趙兵未發者，指沒有發遣到滎陽去的趙兵。

信引兵東，未渡平原[1]，聞漢王使酈食其已說下齊，韓信欲止。范陽辯士蒯通說信曰[2]：“將軍受詔擊齊，而漢獨發間使下齊，寧有詔止將軍乎[3]？何以得毋行也！且酈生一士，伏軾掉三寸之舌[4]，下齊七十餘城；將軍將數萬眾，歲余乃下趙五十餘城。為將數歲，反不如一豎儒之功乎？”於是信然之，從其計，遂渡河。齊已聽酈生，即留縱酒，罷備漢守禦[5]。信因襲齊曆下軍[6]，遂至臨菑[7]。齊王田廣以酈生賣己，乃亨之[8]，而走高密[9]，使使之楚請救。

[1]未從平原渡過黃河。平原，地名，在今山東平原縣南。

[2]范陽，秦縣名，在今河北定興縣南。蒯(kuǎi)通，本名徹，因避漢武帝諱，當時史書改稱“通”。

[3]只不過發間使，並未有詔止將軍。獨，只不過。間使，暗中派來的使臣，等於說密使。

[4]這是說酈生乘車入齊，只恁一張嘴。掉，搖，這裡指鼓弄。

[5]罷，指撤退、撤走。

[6]曆下，今濟南市。

[7]臨菑(zī)，當時的齊都，即今山東臨淄縣。

[8]亨(pēng)，烹。後來寫作“烹”。

[9]高密，今山東高密縣。

韓信已定臨菑，遂東追廣至高密西。楚亦使龍且將，號稱二十萬，救齊。齊王廣、龍且並軍與信戰。未合[1]，人或說龍且曰：“漢兵遠鬥窮戰[2]，其鋒不可當。齊楚自居其地戰，兵易敗散[3]。不如深壁，令齊王使其信臣招所亡城。亡城聞其王在，楚來救，必反漢。漢兵二千里客居，齊城皆反之，其勢無所得食，可無戰而降也。”龍且曰：“吾平生知韓信為人，易與耳[4]。且夫救齊，不戰而降之，吾何功！今戰而勝之，齊之半可得[5]，何為止！”遂戰，與信夾濰水陳[6]。韓信乃夜令人為萬余囊，滿盛沙，壅水上流，引軍半渡[7]，擊龍且。佯不勝，還走。龍且果喜曰：“固知信怯也。”遂追信渡水。信使人決壅囊，水大至，龍且軍大半不得渡，即急擊，殺龍且。龍且水東軍散走[8]，齊王廣亡去。信遂追北至城陽[9]，皆虜楚卒。

[1]尚未交鋒。

[2]窮，極，盡。窮戰，盡力作戰。

[3]這是說兵士離家近，都戀家，容易逃散。其，指齊楚。

[4]易與，等於說容易對付。

[5]指自己受封可得齊國之半（依顏師古說）。

[6]濰水，即今山東的濰河，流經濰縣。

[7]帶領一半軍隊渡河。

[8]水東軍，未及渡河留在河東的軍隊。

[9]北，敗。追北，追擊敗兵。城陽，在今山東莒縣。

漢四年，遂皆降[1]。平齊。使人言漢王曰：“齊偽詐多變，反覆之國也。南邊楚[2]。不為假王以鎮之[3]，其勢不定。願為假王便[4]。”當是時，楚方急圍漢王於滎陽，韓信使者至，發書，漢王大怒，罵曰：“吾困於此，旦暮望若來佐我，乃欲自立為王！”張良、陳平躡漢王足[5]，因附耳語曰：“漢方不利，寧能禁信之王乎！不如因而立，善遇之，使自為守；不然，變生。”漢王亦悟，因複罵曰：“大丈夫定諸侯，即為真王耳，何以假為！”乃遣張良往，立信為齊王，征其兵擊楚。

[1]齊國城邑皆降。

[2]邊，靠近。

[3]假王，暫時代理的王。

[4]便，便利，對國家有利。

[5]躡(niè)，踩。

楚已亡龍且，項王恐，使盱眙人武涉往說齊王信曰[1]：“天下共苦秦久矣，相與戮力擊秦[2]。秦已破，計功割地，分土而王之，以休士卒。今漢王復興兵而東，侵人之分[3]，奪人之地；已破三秦，引兵出關，收諸侯之兵以東擊楚，其意非盡吞天下者不休，其不知厭足如是甚也。且漢王不可必[4]，身居項王掌握中數矣，項王憐而活之；然得脫，輒倍約，複擊項王，其不可親信如此。今足下雖自以與漢王為厚交，為之盡力用兵，終為之所禽矣。足下所以得須臾至今者[5]，以項王尚存也。當今二王之事，權在足下。足下右投則漢王勝[6]，左投則項王勝。項王今日亡，則次取足下。足下與項王有故，何不反漢與楚連和，參分天下王之？今釋此時，而自必於漢以擊楚，且為智者固若此乎？”韓信謝曰：“臣事項王，官不過郎中，位不過執戟[7]，言不聽，畫不用，故倍楚而歸漢。漢王授我上將軍印，予我數萬眾，解衣衣我，推食食我，言聽計用，故吾得以至於此。夫人深親信我，我倍之不祥，雖死不易。幸為信謝項王！”

[1]盱眙(xūyí)，秦縣名，在今江蘇盱眙縣東北。

[2]戮力，合力。

[3]分(fèn)，指封王時所分的區域。

[4]必，等於說極端相信。下文“自必於漢”的“必”，“必漢王之不危己”的“必”，皆同。

[5]須臾，這裡是遲延的意思。

[6]右，指向西方。下句的“左”指向東方。

[7]執戟，郎中管守衛，執戟。

武涉已去，齊人蒯通知天下權在韓信，欲為奇策而感動之，以相人說韓信曰[1]：“僕嘗受相人之術。”韓信曰：“先生相人何如？”對曰：“貴賤在於骨法[2]，憂喜在於容色，成敗在於決斷，以此參之[3]，萬不失一。”韓信曰：“善。先生相寡人何如？”對曰：“願少間[4]。”信曰：“左右去矣！”通曰：“相君之面，不過封侯，又危不安。相君之背[5]，貴乃不可言。”韓信曰：“何謂也？”蒯通曰：“天下初發難也，俊雄豪桀建號一呼[6]，天下之士雲合霧集，魚鱗雜遝[7]，熛至風起[8]。當此之時，憂在亡秦而已。今楚漢分爭，使天下無罪之人肝膽塗地[9]，父子暴骸骨於中野[10]，不可勝數。楚人起彭城，轉鬥逐北，至於滎陽，乘利席捲，威震天下。然兵困於京索之間，迫西山而不能進者[11]，三年於此矣。漢王將數十萬之眾，距鞏雒[12]，阻山河之險，一日數戰，無尺寸之功，折北不救[13]，敗滎陽，傷成皋，遂走宛葉之間，此所謂智勇俱困者也。夫銳氣挫於險塞，而糧食竭於內府[14]，百姓罷極怨望，容容無所倚[15]。以臣料之，其勢非天下之賢聖，固不能息天下之禍。當今兩主之命縣於足下[16]。足下為漢則漢勝[17]，與楚則楚勝[18]。臣願披腹心[19]，輸肝膽[20]，效愚計，恐足下不能用也。誠能聽臣之計，莫若兩利而俱存之，參分天下，鼎足而居，其勢莫敢先動。夫以足下之賢聖，有甲兵之眾，據強齊，從燕趙[21]，出空虛之地而制其後[22]，因民之欲，西鄉為百姓請命[23]，則天下風走而回應矣[24]，孰敢不聽！割大弱強[25]，以立諸侯；諸侯已立，天下服聽而歸德於齊。案齊之故[26]，有膠泗之地[27]。懷諸侯之德，深拱揖讓[28]，則天下之君王相率而朝於齊矣。蓋聞'天與弗取，反受其咎；時至不行，反受其殃'[29]。願足下孰慮之！”韓信曰：“漢王遇我甚厚，載我以其車，衣我以其衣，食我以其食。吾聞之，乘人之車者載人之患，衣人之衣者懷人之憂，食人之食者死人之事[30]；吾豈可以鄉利倍義乎？”蒯生曰：“足下自以為善漢王，欲建萬世之業，臣竊以為誤矣。始常山王、成安君為布衣時，相與為刎頸之交[31]。後爭張黶、陳澤之事，二人相怨[32]。常山王背項王，奉項嬰頭而竄[33]，逃歸於漢王。漢王借兵而東下[34]，殺成安君泜水之南，頭足異處，卒為天下笑。此二人相與，天下至歡也[35]；然而卒相禽者，何也？患生於多欲，而人心難測也。今足下欲行忠信以交於漢王，必不能固於二君之相與也，而事多大於張黶、陳澤。故臣以為足下必漢王之不危己，亦誤矣。大夫種、范蠡存亡越[36]，霸句踐，立功成名而身死亡。野獸已盡而獵狗亨。夫以交友言之，則不如張耳之與成安君者也；以忠信言之，則不過大夫種、范蠡之於句踐也；此二人者，足以觀矣。願足下深慮之！且臣聞勇略震主者身危，而功蓋天下者不賞。臣請言大王功略：足下涉西河，虜魏王，禽夏說，引兵下井陘，誅成安君，徇趙，脅燕，定齊，南摧楚人之兵二十萬，東殺龍且，西鄉以報。此所謂功無二於天下，而略不世出者也[37]。今足下戴震主之威，挾不賞之功，歸楚，楚人不信，歸漢，漢人震恐。足下欲持是安歸乎！夫勢在人臣之位，而有震主之威，名高天下，竊為足下危之！”韓信謝曰：“先生且休矣，吾將念之[38]！”

[1]借著給韓信相面來勸說韓信。相人，給人相面。

[2]骨法，骨格，骨相。

[3]參，參驗。

[4]間(jiàn)，這裡指與眾人隔開，即摒退眾人。

[5]背，雙關語，明說脊背，暗指背叛。

[6]桀，傑，古代多以“桀”為“傑”。建號，建立名號，指自稱侯王。

[7]像魚鱗那樣聚積在一起。雜遝(tà)，疊韻連綿字，聚積。

[8]熛(biāo)，火花迸起。“熛”“風”都用作狀語。

[9]肝膽塗地，喻慘死。

[10]中野，田野之中。

[11]迫，近，挨近。西山，指成皋以西的山地。

[12]鞏，秦縣名，在今河南鞏縣西南。雒，即雒陽（洛陽）。

[13]折，挫折。北，敗。不救，挽救不了。

[14]內府，等於說倉庫。

[15]容容，動盪不安的樣子。

[16]命，命運。縣(xuán)，懸掛，後來寫作“懸”。

[17]為，等於說助。

[18]與，動詞，與……親善，結盟。

[19]披，剖開。

[20]輪，等於說獻出。“披腹心，輪肝膽”，後來也說成“披肝瀝膽”，表示竭盡忠誠。

[21]從，使動用法。

[22]出兵到劉項力量薄弱的地方，以牽制他們的後方。

[23]鄉(xiàng)，向。齊在劉項之東，所以說“西鄉”。為民請命，等於說替百姓說話，指制止劉項之爭，減少人民的痛苦。

[24]響，名詞，回聲。回應，像回聲一樣地反應。“回應”與“風走”是並列結構。

[25]弱，使動用法。大、強，都用如名詞。

[26]案，等於說據，佔有。故，指舊有的疆土。

[27]膠，膠河。泗，泗水。膠泗指今山東東部和南部。

[28]懷，安撫。之，當依《漢書·蒯通傳》作“以”（依王念孫說，見《讀書雜誌》）。深拱，等於說高拱，指兩手拱得很高，不必有所作為。揖讓，指外表作出謙虛的樣子。

[29]這是諺語。取，古音在侯部，咎，古音在幽部。漢代侯幽通押。行殃同在陽部。

[30]死人之事，為人家的事而死。

[31]常山王，即張耳。成安君，即陳餘。相與，等於說相交。刎頸之交，雖割頸也不反悔的交情，即誓同生死的至交。

[32]張耳與陳餘本為至交。秦將章邯打敗項梁軍後，又大敗趙軍。當時趙歇為王，陳餘為將，張耳為相，都逃至钜鹿（秦縣名，在今河北巨鹿縣）。陳餘率數萬人駐在钜鹿北，章邯軍駐在钜鹿南。章邯急攻钜鹿，張耳召陳餘，陳餘以為寡不敵眾，不敢出兵。於是張耳派張黶(yǎn)、陳澤去責備陳餘。陳餘不得已，讓二人率五千人試攻秦軍，結果全軍覆沒。钜鹿解圍以後，張耳深恨陳餘，並追問張黶、陳澤二人下落，陳餘一氣卸印出走，從此二人結下怨仇。

[33]項嬰，項王派往常山國的使臣。

[34]指劉邦利用韓信、張耳的兵力東進。

[35]歡，通歡。至歡，最好的交情。

[36]大夫種，姓文名種。文種與範蠡(lǐ)都是春秋時越王句踐的大臣，曾使已經滅亡的越國復興，使句踐稱霸諸侯，但後來文種被迫自殺，範蠡逃亡。

[37]大意是：計謀極高，是世上所稀有的（依顏師古說）。

[38]念，等於說思考。

後數日，蒯通複說曰：“夫聽者，事之候也[1]；計者，事之機也[2]；聽過計失而能久安者[3]，鮮矣。聽不失一二者[4]，不可亂以言[5]；計不失本末者[6]，不可紛以辭。夫隨廝養之役者[7]，失萬乘之權；守儋石之祿者[8]，闕卿相之位[9]。故知者，決之斷也[10]；疑者，事之害也。審毫釐之小計，遺天下之大數[11]，智誠知之，決弗敢行者[12]，百事之禍也。故曰，猛虎之猶豫，不若蜂蠆之致螫[13]；騏驥之局躅[14]，不如駑馬之安步[15]；孟賁之狐疑[16]，不如庸夫之必至也[17]；雖有舜禹之智，吟而不言[18]，不如喑聾之指麾也[19]。此言貴能行之。夫功者難成而易敗，時者難得而易失也。時乎時，不再來[20]。願足下詳察之。”韓信猶豫，不忍倍漢。又自以為功多，漢終不奪我齊。遂謝蒯通。蒯通說不聽，已詳狂為巫[21]。

[1]大意是：聽取意見是事情成功的徵兆。聽，聽取意見。者，語氣詞。候，徵候，跡象。

[2]機，樞機，樞紐，關鍵。

[3]聽過，聽取意見犯了錯誤，也就是吸取了錯誤的意見。計失，定計失算，也就是打錯了主意。

[4]大意是：聽取十次意見連一二次都沒有失誤。

[5]亂，惑亂。

[6]大意是考慮問題能權衡輕重。

[7]隨，順從，聽任，等於說“安於”。廝養，劈柴養馬的隸卒。

[8]儋，通擔。石，音shí。儋石都是谷米的量名。

[9]闕，等於說失。

[10]王念孫說這句應作“決者知之斷”，意思是作事堅決不疑，是智者果斷的表現。（見《讀書雜誌》。）

[11]大數，等於說大計。

[12]決定了，但是不敢做。

[13]蠆(chài)，蠍子一類的毒蟲。螫(shì)，用毒刺刺人，今音zhē。

[14]局(jú)躅，等於說躑躅，徘徊不前。

[15]安步，穩步走路。

[16]孟賁(bēn)，古代的勇士。

[17]必至，一定達到目的。

[18]吟，通噤(jìn)，嘴閉著（依段玉裁說）。

[19]喑(yīn)，啞巴。麾，通揮。

[20]這句話大約是諺語。時與來押韻，古音同在之部。

[21]已，後來。詳，通佯。詳狂，假裝瘋癲。

漢王之困固陵[1]，用張良計召齊王信[2]，遂將兵會垓下[3]。項羽已破，高祖襲奪齊王軍。漢五年正月，徙齊王信為楚王，都下邳[4]。

[1]固陵，地名，在今河南淮陽縣西北。漢四年，劉項約定平分天下而罷兵，但劉邦馬上又進兵追擊項羽，並與韓信等約定會師共擊項羽，至固陵，韓信等不至，楚大敗漢軍，於是劉邦只好躲進營壘。這裡所說“困固陵”即指此事。

[2]劉邦在固陵失利，問張良對韓信等該怎麼辦。張良建議把自陳（今河南淮陽縣）以東到海邊一帶地方都給韓信，使韓信等各為自己打仗，漢藉以滅楚。這裡所說“張良計”即指此。

[3]垓(gāi)下，地名，在今安徽靈壁縣東南。

[4]下邳，秦縣名，在今江蘇邳縣東。

信至國，召所從食漂母，賜千金。及下鄉南昌亭長，賜百錢，曰：“公，小人也，為德不卒[1]。”召辱己之少年令出褲下者，以為楚中尉[2]。告諸將相曰：“此壯士也，方辱我時，我寧不能殺之邪？殺之無名，故忍而就於此[3]。”

[1]卒，終，完。為德不卒，做好事有始無終。

[2]中尉，官名，這裡指諸侯王國的中尉，管捕盜賊。

[3]就，成就。就於此，指自己達到眼前的地位。

項王亡將鐘離眜家在伊廬[1]，素與信善。項王死後亡歸信。漢王怨眜，聞其在楚，詔楚捕眜。信初之國，行縣邑[2]，陳兵出入。漢六年，人有上書告楚王信反。高帝以陳平計，天子巡狩會諸侯[3]。南方有雲夢[4]，發使告諸侯會陳：“吾將遊雲夢。”實欲襲信，信弗知。高祖且至楚，信欲發兵反。自度無罪，欲謁上，恐見禽。人或說信曰：“斬眜謁上，上必喜，無患。”信見眜計事，眜曰：“漢所以不擊取楚，以眜在公所。若欲捕我以自媚於漢，吾今日死，公亦隨手亡矣。”乃罵信曰：“公非長者。”卒自剄。信持其首謁高祖於陳。上令武士縛信，載後車。信曰：“果若人言：'狡兔死，良狗亨；高鳥盡，良弓藏；敵國破，謀臣亡[5]。'天下已定，我固當亨。”上曰：“人告公反。”遂械系信[6]。至雒陽，赦信罪，以為淮陰侯。

[1]鐘離眜(mò)，鐘離是複姓。伊廬，在今江蘇新海連市附近。

[2]行，巡視。

[3]巡狩，天子親往諸侯境內巡視。天子所至，諸侯都要來朝見。

[4]雲夢，見第一冊114頁注[3]。

[5]亨，藏，亡，古音都在陽部。

[6]械，拘束手足的刑具，這裡用如動詞。

信知漢王畏惡其能，常稱病不朝從[1]。信由此日怨望，居常鞅鞅[2]，羞與絳灌等列[3]。信嘗過樊將軍噲[4]，噲跪拜送迎，言稱臣，曰：“大王乃肯臨臣[5]！”信出門笑曰：“生乃與噲等為伍[6]！”上常從容與信言諸將能不[7]，各有差[8]。上問曰：“如我，能將幾何？”信曰：“陛下不過能將十萬。”上曰：“於君何如？”曰：“臣多多而益善耳。”上笑曰：“多多益善，何為為我禽？”信曰：“陛下不能將兵，而善將將，此乃信之所以為陛下禽也。且陛下所謂天授，非人力也。”

[1]朝從，朝見，從行。諸侯要按時朝見皇帝，皇帝出行要從行。

[2]鞅鞅(yǎng yǎng)，同怏怏，失意的樣子。

[3]絳，指絳侯周勃，最初從劉邦起事，多有軍功，高祖、惠帝時兩次任太尉。灌，指潁陰侯灌嬰，曾在楚漢之爭中立功，文帝時任太尉、丞相。等列，同列。

[4]樊噲(kuài)，從劉邦起事，封為舞陽侯。

[5]臨，居高視下，這裡指地位高的人來看地位低的人，敬詞。

[6]伍，也是等列的意思。

[7]從容，閒談著。能，形容詞，有才能。不，通否。

[8]等於說各有長短。差(cī)，高低不齊。

陳豨拜為钜鹿守[1]，辭於淮陰侯。淮陰侯挈其手，辟左右[2]，與之步於庭。仰天歎曰：“子可與言乎？欲與子有言也。”豨曰：“唯將軍令之！”淮陰侯曰：“公所居，天下精兵處也[3]；而公，陛下之信幸臣也。人言公之畔[4]，陛下必不信；再至，陛下乃疑矣；三至，必怒而自將。吾為公從中起[5]，天下可圖也。”陳豨素知其能也，信之。曰：“謹奉教！”漢十一年，陳豨果反。上自將而往，信病不從。陰使人至豨所，曰：“弟舉兵[6]，吾從此助公。”信乃謀與家臣夜詐詔赦諸官徒奴[7]，欲發以襲呂後、太子[8]。部署已定，待豨報。其舍人得罪於信[9]，信囚，欲殺之。舍人弟上變[10]，告信欲反狀於呂後。呂後欲召，恐其黨不就[11]，乃與蕭相國謀，詐令人從上所來，言豨已得死[12]，列侯群臣皆賀。相國紿信曰[13]：“雖疾，強入賀。”信入，呂後使武士縛信，斬之長樂鍾室[14]。信方斬，曰：“吾悔不用蒯通之計，乃為兒女子所詐[15]，豈非天哉！”遂夷信三族[16]。

[1]陳豨(xī)，漢將。漢建國後曾屢隨劉邦平定叛亂，後為劉邦所疑，於是反，最後被殺。守，郡守。

[2]辟，避。使動用法。

[3]钜鹿北控燕代，當時駐有重兵，所以韓信這樣說。

[4]畔，通叛。

[5]中，指京城中。從中起，即起兵作內應。

[6]弟，通第，但，只管。

[7]徒，罪犯。奴，奴隸。官徒奴，沒入官中的徒奴。

[8]呂後，劉邦之妻，名雉。太子，名盈，即漢惠帝。

[9]舍人，即門客。

[10]上變，上書報告急變的事情。

[11]黨(tǎng)，通儻，倘若，萬一。就，等於說來。

[12]得，這裡指擒獲。

[13]紿(dài)，欺騙。

[14]長樂，漢宮名。鐘室，掛鐘（樂器）的屋子。

[15]兒女子，婦人小子，指呂後及太子。

[16]夷，滅。三族，父族、母族、妻族。

高祖已從豨軍來，至，見信死，且喜且憐之，問信死亦何言。呂後曰：“信言恨不用蒯通計。”高祖曰：“是齊辯士也。”乃詔齊捕蒯通。蒯通至，上曰：“若教淮陰侯反乎？”對曰：“然，臣固教之。豎子不用臣之策，故令自夷於此。如彼豎子用臣之計，陛下安得而夷之乎？”上怒曰：“亨之！”通曰：“嗟乎！冤哉，亨也！”上曰：“若教韓信反，何冤？”對曰：“秦之網絕而維弛[1]，山東大擾，異姓並起，英俊烏集。秦失其鹿[2]，天下共逐之，於是高材疾足者先得焉。蹠之狗吠堯[3]，堯非不仁，狗固吠非其主。當是時，臣唯獨知韓信，非知陛下也。且天下銳精持鋒[4]，欲為陛下所為者甚眾，顧力不能耳[5]，又可盡亨之邪！”高帝曰：“置之[6]！”乃釋通之罪[7]。

[1]網，網上的大繩，用來張網的。維，系車蓋的繩。“網”“維”比喻國家的法度。

[2]鹿，比喻帝位。

[3]蹠，通蹠，即盜蹠。參看第一冊311頁注〔7〕。

[4]銳，利，使動用法。精，指純鐵。鋒，利刃。精、鋒在這裡等於說武器。

[5]顧，但，只不過。

[6]置，赦免。

[7]釋，解除，等於說赦。

太史公曰：“吾如淮陰，淮陰人為餘言：韓信雖為布衣時，其志與眾異。其母死，貧無以葬，然乃行營高敞地[1]，令其旁可置萬家[2]。餘視其母塚，良然。假令韓信學道謙讓，不伐己功，不矜其能，則庶幾哉[3]！於漢家，勳可以比周、召、太公之徒，後世血食矣[4]。不務出此[5]，而天下已集[6]，乃謀畔逆。夷滅宗族，不亦宜乎！”

[1]營，求。

[2]這是想將來用萬戶守塚。

[3]庶幾，差不多。

[4]血食，指得到享祭。享祭鬼神要殺牲，所以說“血食”。

[5]此，指“學道謙讓，不伐己功，不矜其能”。

[6]集，和，指太平。