---
---
---
title: 木瓜（衛風）
---




木瓜（衛風）¹

投我以木瓜²，報之以瓊琚³。匪報也，永以為好也⁴。

投我以木桃⁵，報之以瓊瑤⁶。匪報也，永以為好也。

投我以木李⁷，報之以瓊玖⁸。匪報也，永以為好也。

¹這篇詩寫情人互相贈送東西以表愛情。

²投，扔，這裏作送給解。木瓜，果類，形橢圓。

³瓊(qióng)，美玉。琚(jū)，佩玉的一種。瓊琚，美麗的佩玉。

⁴好，愛。

⁵木桃，就是桃。

⁶瑤，美玉。

⁷木李，就是李子。

⁸玖(jiǔ)，黑色的玉。

[韻部]瓜、琚，魚部；報、好，幽部。桃、瑤，宵部；報、好，幽部。李、玖，之部；報、好，幽部。