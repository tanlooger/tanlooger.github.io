---
---
---
title: 木瓜（衛風）
---




木瓜（衛風）[1]

投我以木瓜[2]，報之以瓊琚[3]。匪報也，永以為好也[4]。

投我以木桃[5]，報之以瓊瑤[6]。匪報也，永以為好也。

投我以木李[7]，報之以瓊玖[8]。匪報也，永以為好也。

[1]這篇詩寫情人互相贈送東西以表愛情。

[2]投，扔，這裏作送給解。木瓜，果類，形橢圓。

[3]瓊(qióng)，美玉。琚(jū)，佩玉的一種。瓊琚，美麗的佩玉。

[4]好，愛。

[5]木桃，就是桃。

[6]瑤，美玉。

[7]木李，就是李子。

[8]玖(jiǔ)，黑色的玉。

[韻部]瓜、琚，魚部；報、好，幽部。桃、瑤，宵部；報、好，幽部。李、玖，之部；報、好，幽部。