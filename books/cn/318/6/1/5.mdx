---
---
---
title: 北門（邶風）
---




北門（邶風）[1]

出自北門，憂心殷殷[2]。終窶且貧[3]，莫知我艱。已焉哉[4]！天實為之，謂之何哉[5]！

王事適我[6]，政事一埤益我[7]！我入自外，室人交遍謫我[8]。已焉哉！天實為之，謂之何哉！

王事敦我[9]，政事一埤遺我[10]！我入自外，室人交遍摧我[11]。已焉哉！天實為之，謂之何哉！

[1]邶(bèi)，國名，周武王封紂子武庚在這裏，後來併入衛國。在今河南淇縣以北至湯陰縣一帶。這篇詩寫一個生活困難又不堪公務之苦的小官吏的慨歎，反映了最高統治者和下層官吏的矛盾。

[2]殷殷，憂愁的樣子。

[3]終，既已。窶(jù)，窮到沒法講求禮節。且，而且。貧，窮到沒法生活（指缺乏衣食金錢）。

[4]算了吧！

[5]謂之何，等於說“奈之何”（依王念孫說，見《經傳釋詞》引）。

[6]王事，指君王命令服勞役之事。適，擿（擲）字的省借（依馬瑞辰說，見《毛詩傳箋通釋》）。適我，投給我。

[7]政事，指賦稅的事。一，一概，全部。埤(pí)，厚，等於說重重地。益我，加給我。

[8]室人，家裏人。交，更迭（替換）。遍，都。謫(zhé)，同謫，責怪。

[9]敦我，和“適我”同義。

[10]遺，加。

[11]摧，折磨。

[韻部]門、殷、貧、艱，文部；為、何，歌部。適、益、謫，錫部；為、何，歌部。敦，文部，遺、摧，微部，文微合韻；為、何，歌部。