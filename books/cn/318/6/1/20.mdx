---
---
---
title: 無衣（秦風）
---




無衣（秦風）[1]

豈曰無衣[2]？與子同袍[3]。王於興師[4]，修我戈矛[5]，與子同仇[6]。

豈曰無衣？與子同澤[7]。王於興師，修我矛戟[8]，與子偕作[9]。

豈曰無衣？與子同裳[10]。王於興師，修我甲兵[11]，與子偕行[12]。

[1]這篇詩是寫秦國人民慷慨從軍，相互友愛，同仇敵愾的愛國精神的。詩中表現出對戰爭的樂觀與無畏，充滿著昂揚熱烈的情緒。

[2]衣，上衣。

[3]袍，長衣。

[4]於，動詞詞頭。興師，起兵。

[5]戈矛，都是長柄的兵器。

[6]同仇，你我的仇敵是共同的。

[7]澤，指汗衣。

[8]戟，一種長柄的兵器。

[9]偕，一同，一起。作，起。偕作，一塊兒行動起來。

[10]裳，下衣。

[11]甲，鎧甲。兵，兵器。

[12]行，行走。偕行，指一塊上戰場。

［韻部］衣，微部，師，脂部，微脂合韻；袍、矛、仇，幽部。衣、師，微脂合韻；澤、戟、作，鐸部。衣、師，微脂合韻；裳、兵、行，陽部。