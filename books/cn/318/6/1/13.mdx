---
---
---
title: 君子於役（王風）
---




君子於役（王風）[1]

君子於役[2]，不知其期[3]。曷至哉[4]？雞棲於塒[5]，日之夕矣[6]，羊牛下來[7]。君子於役，如之何勿思[8]！

君子於役，不日不月[9]。曷其有佸[10]？雞棲於桀[11]，日之夕矣，羊牛下括[12]。君子於役，苟無饑渴[13]！

[1]這篇詩寫妻子思念在遠方長期服役沒有歸期的丈夫。

[2]君子，這裏指丈夫。於，動詞詞頭。役，服勞役或兵役。

[3]期，指服役的期限。

[4]什麼時候回到家來呢？曷，等於說何時。

[5]塒(shí)，鑿牆做成的雞窩。

[6]之，主謂之間的介詞。

[7]下來，指從高處回來。

[8]如之何，等於說“怎麼”。勿思，不想念。

[9]不計日子，不計月份。日、月，都用如動詞。

[10]有，通又。佸(huó)，聚會。有佸，再會。

[11]桀，木樁。

[12]括，至。

[13]苟，尚（依王引之說，見《經傳釋詞》），表示希望。希望丈夫在外免於饑渴。

[韻部]期、哉、塒、來、思，之部。月、佸、桀、括、渴，月部。