---
---
---
title: （三）
---



天之道，其猶張弓與¹？高者抑之，下者舉之²；有餘者損之，不足者補之。天之道損有餘而補不足，人之道則不然³：損不足以奉有餘。孰能有餘以奉天下？唯有道者⁴。是以聖人為而不恃，功成而不處⁵。其不欲見賢邪⁶！

¹道，這裏相當於現在所說的規律。其，表測度的語氣詞。張弓，把弦安在弓上。

²抑，指把弦壓低。舉，指把弦升高。

³人之道，指社會上通常奉行的法則。

⁴奉，供給。有道者，有德的人。

⁵處，居，參見（一）“功成而弗居”注。

⁶見(xiàn)，表現出。一本無“邪”字。