---
---
---
title: 漁父
---




漁父[1]

屈原既放，遊於江潭[2]，行吟澤畔[3]；顏色憔悴，形容枯槁[4]。漁父見而問之曰："子非三閭大夫與[5]？何故至於斯[6]？"

[1]本篇也是屈原死後楚國人為悼念他而記載下來的有關傳說。本篇表現了屈原不願同流合污，寧願"伏清白以死直"的高尚品質。漁父，漁翁。父(fǔ)，男子的美稱。

[2]潭，水淵。江潭，在這裏泛指江湖之間。

[3]澤畔，等於說水邊。

[4]顏，眉目之間。色，顏氣（臉色）。形，身形。容，容貌。槁，乾枯。

[5]三閭大夫，楚國官名，主管楚國屈、景、昭三姓王族的事物。

[6]為什麼弄到這個地步？

屈原曰："舉世皆濁我獨清，眾人皆醉我獨醒，是以見放[1]。"

[1]是以，因此。見，被。

漁父曰："聖人不凝滯於物[1]，而能與世推移。世人皆濁，何不淈其泥而揚其波[2]？眾人皆醉，何不餔其糟而歠其醨[3]？何故深思高舉，自令放為[4]？"

[1]凝滯(zhì)，凍結不流，這裏指固執不變。物，指客觀時勢。

[2]淈(gǔ)，渾濁，使動用法，即弄渾濁。

[3]餔(bū)，吃。糟，酒糟。歠(chuò)，同啜，喝。醨(lì)，薄酒。這兩句的意思是說"你為什麼不同流合汙呢？"

[4]深思，指憂國憂民。高舉，行為超出一般，與眾不同。令，使得。自令放，自己招致放逐。為，句末語氣詞，表示疑問。

屈原曰："吾聞之：新沐者必彈冠，新浴者必振衣[1]，安能以身之察察，受物之汶汶者乎[2]？寧赴湘流，葬身於江魚之腹中，安能以皓皓之白，而蒙世俗之塵埃乎？"

[1]沐，洗頭。浴，洗澡。彈冠，振衣，指去掉衣帽上的灰塵。

[2]察察，潔白。汶汶(mén mén)，汙濁。

漁父莞爾而笑，鼓枻而去[1]。歌曰："滄浪之水清兮，可以濯吾纓[2]；滄浪之水濁兮，可以濯吾足[3]。"遂去，不復與言。

[1]莞(wǎn)爾，微笑的樣子。鼓，拍打。枻(yì)，船旁板。

[2]滄浪，水名。濯(zhuó)，洗滌。纓，帽帶子。

[3]這幾句也是"不凝滯於物，而與世推移"的意思。

韻部清、醒，耕部。移、波、醨、為，歌部。汶、塵，文真合韻。清、纓，耕部。濁、足，屋部。