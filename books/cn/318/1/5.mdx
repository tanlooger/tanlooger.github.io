---
---
---
title: 蹇叔哭師（僖公三十二年）
---




蹇叔哭師（僖公三十二年）[1]

冬，晉文公卒。庚辰[2]，將殯于曲沃[3]。出絳[4]，柩有聲如牛[5]。卜偃使大夫拜[6]，曰：“君命大事[7]，將有西師過軼我[8]。擊之，必大捷焉。”

[1]這裡選的，是著名的秦晉淆(xiáo)之戰的一部分。文中表現了蹇(jiǎn)叔預見到勞師以襲遠必然失敗，結果終不出其所料。蹇叔，秦國元老。

[2]庚辰，魯僖公三十二年十二月十日。

[3]殯(bìn)，停柩待葬。古代風俗，人死先停柩，然後擇日安葬。曲沃，晉地名，是晉宗廟所在地，在今山西聞喜縣東。周代君王的棺柩要“朝于祖考之廟”，因此要在那裡暫時停放。

[4]]絳(jiàng)，晉國都，在今山西翼城縣東南。

[5]柩(jiù)，裝了死屍的棺材。

[6]卜偃，晉掌蔔筮之官，名偃。拜，古代的一種禮節，跪下後雙手合抱在胸前，頭低到手上。

[7]君，指晉文公。大事，《左傳》成公十三年：“國之大事，在祀與戎”。這裡是指戎（軍事）。

[8]西師，西方的軍隊，指秦師。軼(yì)，後車超過前車。過軼，這裡是越過的意思。晉在秦鄭之間，秦侵鄭，必定要路過晉。卜偃聞秦密謀，所以說這話來引起警惕。

子自鄭使告于秦曰[1]：“鄭人使我掌其北門之管[2]，若潛師以來[3]，國可得也。”穆公訪諸蹇叔[4]。蹇叔曰：“勞師以襲遠，非所聞也[5]。師勞力竭，遠主備之，無乃不可乎[6]？師之所為，鄭必知之。勤而無所，必有悖心[7]。且行千里，其誰不知[8]？”公辭焉[9]。召孟明、西乞、白乙[10]，使出師於東門之外。蹇叔哭之[11]，曰：“孟子，吾見師之出而不見其入也[12]。”公使謂之曰[13]：“爾何知！中壽，爾墓之木拱矣[14]！”

[1]子，見上篇“子”注。使，使人。

[2]管，類似于現代的鎖鑰。

[3]假若秘密派軍隊前來。潛，隱藏在水面下，這裡指隱蔽地行動。潛師，指秘密行軍。

[4]秦穆公向蹇叔諮問這件事。訪，諮詢，徵求意見。諸，之於。

[5]使軍隊很疲勞去襲擊遠方，不是我所聽見過的事。非所聞，是委婉的說法，實際上是說我不贊成。遠，指鄭，下文“遠主”是指鄭君。

[6]無乃，表委婉語氣的副詞，大概，恐怕。

[7]勤，勞苦。無所，指無所得。悖(bèi)心，悖逆之心。

[8]其，語氣詞，加強反問。

[9]辭，不接受。

[10]孟明，姓百里，名視，是秦另一元老百里奚之子。西乞，名術。白乙，名丙。三人都是秦國大將。

[11]之，指師。

[12]之，介詞。其，等於“師之”（“之”也是介詞）。

[13]秦穆公使人對他說。謂，對……說。

[14]你知道什麼？你如果在中壽的年齡死去，你墓上的樹也該長到兩手合抱那麼粗了。這是罵蹇叔早就該死了。中壽，約指活到六七十歲。蹇叔大約已七八十歲，過了中壽的年齡。木，樹。拱，兩手合抱。

蹇叔之子與師[1]。哭而送之曰：“晉人禦師必於淆[2]。淆有二陵焉[3]：其南陵，夏後皋之墓也[4]；其北陵，文王之所辟風雨也[5]。必死是間[6]，餘收爾骨焉[7]。”

秦師遂東[8]。

[1]與(yù)，參加。

[2]淆，通崤，山名，在今河南洛寧縣西北，地勢極險。

[3]淆有兩陵在那裡。陵，大山。淆有二山，稱為東陵西陵，相距三十五裡。下文南陵即西陵，北陵即東陵。

[4]夏後皋，夏天子皋，夏桀的祖父。後，君。

[5]文王，周文王。所辟風雨，避風雨的地方。

[6]是，代詞，這，指二陵。間，當中。

[7]焉，在那裡。

[8]遂，副詞，接著就。東，用如動詞，向東［進發］。