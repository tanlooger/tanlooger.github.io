---
---
---
title: 子產不毀鄉校（襄公三十一年）
---




子產不毀鄉校（襄公三十一年）[1]

鄭人游於鄉校，以論執政[2]。然明謂子產曰[3]：“毀鄉校，何如[4]？”子產曰：“何為[5]？夫人朝夕退而遊焉[6]，以議執政之善否[7]。其所善者，吾則行之；其所惡者，吾則改之。是吾師也，若之何毀之？我聞忠善以損怨[8]，不聞作威以防怨[9]。豈不遽止[10]？然猶防川[11]x：大決所犯[12]，傷人必多，吾不克救也；不如小決使道[13]，不如吾聞而藥之也[14]。”然明曰：“蔑也今而後知吾子之信可事也[15]，小人實不才[16]。若果行此，其鄭國實賴之[17]，豈唯二三臣[18]？”仲尼聞是語也[19]，曰：“以是觀之，人謂子產不仁，吾不信也。”

[1]子產，鄭大夫，名公孫僑（子產是字），春秋時有名的政治家。執政二十餘年，使處在晉楚雙重壓迫之下的弱小鄭國獲得安定，並受到各國尊重。鄉校，鄉間的公共場所。既是學校，又是鄉人聚會議事的地方。

[2]執政，指掌握政權的人。

[3]然明，鄭大夫，姓鬷(zōng)，名蔑，字然明。

[4]何如，如何，等於說怎麼樣。

[5]何為，幹什麼？

[6]夫，句首語氣詞，引起議論。退，指工作完畢回來。

[7]議，談論。善否，好和不好。

[8]忠善，用如動詞，為忠善。損怨，減少怨恨。

[9]防，堵住。

[10]難道不能很快地制止？遽(jù)，急，迅速。

[11]難道不能很快地制止？遽(jù)，急，迅速。

[12]大決所造成的災害。決，堤防潰決。

[13]不如開個小口子讓［川］暢通。道，同導。

[14]不如我聽取［他們的議論］並且把它當作苦口良藥。藥，用如動詞，以……為藥。之，指鄭人的議論。

[15]今而後，從今以後。信，誠然，的確。可事，可以成事。

[16]小人，然明自謙之稱。

[17]其，語氣詞。

[18]豈只是我們這些做官的［賴之］。二三，泛指複數。

[19]仲尼，孔子的字。是，這。下文“以是觀之”的“是”同。