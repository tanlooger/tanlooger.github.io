---
---
---
title: 報孫會宗書
---




報孫會宗書[1]

惲材朽行穢，文質無所底[2]，幸賴先人餘業，得備宿衛[3]。遭遇時變，以獲爵位[4]。終非其任，卒與禍會。足下哀其愚蒙，賜書教督以所不及，殷勤甚厚。然竊恨足下不深惟其終始，而猥隨俗之毀譽也[5]。言鄙陋之愚心，則若逆指而文過[6]；默而息乎，恐違孔氏各言爾志之義。故敢略陳其愚，惟君子察焉[7]。

[1]孫會宗，安定（今甘肅平涼一帶）太守，西河（漢郡名，今內蒙古伊克昭盟東勝附近）人，楊惲的朋友。楊惲失掉官爵以後，就歸家閒居，治產業、造宅室。孫會宗寫信告誡他說，大臣廢退，應當閉門惶恐，表現出可憐的樣子，不該治產業，通賓客。楊惲便寫了這封回信給他。本篇文字根據《文選》，並參照《漢書》。

[2]底，至。無所底，就是沒有成就。

[3]先人，指其父楊敞，楊敞官至丞相。備，充數。這是自謙的話，說自己並沒有什麼才能，靠著父親的面子當個郎官。

[4]指告霍氏謀反而封侯的事。

[5]猥，副詞，隨隨便便地。

[6]逆指，違背孫會宗來信之意。文(wèn)過，掩飾自己的過錯。

[7]惟，句首語氣詞，表示希望。君子，指孫會宗。

惲家方隆盛時，乘朱輪者十人[1]，位在列卿，爵為通侯[2]，總領從官[3]，與聞政事。曾不能以此時有所建明，以宣德化，又不能與群僚同心並力，陪輔朝廷之遺忘，已負竊位素餐之責久矣[4]。懷祿貪勢，不能自退，遂遭變故，橫被口語，身幽北闕[5]，妻子滿獄。當此之時，自以夷滅不足以塞責，豈意得全其首領，複奉先人之丘墓乎？伏惟聖主之恩不可勝量[6]。君子游道，樂以忘憂；小人全軀，說以亡罪。竊自念過已大矣，行已虧矣，長為農夫以沒世矣。是故身率妻子，戮力耕桑，灌園治產，以給公上[7]，不意當複用此為譏議也[8]。

[1]朱輪，顯貴者所乘之車。漢制，公卿列侯及二千石以上的官員，都能乘朱輪。

[2]通侯，即列侯（參看本冊726頁注〔31〕）。

[3]從官，指皇帝的侍從官。楊惲任光祿勳加諸吏，所有侍從官都歸他管，並負責監察彈劾群官，所以說總領從官。

[4]竊位，竊取官位而不盡職。餐，同飧。素餐，參看第二冊484頁注〔10〕。這裡指無功受祿。

[5]北闕，古代宮殿北面的觀闕。漢制，上章奏事和被皇帝徵召都到北闕。

[6]伏惟，伏在地上想，敬詞。

[7]公上，公家、主上。給公上，等於說供給國家的稅收。

[8]用，以。

夫人情所不能止者，聖人弗禁。故君父至尊親[1]，送其終也[2]，有時而既[3]。臣之得罪已三年矣[4]。田家作苦，歲時伏臘[5]，烹羊炰羔[6]，鬥酒自勞。家本秦也[7]，能為秦聲。婦趙女也，雅善鼓瑟[8]。奴婢歌者數人，酒後耳熱，仰天撫缶而呼嗚嗚[9]。其詩曰："田彼南山，蕪穢不治。種一頃豆，落而為萁[10]。人生行樂耳，須富貴何時[11]？"是日也，拂衣而喜，奮袖低昂，頓足起舞，誠淫荒無度，不知其不可也。惲幸有餘祿，方糴賤販貴，逐什一之利。此賈豎之事，污辱之處，惲親行之。下流之人，眾毀所歸，不寒而慄。雖雅知惲者，猶隨風而靡，尚何稱譽之有？董生不雲乎[12]："明明求仁義，常恐不能化民者，卿大夫之意也。明明求財利，常恐困乏者，庶人之事也[13]"。故道不同不相為謀[14]，今子尚安得以卿大夫之制而責僕哉？

[1]古人認為君至尊，父至親。

[2]指為君父服喪。

[3]既，盡。古制，臣子為君父服三年喪，除喪後起居行動就不再受喪服的限制。

[4]楊惲的意思是：就是君父死了，三年過後也不能限制我，何況"得罪已三年"，我之所作所為，更不能算違背臣禮了。

[5]伏、臘，都是節日。參看本冊852-853頁通論《古代文化常識》（一）。

[6]炰(páo)，裹起來烤。

[7]楊惲是華陰人，華陰原是秦地。

[8]雅，甚。下文"雖雅知惲者"的"雅"同。

[9]缶(fǒu)，一種瓦器，秦人用來作為樂器，唱歌時按節奏敲擊。嗚嗚，唱歌的聲音。

[10]田，動詞，種植穀物。萁(jī)，豆莖。這兩句大意是諷刺朝廷荒亂。

[11]須，待。治、萁、時，古音屬之部。

[12]董生，指董仲舒。董是漢景帝時的大儒。

[13]這兩句引自董仲舒的《對賢良策》三。原文作："夫皇皇求財利，常恐乏匱者，庶人之意也。皇皇求仁義，常恐不能化民者，大夫之意也。"明明，應該當皇皇講。皇皇，急急忙忙的樣子，後來寫作遑遑。

[14]語出《論語·衛靈公》。

夫西河魏土[1]，文侯所興[2]，有段幹木田子方之遺風[3]，凜然皆有節[4]，知去就之分。頃者足下離舊土[5]，臨安定[6]。安定山谷之間，昆夷舊壤[7]，子弟貪鄙，豈習俗之移人哉[8]？於今乃睹子之志矣！方當盛漢之隆，願勉旃[9]，無多談。

[1]西河魏土，按戰國時魏的西河，在今陝西郃陽一帶，與漢代的西河郡不同。楊惲這樣說，是為了諷刺孫會宗。

[2]文侯，即魏文侯。參看本冊890頁注〔10〕。魏文侯在當時被認為是賢君。

[3]段幹木，魏文侯時人，守道不仕，文侯請他作魏相，他不接受，於是文侯以客禮相待，把他當成老師，極為尊敬。田子方，也是魏文侯的老師。

[4]凜然，不可犯的樣子。節，等於說節操。

[5]舊土，家鄉。

[6]安定，漢郡名，故治在今甘肅固原縣。當時孫會宗任安定郡守。

[7]昆夷，殷及西周時代西方的一個種族。

[8]移，變動。移人，指改變人的志向。

[9]旃(zhān)，之焉的合音。