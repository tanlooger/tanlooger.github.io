---
---
---
title: 上書諫吳王
---




上書諫吳王[1]

臣聞"得全者昌，失全者亡[2]"。舜無立錐之地，以有天下；禹無十戶之聚[3]，以王諸侯；湯武之士不過百里，上不絕三光之明[4]，下不傷百姓之心者，有王術也[5]。故父子之道，天性也[6]。忠臣不避重誅以直諫，則事無遺策，功流萬世。臣乘願披腹心而效愚忠，惟大王少加意念惻怛之心於臣乘言[7]。

[1]這是枚乘給吳王的第一次上書。本篇文字參照《史記》、《漢書》、《文選》。

[2]全，完備，指行為完美無瑕。

[3]聚，村落。

[4]三光，日月星。不絕三光之明，指無日食月食，金木水火土等星運轉正常。古人以為日食等現象是上天對帝王的警告；日月星不發生異常現象，這是天下有道所致。

[5]王(wàng)術，王天下之術。

[6]語見《孝經·聖治》。這裡說"父子"下面說"臣"，這是說父子君臣的道理是一樣的。

[7]這話的意思與鄒陽《獄中上樑王書》中的"願大王孰察，少加憐焉"的意思相近。惻怛(dá)，等於說惻隱，有憐憫的意思。

夫以一縷之任[1]，系千鈞之重，上懸之無極之高，下垂之不測之淵，雖甚愚之人，猶知哀其將絕也。馬方駭，鼓而驚之[2]；系方絕，又重鎮之[3]。系絕於天，不可複結；墜入深淵，難以複出。其出不出，間不容髮[4]。能聽忠臣之言，百舉必脫[5]。必若所欲為，危於累卵[6]，難於上天。變所欲為，易於反掌，安於泰山。今欲極天命之上壽[7]，弊無窮之極樂[8]，究萬乘之勢，不出反掌之易，居泰山之安，而欲乘累卵之危，走上天之難，此愚臣之所大惑也。

[1]任，負擔。

[2]方，將。

[3]系，用如名詞，指縷。鎮，壓，指加上重量。

[4]這是說出得來與出不來，其間相差極微。隱喻能不能從災禍中逃出來，決定於今日，已經很急迫了。

[5]脫，指脫離災禍。

[6]累卵，堆疊起來的蛋。

[7]天命，天所賦予的。上壽，指百歲以上。

[8]弊，盡，指享盡。

人性有畏其景而惡其跡者[1]，卻背而走，跡逾多，景逾疾。不如就陰而止[2]，影滅跡絕。欲人勿聞，莫若勿言。欲人勿知，莫若勿為。欲湯之瘡[3]，一人炊之，百人揚之[4]，無益也，不如絕薪止火而已。不絕之於彼，而救之於此，譬由抱薪而救火也。養由基，楚之善射者也。去楊葉百步，百發百中。楊葉之大，加百中焉，可謂善射矣。然其所止，百步之內耳，比於臣乘，未知操弓持矢也[5]。福生有基，禍生有胎，納其基[6]，絕其胎，禍何自來？

[1]景，影的本字。《漢書》即作"影"。跡，腳印子。

[2]陰，陽光照射不到的地方。

[3]湯，熱水。瘡(chuàng)，冷。

[4]揚，指以勺舀起沸水再傾下，使之散熱。

[5]這是說：我所見甚遠，養由基只見百步之內，與我相比，養由基等於是未知操弓持矢。

[6]納，接受。與下文絕字為反義詞。

泰山之溜穿石[1]，單極之 斷幹[2]。水非石之鑽，索非木之鋸，漸靡使之然也[3]。夫銖銖而稱之，至石必差[4]；寸寸而度之，至丈必過；石稱丈量，徑而寡失[5]。夫十圍之木，始生如蘖[6]，足可搔而絕[7]，手可擢而拔[8]，據其未生，先其未形也。磨礱底厲[9]，不見其損，有時而盡；種樹畜養[10]，不見其益，有時而大；積德累行，不知其善，有時而用；棄義背理，不知其惡，有時而亡。臣願大王熟計而身行之，此百世不易之道也。

[1]溜(liù)，本指水從屋簷流下來，這裡指山水流下山。

[2]極，屋樑，這裡指井梁。 (gěng)，通綆，汲水的繩子。幹，通幹，也指井梁。這話大意是說：單一的井梁，其綆可以斷幹。

[3]靡，通摩（依王先謙說），摩擦。

[4]銖(zhū)，古代量名，一兩的二十四分之一。石，一百二十斤。

[5]徑，直接。

[6]如，《文選》作"而"，今依《漢書》。蘖(niè)，樹木被伐去後新長出來的嫩芽。

[7]搔，這裡指用腳趾撓。

[8]擢，拔，揪。拔，指拔出來。

[9]礱(lóng)，也是磨。底厲，《文選》作"砥礪"，也是磨。

[10]樹，動詞，栽。