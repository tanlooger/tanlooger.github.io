---
---
---
title: 文王之囿（梁惠王下）
---





<br/><br/><br/>--------------------

齊宣王問曰：“文王之囿方七十裡¹，有諸？”孟子對曰：“於傳有之²。”曰：“若是其大乎³？”曰：“民猶以為小也。”曰：“寡人之囿方四十裡，民猶以為大，何也？”曰：“文王之囿方七十裡，芻蕘者往焉⁴，雉兔者往焉⁵。與民同之⁶，民以為小，不亦宜乎？臣始至於境⁷，問國之大禁⁸，然後敢入。臣聞郊關之內⁹，有囿方四十裡，殺其麋鹿者如殺人之罪¹⁰，則是方四十裡，為阱于國中¹¹，民以為大，不亦宜乎？”

¹文王，周文王。囿(yòu)，天子諸侯養禽獸的地方。

²傳(zhuàn)，記載史實的古書。

³是，指方七十裡。

⁴芻，牧草。蕘，柴。“芻蕘”在這裡都用如動詞，指割草，打柴。芻蕘者，割草打柴的人。

⁵雉兔者，獵取野雞和兔子的人。

⁶和人民共同使用它。

⁷始，初，剛。境，指齊的國境。

⁸大禁，重要的禁令。

⁹郊關，國都之外百里為郊，郊外有關（依朱熹說）。

¹⁰麋(mí)，鹿的一種，較大。

¹¹則是，那麼這是。阱(jǐng)，捕獸的陷坑。