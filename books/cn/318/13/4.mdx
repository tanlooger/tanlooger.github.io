---
---
---
title: 隴西行
---




隴西行[1]

天上何所有？歷歷種白榆[2]，桂樹夾道生[3]，青龍對道隅[4]。鳳凰鳴啾啾[5]，一母將九雛[6]。顧視世間人，為樂甚獨殊。好婦出迎客，顏色正敷愉[7]，伸腰再拜跪，問客平安不[8]。請客北堂上，坐客氈氍毹[9]。清白各異樽[10]，酒上正華疏[11]。酌酒持與客，客言主人持[12]。卻略再拜跪[13]，然後持一杯。談笑未及竟，左顧敕中廚[14]，促令辦麤飰[15]，慎莫使稽留[16]。廢禮送客出[17]，盈盈府中趨[18]。送客亦不遠，足不過門樞[19]。取婦得如此，齊薑亦不如[20]。健婦持門戶[21]，亦勝一丈夫。

[1]本篇屬《相和歌辭·瑟調曲》，寫一個婦女招待賓客，從容大方，送迎有禮。

[2]歷歷，分明的樣子。白榆，星名。

[3]桂樹，星名。道，指黃道，是古人想像太陽周年運行的軌道。詳見古漢語通論（十九）。

[4]青龍，也叫蒼龍，是東方七宿的總稱。詳見古漢語通論（十九）。

[5]鳳凰，指朱鳥，也叫朱雀。朱雀是南方七宿的總稱。詳見古漢語通論（十九）。啾啾(jiū jiū)，蟲鳥的細碎的鳴聲。

[6]一母，指上文的鳳凰。將，率領。九雛，指附近的若干小星。

[7]敷愉，疊韻連綿字，和悅的樣子。

[8]不，讀fōu。

[8]坐客，使客坐。氍毹(qú shū)，毛織的地毯，隴西（今甘肅東南部）一帶多用以鋪地。

[10]清白，指清酒白酒。

[11]上，動詞，送上。華疏，一種柄首雕花的舀 。正華疏，扶正華疏。

[12]這是說客人也請主人舉杯飲酒。

[13]卻略，稍稍退後。

[14]敕(chì)，同敕，告誡，吩咐。

[15]麤，同粗。飰，同飯。

[16]稽留，停留。

[17]廢禮，等於說終禮。

[18]盈盈，儀態美好的樣子。

[19]樞，門臼。

[20]齊薑，齊國的薑姓女，這裏指能幹的婦女。《詩經·陳風·衡門》："豈其取妻，必齊之薑？"

[21]健婦，剛健能自立的婦人。持，主管，料理。榆，隅，雛，殊，愉，不，毹，疏，持，杯，廚，留，趨，樞，如，夫，押韻。