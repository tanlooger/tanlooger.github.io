---
---
---
title: 無題
---




無題[1]

相見時難別亦難，東風無力百花殘[2]。春蠶到死絲方盡，蠟炬成灰淚始乾[3]。曉鏡但愁雲鬢改[4]，夜吟應覺月光寒。蓬山此去無多路[5]，青鳥殷勤為探看[6]。

[1]李商隱把一些不便標題和難於標題的詩，都標以“無題”，這類詩大多含義隱晦。

[2]這句點明分別時的季節是“百花殘”的暮春。

[3]蠟炬，蠟燭。淚，指蠟燭燃燒時流下的蠟油。

[4]鏡，用如動詞，照鏡子。改，指改變顏色（由黑變白）。這句是感歎年華易逝。

[5]蓬山，指蓬萊山。

[6]青鳥，《漢武故事》：“王母遣使謂帝曰：'七月七日，我當暫來。'帝至日，掃宮內，燃九華燈，於承華殿齋。日正中，忽見有青鳥從西方來集殿前，上問東方朔，朔對曰：'西王母暮必降尊像，上宜灑掃以待之。'”後代因此用青鳥比作傳遞消息的人。難，殘，乾，寒，看(kān)，押韻（寒韻）。