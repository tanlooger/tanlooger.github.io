---
---
---
title: 左遷至藍關示侄孫湘
---




左遷至藍關示侄孫湘[1]

一封朝奏九重天[2]，夕貶潮州路八千[3]。欲為聖明除弊事[4]，肯將衰朽惜殘年[5]？雲橫秦嶺家何在？雪擁藍關馬不前[6]。知汝遠來應有意，好收吾骨瘴江邊[7]。

[1]左遷，貶官。藍關，藍田關，又叫嶢(yáo)關，在陝西藍田縣東南。湘，韓愈侄韓老成的兒子，字北渚，唐穆宗長慶三年（西元823年）中進士，為大理丞。唐憲宗元和十四年，韓愈為刊部侍郎，因諫迎佛骨，被貶為潮州刺史。

[2]一封，指《諫迎佛骨表》。九重天，指宮闕。《楚辭·九辯》："君之門以九重。"

[3]潮州，故治在今廣東潮安縣，一本作潮陽。

[4]欲，一本作本。聖明，指皇帝。弊事，指迎佛骨事。

[5]肯，等於說豈肯，一本作豈。將，拿。惜殘年，愛惜殘年的生命。當時韓愈已五十二歲，所以說"殘年"。

[6]擁，阻塞。

[7]瘴江，泛指嶺南河流，舊說嶺南多瘴氣，人碰上就要生病。潮州地處嶺南，所以韓愈這樣說。天，千，年，前，邊，押韻（先韻）。