---
---
---
title: 渭川田家
---




渭川田家 [1]

斜光照墟落 [2]，窮巷牛羊歸。野老念牧童，倚杖候荊扉 [3]。雉雊麥苗秀 [4]，蠶眠桑葉稀。田夫荷鋤立，相見語依依 [5]。即此羨閒逸，悵然吟式微 [6]。 [1]渭川，即渭水，在今陝西省境內。 [2]斜光，斜陽，夕陽。墟落，等於說村落。 [3]扉，門扇。 [4]雉，即野雞。雊(gòu)，雉鳴。秀，［禾黍］開花。潘嶽《射雉賦》：“麥漸漸以擢芒，雉鷕鷕(yǎo)而朝雊。” [5]依依，情意深的樣子。 [6]吟，一本作“歌”。式微，《詩經·邶風》的一篇，裏面有“式微，式微（式，語氣詞。微，衰微），胡不歸？”等語。這裏借用其意，指歸隱。歸，扉，稀，依，微，押韻（微韻）。