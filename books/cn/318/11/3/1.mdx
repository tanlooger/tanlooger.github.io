---
---
---
title: 與顧章書
---




與顧章書[1]

僕去月謝病[2]，還覓薜蘿[3]。梅溪之西[4]，有石門山者，森壁爭霞[5]，孤峰限日[6]；幽岫含雲[7]，深溪蓄翠[8]；蟬吟鶴唳[9]，水響猿唬[10]，英英相雜[11]，綿綿成韻[12]。既素重幽居[13]，遂葺宇其上[14]。幸富菊花，偏饒竹實[15]。山谷所資[16]，於斯已辦[17]。仁智所樂[18]，豈徒語哉[19]！

【注釋】

[1]顧章，生平不詳。本文語言清新，意境高遠，是一篇六朝山水小品中的優秀作品。

[2]去月，上月。謝病，告病，即因病辭官。

[3]薜蘿，即薜荔與女蘿。《楚辭·九歌·山鬼》：“若有人兮山之阿，被薜荔兮帶女蘿”（參看第二冊557頁），後世以稱隱者之居。還覓薜蘿，是說自己要隱居。

[4]梅溪，在浙江安吉縣境。

[5]森，眾多的樣子。壁，險峻的山崖。霞，早晚的彩雲。

[6]限，阻，這裡指攔住。

[7]岫(xiù)，山洞。

[8]翠，指綠水。

[9]唳(lì)，鶴嗚。

[10]唬，同啼，嗚。

[11]英英，和盛的樣子。《呂氏春秋·古樂》：“其音英英。”雜，同雜。

[12]綿綿，連綿不斷的樣子。韻，和聲。

[13]幽居，指隱居。

[14]葺(qì)宇，蓋房子。

[15]饒，富裕。菊花、竹實，都是隱者之所食。《楚辭·離騷》：“夕餐秋菊之落英。”《三國志·魏書·王粲傳》裴松之注：“蘇門山有隱者，莫知姓名，有竹實數斛，臼杵而已。”

[16]資，藉。所資，所需的東西。

[17]這幾句是說，有了很富饒的菊花與竹實，隱居的需要已經具備了。辦，具備。

[18]仁智所樂，指山水。《論語·雍也》：“智者樂水，仁者樂山。”

[19]徒語，等於說空話。