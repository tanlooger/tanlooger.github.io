---
---
---
title: 魯仲連義不帝秦（趙策）
---




魯仲連義不帝秦（趙策）[1]

秦圍趙之邯鄲[2]。魏安厘王使將軍晉鄙救趙[3]，畏秦，止于蕩陰[4]，不進。

魏王使客將軍辛垣衍間入邯鄲[5]，因平原君謂趙王曰[6]：“秦所以急圍趙者，前與齊湣王爭強為帝[7]，已而複歸帝，以齊故[8]；今齊湣王已益弱[9]，方今唯秦雄天下[10]，此非必貪邯鄲，其意欲求為帝。趙誠發使尊秦昭王為帝[11]，秦必喜，罷兵去[12]。”平原君猶豫未有所決。

[1]事在趙孝成王八年（西元前258年）。魯仲連，齊人，一生不做官，好為人排難解紛。義，根據正義，名詞用作狀語。不帝秦，不尊秦王為帝。帝，用如動詞。本文生動地刻劃了反對妥協投降及功成不居的魯仲連、國難當頭束手無策的平原君和只圖名利毫無政治遠見的辛垣衍，從而也揭露了趙魏統治階級的腐朽無能。

[2]邯鄲(hán dān)，趙國國都，今河北邯鄲縣。

[3]魏安厘(xī)王，魏昭王的兒子，名圉(yǔ)。厘，通“僖”。晉鄙，魏國的大將。

[4]蕩陰，今河南湯陰縣，是趙魏兩國交界的地方。

[5]客將軍，別國人在魏做將軍，所以稱客將軍。辛垣，複姓。間(jiàn)入，指偷偷地進入。

[6]因，靠，通過。平原君，趙孝成王的叔父，名勝，封平原君，是戰國四公子之一，當時為趙相。趙王，指孝成王，名丹。

[7]周赧王二十七年（西元前288年），齊湣王（宣王子，名地）稱東帝，秦昭王（名稷）稱西帝。

[8]已而，過了不久。歸帝，歸還帝號，也就是取消了帝號。以，因。蘇代勸齊湣王取消了帝號，秦昭王因之也取消帝號，所以說“以齊故”。

[9]秦圍邯鄲時，齊湣王已死二十餘年，此句疑有誤。意思可能是“今之齊比湣王時益弱。”益，更加。

[10]方今，現在。雄，稱雄，用如動詞。

[11]誠，真，這裡含有假設的意思。

[12]去，指離開邯鄲。

此時魯仲連適游趙[1]，會秦圍趙[2]，聞魏將欲令趙尊秦為帝，乃見平原君曰：“事將奈何矣[3]？”平原君曰：“勝也何敢言事？百萬之眾折於外[4]，今又內圍邯鄲而不去[5]。魏王使客將軍辛垣衍令趙帝秦，今其人在是[6]。勝也何敢言事？”魯連曰[7]：“始吾以君為天下之賢公子也[8]，吾乃今然後知君非天下之賢公子也[9]。梁客辛垣衍安在[10]？吾請為君責而歸之[11]！”平原君曰：“勝請為紹介而見之于先生[12]。”

平原君遂見辛垣衍曰：“東國有魯連先生[13]，其人在此，勝請為紹介而見之于將軍。”辛垣衍曰：“吾聞魯連先生，齊國之高士也[14]。衍，人臣也，使事有職[15]，吾不願見魯連先生也。”平原君曰：“勝已泄之矣[16]。”辛垣衍許諾[17]。

[1]適，副詞，正巧，恰在這時。

[2]會，副詞，正巧碰上。

[3]奈何，怎麼辦。

[4]趙孝成王六年（西元前260年），秦將白起大破趙兵于長平（在今山西高平縣西北），坑趙降兵四十余萬人。折，挫敗。

[5]內，狀語，指深入國內。去，離開，使動用法，指打敗秦軍使之離開。

[6]其人，那個人。其，指示代詞。是，指示代詞，等於說“這裡”。

[7]魯連，即魯仲連。

[8]始，當初。

[9]乃，這才，副詞。

[10]梁，就是魏。見《馮諼客孟嘗君》注。安在，在哪裡。安，疑問代詞。

[11]歸之，使之歸，就是叫他回去。

[12]紹介，即介紹。原文作“勝請為召而見之于先生”，今據《史記·魯仲連傳》校正。見(xiàn)之，使之見。

[13]東國，指齊國。因齊在趙的東方，所以稱東國。

[14]高士，品行高尚而不做官的人。

[15]使臣的事，有一定的職守。

[16]泄，洩露。之，指辛垣衍到趙國來這件事。

[17]許諾，答應。

魯連見辛垣衍而無言。辛垣衍曰：“吾視居此圍城之中者，皆有求于平原君者也；今吾視先生之玉貌，非有求于平原君者，曷為久居此圍城之中而不去也[1]？”魯連曰：“世以鮑焦無從容而死者，皆非也[2]。今眾人不知，則為一身[3]。彼秦者[4]，棄禮義而上首功之國也[5]，權使其士[6]，虜使其民[7]；彼則肆然而為帝[8]，過而遂正於天下[9]，則連有赴東海而死耳[10]，吾不忍為之民也[11]！所為見將軍者，欲以助趙也[12]。”辛垣衍曰：“先生助之奈何？”魯連曰：“吾將使梁及燕助之，齊楚則固助之矣[13]。”辛垣衍曰：“燕，則吾請以從矣[14]；若乃梁[15]，則吾乃梁人也，先生惡能使梁助之耶[16]？”魯連曰：“梁未睹秦稱帝之害故也[17]；使梁睹秦稱帝之害[18]，則必助趙矣。”辛垣衍曰：“秦稱帝之害將奈何？”魯仲連曰：“昔齊威王嘗為仁義矣[19]，率天下諸侯而朝周。周貧且微[20]，諸侯莫朝，而齊獨朝之。居歲余[21]，周烈王崩[22]，諸侯皆吊，齊後往。周怒，赴于齊曰[23]：'天崩地坼[24]，天子下席[25]，東藩之臣田嬰齊後至[26]，則斮之[27]！'威王勃然怒曰[28]：'叱嗟[29]！而母[30]，婢也！'卒為天下笑[31]。故生則朝周[32]，死則叱之[33]，誠不忍其求也[34]。彼天子固然[35]，其無足怪[36]。”

[1]曷(hé)為，為什麼。曷，何，疑問代詞。

[2]世人中凡是認為鮑焦由於心地狹隘而死的那些人，都不對（意思是都認識錯了）。按：魯仲連說這話，在於說明鮑焦不是為個人利害而死。以，以為（認為）。鮑焦，周時隱士，相傳因不滿當時政治，抱木餓死。從容，指胸襟寬大。無從容，指心地狹隘。

[3]一般人不瞭解鮑焦，以為他是為個人打算。隱喻魯仲連不是為個人打算。《史記》沒有“今”字。

[4]彼，指示代詞，那個。者，語氣詞，表提頓。

[5]上，通尚，崇尚。首功，斬首之功。秦制：爵二十級，作戰時斬得敵人的首級（腦袋）越多，爵位越高。這就是獎勵作戰時多殺敵人。

[6]以權詐之術來使用他的士。權，詐術，名詞用作狀語。

[7]把他的人民當作奴隸來使用。虜，這裡當奴隸講。古人把俘虜做為奴隸。虜也是名詞用作狀語。

[8]那秦國假如毫無忌憚地自稱為帝。則，假如，假設連詞。《史記》作“即”。肆然，放肆地，毫無忌憚地。

[9]這句話不好懂，疑有誤字。《史記》作“過而為政於天下。”司馬貞《索隱》：“謂以過惡而為政也。”以備參考。

[10]有，含“只有”的意思。赴，奔向。耳，原作“矣”，今從《史記》。

[11]等於說我不忍於給他當老百姓。原句是雙賓語句。

[12]我見你的原因，就是想藉此幫助趙國。為(wèi)，介詞。所為，表示原因。以，介詞。

[13]固，本來，副詞。

[14]燕國嗎，那麼請您允許我認為它是會聽從你的。請，客氣語，有請求允許的意思。以，以為，認為。

[15]若乃，至於。

[16]惡(wū)，怎麼，疑問代詞做狀語。

[17]睹(dǔ)，看見。

[18]使，假如，假設連詞。

[19]齊威王，名嬰齊，宣王的父親。為仁義，等於說行仁義。

[20]微，弱小。

[21]等於說過了一年多的時間。

[22]周烈王，名喜。崩，封建時代帝王死的專稱。

[23]赴，使人奔告喪事，即報喪。後代寫作“訃”。

[24]天崩地坼(chè)，比喻天子死。坼，裂開。

[25]天子，這裡指繼承烈王的新君顯王（名扁）。下席，指孝子離開原來的宮室，寢在苫（shān，草墊子）上守喪。

[26]東藩，指齊國。藩的本義是籬笆，引申為遮罩的意思。古代封建諸侯，為的是屏藩王室，所以稱諸侯為藩國。齊國在東方，故稱東藩。

[27]斮(zhuō)，斬殺。

[28]勃然，生氣時變了色的樣子。然，詞尾。

[29]叱嗟(chì juē)，怒斥的聲音。

[30]而，代詞，你的。

[31]卒，終於。為，介詞，表被動。

[32]生，指周烈王活著的時候。

[33]死，指周烈王死後。叱，大聲斥駡。

[34]忍，忍受。求，指苛求。

[35]固然，本來這樣，指憑自己是天子，隨便作威作福。

[36]不值得奇怪。其，語氣詞，表示委婉語氣。

辛垣衍曰：“先生獨未見夫僕乎[1]？十人而從一人者，寧力不勝、智不若耶[2]？畏之也。”魯仲連曰：“然梁之比于秦[3]，若僕耶[4]？”辛垣衍曰：“然[5]。”魯仲連曰：“然則吾將使秦王烹醢梁王[6]！”辛垣衍怏然不悅[7]，曰：“嘻[8]！亦太甚矣，先生之言也[9]！先生又惡能使秦王烹醢梁王？”魯仲連曰："固也[10]！待吾言之：昔者鬼侯、鄂侯、文王[11]，紂之三公也[12]。鬼侯有子而好[13]，故入之於紂[14]。紂以為惡[15]，醢鬼侯。鄂侯爭之急，辨之疾[16]，故脯鄂侯[17]。文王聞之，喟然而歎[18]，故拘之於牖裡之庫百日[19]，而欲令之

秦將聞之，為卻軍五十裡[1]。適會魏公子無忌奪晉鄙軍以救趙擊秦[2]，秦軍引而去[3]。

於是平原君欲封魯仲連，魯仲連辭讓者三[4]，終不肯受。平原君乃置酒[5]，酒酣[6]，起，前[7]，以千金為魯連壽[8]。魯連笑曰：“所貴於天下之士者，為人排患、釋難、解紛亂而無所取也[9]；即有所取者[10]，是商賈之人也[11]。仲連不忍為也。”遂辭平原君而去，終身不復見[12]。

[1]卻軍，退兵。

[2]魏公子無忌，就是信陵君，魏昭王的少子，安厘王的異母弟，也是戰國四公子之一。他托魏王的愛姬如姬盜出兵符，假傳魏王的命令奪得晉鄙軍去救趙。事詳《史記·魏公子列傳》。

[3]引，向後退。

[4]三，多次。

[5]置酒，設置酒宴。

[6]酒酣，酒喝得很暢快的時候。

[7]前，動詞，指走到魯仲連面前。

[8]為魯連壽，等於說祝魯連長壽。這裡是雙賓語結構。

[9]排，排除。釋，消除。解，解開，也有除去的意思。這三個詞在這裡是同義詞。

[10]即，假如。

[11]是，指示代詞，做主語。商賈(gǔ)，商人的統稱。古代以販賣貨物者為商，藏貨待賣者為賈。

[12]不再來見平原君。