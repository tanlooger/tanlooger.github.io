---
---
---
title: 永州韋使君新堂記
---




永州韋使君新堂記[1]

將為穹穀嵁岩淵池於郊邑之中[2]，則必輦山石[3]，溝澗壑[4]，陵絕險阻[5]，疲極人力，乃可以有為也。然而求天作地生之狀，鹹無得焉。逸其人，因其地，全其天[6]，昔之所難，今於是乎在[7]。

[1]韋使君，當時的永州刺史。使君，對刺史的尊稱。

[2]穹穀，深谷。嵁(kān)岩，深岩。淵池，深池。

[3]輦，人拉的車，用如動詞。

[4]溝，用如動詞。

[5]陵，登。絕，越過。

[6]全，保全。天，指天然的形狀。

[7]是，指示代詞，指下文所說的新堂。

永州實惟九疑之麓[1]。其始度土者[2]，環山為城。有石焉，翳於奧草[3]；有泉焉，伏於土塗[4]。蛇虺之所蟠[5]，貍鼠之所遊。茂樹惡木，嘉葩毒卉[6]，亂雜而爭植[7]，號為穢墟。

[1]九疑，即九嶷，山名，在今湖南省境。麓，山腳。

[2]度(duó)，量度，這裡有勘測的意思。度土，指度土建州。

[3]翳，遮蔽。奧草，深草。

[4]伏，隱藏。塗，污泥。

[5]虺(huǐ)，一種毒蛇。蟠，也寫作盤，屈曲，這裡指盤據。

[6]葩(pā)，花。卉(huì)，草。

[7]植，生長。

韋公之來，既逾月，理甚無事[1]。望其地，且異之。始命芟其蕪[2]，行其塗[3]。積之丘如[4]，蠲之瀏如[5]。既焚既釃[6]，奇勢迭出[7]。清濁辨質，美惡異位[8]。視其植[9]，則清秀敷舒[10]；視其蓄[11]，則溶漾紆餘[12]。怪石森然[13]，周於四隅[14]。或列或跪，或立或僕，竅穴逶邃[15]，堆阜突怒[16]。乃作棟宇，以為觀遊[17]。凡其物類，無不合形輔勢[18]，效伎於堂廡之下[19]。外之連山高原[20]，林麓之崖[21]，閑廁隱顯[22]。邇延野綠[23]，遠混天碧，鹹會於譙門之內[24]。

[1]理，形容詞，政治有成績。

[2]芟(shān)，削除。蕪，荒草。芟其蕪，與上文“翳於奧草”相應，又與下文“積之丘如”相應。

[3]行，使動用法，指疏通。塗，泥。行其塗，與上文“伏於土塗”相應，又與下文“蠲之瀏如”相應。

[4]之，指石。丘如，像山丘的樣子。

[5]蠲(juān)，清潔，使動用法。之，指泉。瀏如，水清澈的樣子。

[6]焚，指燒草。釃(shī)，疏浚。

[7]迭，副詞，等於說一個跟著一個。

[8]泉水樹木不再像以前那樣清濁美惡不分了。

[9]植，指樹木。

[10]敷，分佈。舒，伸展開。

[11]蓄，指積蓄的水。

[12]溶漾，一作容漾，雙聲連綿字，水動盪的樣子。紆(yū)餘，疊韻連綿字，曲折縈回的樣子。

[13]這是說怪石像樹木叢生的樣子。

[14]周，環繞。

[15]竅穴，這裡指山洞。逶，曲折。邃(suì)，深遠。

[16]堆，小阜。阜，小土山。突怒，等於說突兀。

[17]拿來做觀賞和遊覽的地方。

[18]合形輔勢，配合自然的形勢。

[19]效，獻。伎，通技。廡(wǔ)，廊。

[20]外，指新堂外邊。

[21]林麓，佈滿樹木的山腳。崖，邊際。

[22]間（jiàn）廁，互相交雜。隱顯，若隱若現。

[23]邇，近。

[24]譙（qiáo）門，城門上的高樓，用來眺望敵人的，又叫譙樓。因為新堂設在城內，所以說“譙門之內”。

已乃延客入觀[1]，繼以宴娛。或贊且賀曰：“見公之作，知公之志。公之因土而得勝[2]，豈不欲因俗以成化[3]？公之擇惡而取美，豈不欲除殘而佑仁[4]？公之蠲濁而流清，豈不欲廢貪而立廉？公之居高以望遠，豈不欲家撫而戶曉？”夫然，則是堂也，豈獨草木土石水泉之適歟[5]？山原林麓之觀歟？將使繼公之理者[6]，視其細知其大也。宗元請志諸石[7]，措諸壁[8]，編以為二千石楷法[9]。

[1]延，引進。

[2]因，藉，這裡指順著。勝，勝景。因土而得勝，順著山水的自然而獲得勝景。

[3]因俗以成化，順著風俗而形成教化。

[4]佑，助。

[5]適，指適意。

[6]理，治理。繼公之理者，即下任刺史。

[7]志，記載，這個意義後來寫作“志”。

[8]措，置。措諸壁，嵌置石刻於牆壁上。

[9]編，指編入卷冊。二千石，襲用漢代郡國守相的稱呼，這裡指當時州的行政長官刺史而言。楷法，楷模法式。