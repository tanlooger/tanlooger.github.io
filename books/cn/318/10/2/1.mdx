---
---
---
title: 愚溪詩序
---




愚溪詩序[1]

灌水之陽有溪焉[2]，東流入於瀟水[3]。或曰冉氏嘗居也，故姓是溪為冉溪；或曰可以染也，名之以其能，故謂之染溪。餘以愚觸罪，謫瀟水上[4]。愛是溪，入二三裡，得其尤絕者，家焉。古有愚公穀[5]，今餘家是溪，而名莫能定。土之居者，猶齗齗然[6]，不可以不更也，故更之為愚溪。

愚溪之上，買小丘，為愚丘。自愚丘東北行六十步，得泉焉，又買居之，為愚泉。愚泉凡六穴，皆出山下平地，蓋上出也。合流屈曲而南，為愚溝。遂負土累石，塞其隘，為愚池。愚池之東，為愚堂。其南，為愚亭。池之中，為愚島。嘉木異石錯置，皆山水之奇者，以餘故，鹹以愚辱焉。

[1]這篇文章是愚溪詩的序言，詩已亡佚。文中流露出被埋沒受屈辱的牢騷，以及不得不愚的憤懣情緒。愚溪，在今湖南省零陵縣西南。

[2]灌水，湘江的支流，在今廣西省全州、灌陽一帶。

[3]瀟水，也是湘江的支流，源出九疑山，在零陵縣入湘江。灌水、瀟水都在當時永州境內。

[4]指遭貶為永州司馬事。

[5]《水經注·淄水》："……西北逕黃山東，又北曆愚山。山東有愚公塚。時水又屈而逕杜山北，有愚公穀。"《說苑·政理》："齊桓出獵，逐鹿而走入山谷之中，見一老公而問之曰：'是為何穀？'對曰：'為愚公之穀。'桓公曰：'何故？'對曰：'以臣名之。'"按谷在今山東臨淄縣西。

[6]齗齗(yín yín)然，爭辯的樣子。這幾句是說當地的居民，有的主張叫它冉溪，有的主張叫它染溪，在那裡爭論不休。

夫水，智者樂也[1]；今是溪獨見辱於愚，何哉？蓋其流甚下，不可以灌溉；又峻急多坻石[2]，大舟不可入也；幽邃淺狹[3]，蛟龍不屑[4]，不能興雲雨。無以利世，而適類於餘，然則雖辱而愚之可也[5]。

[1]樂(yào)，喜愛。《論語·雍也》："知者樂水，仁者樂山。"

[2]坻(chí)，水中小洲。

[3]邃(suì)，深遠。

[4]不屑，等於說不屑居住。

[5]愚，用如動詞，愚之，叫它做愚。

甯武子"邦無道則愚"[1]，智而為愚者也；顏子"終日不違如愚"[2]，睿而為愚者也[3]。皆不得為真愚。今餘遭有道而違於理，悖於事，故凡為愚者，莫我若也。夫然，則天下莫能爭是溪，餘得專而名焉。

[1]甯武子，名俞，諡武，春秋時衛國大夫。《論語·公冶長》："甯武子邦有道則知，邦無道則愚（指佯愚）。其知可及也，其愚不可及也。"

[2]《論語·為政》："子曰：'吾與回言終日，不違如愚。退而省其私，亦足以發，回也不愚。"（退，顏回退。省，指孔子觀察。私，指顏回的言論行為。發，指能把孔子所講的道理加以發揮。）

[3]睿(ruì)，聰明。

溪雖莫利於世，而善鑒萬類[1]。清瑩秀澈，鏘鳴金石[2]。能使愚者喜笑眷慕，樂而不能去也。餘雖不合於俗，亦頗以文墨自慰。漱滌萬物[3]，牢籠百態[4]，而無所避之。以愚辭歌愚溪，則茫然而不違[5]，昏然而同歸[6]，超鴻蒙[7]，混希夷[8]，寂寥而莫我知也。於是作八愚詩于溪石上。

[1]鑒，照。萬類，即萬物。

[2]鏘，金玉的響聲。這是說水聲像鐘磬聲。

[3]漱(sòu)，洗滌。

[4]牢籠，包括。

[5]不違，指不違於外物。

[6]同歸，指與外物同歸於一體。

[7]鴻蒙，自然之元氣。超鴻蒙，等於說出世。

[8]《老子》："視之不見名曰夷，聽之不聞名曰希，搏之不得名曰微。此三者，不可致詰，故混而為一。"混希夷，指與自然混同，物我不分。