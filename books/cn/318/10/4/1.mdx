---
---
---
title: 遊褒禪山記
---




遊褒禪山記¹

¹翳(yì )，遮蔽。

褒禪山亦謂之華山。唐浮圖慧褒始舍於其址²，而卒葬之，以故其後名之曰褒禪。今所謂慧空禪院者，褒之廬塚也³。距其院東五裡，所謂華陽洞者，以其乃華山之陽名之也。距洞百餘步，有碑僕道，其文漫滅，獨其為文猶可識，曰花山⁴。今言華如華實之華者，蓋音謬也⁵。其下平曠，有泉側出，而記遊者甚眾⁶，所謂前洞也。由山以上五六裡，有穴窈然⁷，入之甚寒，問其深，則其好遊者不能窮也，謂之後洞。予與四人擁火以入，入之愈深，其進愈難，而其見愈奇。有怠而欲出者，曰：“不出，火且盡。”遂與之俱出。蓋予所至，比好游者尚不能十一⁸。然視其左右，來而記之者已少。蓋其又深，則其至又加少矣。方是時，予之力尚足以入，火尚足以明也。既其出，則或咎其欲出者⁹，而予亦悔其隨之，而不得極夫游之樂也。

¹褒，同褒。褒禪山，在今安徽含山縣。

²浮圖，梵語譯音，佛家認為僧人之中修行圓滿大徹大悟的叫浮圖。慧褒，唐代高僧。址，基，這裡指山腳下。

³廬，廬舍，指墓旁的房舍。塚，墳墓。

⁴其，指華山。這是說，碑上的字跡，已經模糊不清了，只有“花山”二字還可認出來。

⁵“花”“華”不同音，王安石認為讀華是讀錯了。

⁶記遊，指題詩文在洞壁上以記遊。

⁷窈(yǎo)然，深遠的樣子。

⁸十一，十分之一。

⁹咎，責怪。

於是予有歎焉。古人之觀於天地、山川、草木、蟲魚、鳥獸，往往有得¹，以其求思之深，而無不在也。夫夷以近²，則遊者眾；險以遠，則至者少。而世之奇偉瑰怪非常之觀³，常在於險遠，而人之所罕至焉，故非有志者不能至也。有志矣，不隨以止也⁴，然力不足者，亦不能至也。有志與力，而又不隨以怠，至於幽暗昏惑而無物以相之⁵，亦不能至也。然力足以至焉，於人為可譏，而在己為有悔。盡吾志也而不能至者，可以無悔矣，其孰能譏之乎？此予之所得也。

¹得，指收穫。

²夷，平坦。以，連詞，等於說而。

³瑰(guī)怪，珍貴而奇特。

⁴不跟隨別人中途停止。

⁵相(xiàng)，輔助。

予於僕碑，又以悲夫古書之不存，後世之謬其傳而莫能名者¹，何可勝道也哉？此所以學者不可以不深思而慎取之也。

四人者，廬陵蕭君圭君玉²、長樂王回深父³、予弟安國平父、安上純父。至和元年七月某日，臨川王某記⁴。

¹謬其傳，以訛傳訛。莫能名，不能稱名，這裡泛指古說失傳。

²君圭是名，君玉是字。下文王回深父，安國平父，安上純父仿此。

³長樂，地名，今福建長樂縣。

⁴至和，宋仁宗年號，至和元年，當西元1054年。