---
---
---
title: 醉翁亭記
---




醉翁亭記[1]

環滁皆山也[2]。其西南諸峰，林壑尤美，望之蔚然而深秀者，琅琊也[3]。山行六七裡，漸聞水聲潺潺，而瀉出於兩峰之間者，釀泉也。峰迴路轉[4]，有亭翼然臨於泉上者[5]，醉翁亭也。作亭者誰？山之僧曰智僊也[6]。名之者誰？太守自謂也[7]。太守與客來飲於此，飲少輒醉，而年又最高，故自號曰醉翁也。醉翁之意不在酒，在乎山水之間也。山水之樂，得之心而寓之酒也。

[1]宋仁宗慶曆五年（西元1045年），范仲淹、富弼等由於守舊派的陷害，相繼去職，歐陽修上疏力爭。守舊派給歐陽修加上別的罪名，貶知滁州。這篇文章是他在滁州時寫的。於寫景敘事之中，蘊蓄著抑鬱的心情。

[2]滁，滁州，今安徽省滁縣。

[3]琅琊，山名，在滁州西南。

[4]回，轉彎。

[5]翼然，像鳥展翅的樣子。

[6]僊，同仙。

[7]太守，即郡太守，這是襲用前代郡的行政長官的稱號。宋代有州無郡，沒有太守的名稱，一州長官叫知州，全名是知某州軍州事。這裡是歐陽修的自稱。

若夫日出而林霏開[1]，雲歸而岩穴暝[2]，晦明變化者，山間之朝暮也。野芳發而幽香，佳木秀而繁陰[3]，風霜高潔，水落而石出者，山間之四時也[4]。朝而往，暮而歸，四時之景不同，而樂亦無窮也。

[1]林霏(fēi)，樹林中的雲氣。

[2]暝(míng)，昏暗（指夜色）。

[3]秀，茂盛。

[4]四時，四季。

至於負者歌於塗，行者休於樹，前者呼，後者應，傴僂提攜[1]，往來而不絕者，滁人遊也。臨溪而漁，溪深而魚肥；釀泉為酒，泉香而酒洌[2]。山肴野蔌[3]，雜然而前陳者，太守宴也。宴酣之樂，非絲非竹，射者中[4]，弈者勝，觥籌交錯[5]，起坐而喧嘩者，眾賓歡也[6]。蒼顏白髮，頹乎其中者[7]，太守醉也。

[1]傴僂(yǔ lǚ)，疊韻連綿字，腰彎背曲的樣子。傴僂提攜，指鄉民背上背著東西，手裡拿著東西。下面雖說“滁人遊也”，這種“遊”並不像太守與眾賓的遊。

[2]洌(liè)，清。

[3]肴(yáo)，魚肉等葷菜。山肴，指山裡得來的野味。蔌(sù)，菜。

[4]射，指投壺。這是古代舉行宴會時常玩的一種遊戲，把箭投向壺裡，以投中多少決勝負，負者要罰酒。

[5]籌，這裡指酒籌，用來計算飲酒的數量。

[6]歡，同歡。

[7]頹，倒。

已而夕陽在山，人影散亂，太守歸而賓客從也。樹林陰翳[1]，鳴聲上下，遊人去而禽鳥樂也。然而禽鳥知山林之樂，而不知人之樂；人知從太守游而樂，而不知太守之樂其樂也。醉能同其樂，醒能述以文者，太守也。太守謂誰？廬陵歐陽修也。