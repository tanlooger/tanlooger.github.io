---
---
---
title: （十八）子張
---



(1)子夏之門人問交于子張¹。子張曰：“子夏雲何？”對曰：“子夏曰：'可者與之²，其不可者拒之³。'”子張曰：“異乎吾所聞⁴。君子尊賢而容眾⁵，嘉善而矜不能⁶。我之大賢與，于人何所不容⁷？我之不賢與，人將拒我，如之何其拒人也？”

¹交，指交友之道。

²可以交往的，就跟他在一起。與，見《微子·長沮桀溺》注。

³拒，拒絕。

⁴和我所聽到的不同。乎，於。

⁵容，包容。眾，普通人。

⁶嘉，讚美。矜，同情。不能，指無能的人。

⁷何所不容，即“所不容者為何”，也就是“無所不容”的意思。



<br/><br/><br/>--------------------

(2)子貢曰：“君子之過也，如日月之食焉¹。過也，人皆見之；更也，人皆仰之²。”

¹食，蝕。這個意義後來寫作“蝕”。

²更(gēng)，改變。仰，敬仰。



<br/><br/><br/>--------------------

(3)衛公孫朝問于子貢¹，曰：“仲尼焉學²？”子貢曰：“文武之道³，未墜於地，在人⁴。賢者識其大者⁵，不賢者識其小者。莫不有文武之道焉。夫子焉不學，而亦何常師之有⁶？”

¹公孫朝，衛大夫。公孫，複姓。

²焉學，從哪裡學。

³文武，指周文王和周武王。

⁴在人，在於人們之中，是說人們還有能記得的（依朱熹說）。

⁵識(zhì)，記住。其大者，其中之大者。其，指文武之道。下文“其小者”同。

⁶亦，又。何常師之有，等於說“有何常師”。之，代詞，複指賓語“常師”。