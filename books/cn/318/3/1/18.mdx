---
---
---
title: （十八）子張
---



(1)子夏之門人問交于子張[1]。子張曰：“子夏雲何？”對曰：“子夏曰：'可者與之[2]，其不可者拒之[3]。'”子張曰：“異乎吾所聞[4]。君子尊賢而容眾[5]，嘉善而矜不能[6]。我之大賢與，于人何所不容[7]？我之不賢與，人將拒我，如之何其拒人也？”

[1]交，指交友之道。

[2]可以交往的，就跟他在一起。與，見《微子·長沮桀溺》注。

[3]拒，拒絕。

[4]和我所聽到的不同。乎，於。

[5]容，包容。眾，普通人。

[6]嘉，讚美。矜，同情。不能，指無能的人。

[7]何所不容，即“所不容者為何”，也就是“無所不容”的意思。

(2)子貢曰：“君子之過也，如日月之食焉[1]。過也，人皆見之；更也，人皆仰之[2]。”

[1]食，蝕。這個意義後來寫作“蝕”。

[2]更(gēng)，改變。仰，敬仰。

(3)衛公孫朝問于子貢[1]，曰：“仲尼焉學[2]？”子貢曰：“文武之道[3]，未墜於地，在人[4]。賢者識其大者[5]，不賢者識其小者。莫不有文武之道焉。夫子焉不學，而亦何常師之有[6]？”

[1]公孫朝，衛大夫。公孫，複姓。

[2]焉學，從哪裡學。

[3]文武，指周文王和周武王。

[4]在人，在於人們之中，是說人們還有能記得的（依朱熹說）。

[5]識(zhì)，記住。其大者，其中之大者。其，指文武之道。下文“其小者”同。

[6]亦，又。何常師之有，等於說“有何常師”。之，代詞，複指賓語“常師”。