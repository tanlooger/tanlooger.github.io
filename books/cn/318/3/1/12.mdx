---
---
---
title: （十二）子路
---



(1)子路曰：“衛君待子而為政，子將奚先[1]？”子曰：“必也，正名乎[2]？”子路曰：“有是哉，子之迂也[3]！奚其正[4]？”子曰：“野哉由也[5]！君子于其所不知，蓋闕如也[6]。名不正，則言不順。言不順則事不成[7]。事不成，則禮樂不興[8]。禮樂不興，則刑罰不中[9]。刑罰不中，則民無所措手足[10]。故君子名之必可言也，言之必可行也。君子于其言，無所苟而已矣[11]。”

[1]奚，何。奚先，先做什麼？

[2]正，使動用法。名，名稱，名分。正名，使名分正。儒家按照自己的標準，要求社會上的人各從其類，各守其位，行事都合乎他的名分。

[3]迂，遠，這裡指遠離實踐。後代凡脫離實際，而只知道搬書本，都叫做迂。這句大意是：你竟迂到了這種程度。“子之迂也”是主語，“有是哉”是謂語。

[4]為什麼要“正”？意思是沒有正名的必要。其，句中語氣詞，加強反問語氣。

[5]野，鄙陋。

[6]蓋，句首語氣詞，有“大概”的意思，實際上表示肯定。闕，通缺。如，詞尾。闕如，指存疑，即闕而不論。

[7]事，指政事。

[8]禮樂，指教化。興，盛。

[9]不中(zhòng)，指不得當。

[10]措，放。今本“措”作“錯”。無所措手足，沒有放手腳的地方，意思是說，不知如何是好。

[11]苟，不嚴肅，跟“敬”相對。

(2)子曰：“其身正，不令而行[1]；其身不正，雖令不從。”

[1]令，下命令。行，指教化得以推行。

(3)子適衛，冉有僕[1]。子曰：“庶矣哉[2]！”冉有曰：“既庶矣，又何加焉[3]？”曰：“富之。”曰：“既富矣，又何加焉？”曰：“教之。”

[1]僕，駕車。

[2][衛國]人真多啊！庶，眾，指人多。

[3]何加，增添些什麼？意思是再辦些什麼。

(4)子夏為莒父宰[1]，問政。子曰：“無欲速[2]，無見小利。欲速則不達[3]，見小利則大事不成。”

[1]莒父(jǔfǔ)，魯邑名。宰，相當於縣長之類的官。

[2]辦事不要企圖很快成功。

[3]達，到達。不達，指達不到目的。

(5)子貢問曰：“鄉人皆好之[1]，何如？”子曰：“未可也。”“鄉人皆惡之，何如？”子曰：“未可也。不如鄉人之善者好之，其不善者惡之。”

[1]好(hào)，動詞，喜歡，跟惡(wù)相對。