---
---
---
title: （十二）子路
---



(1)子路曰：“衛君待子而為政，子將奚先¹？”子曰：“必也，正名乎²？”子路曰：“有是哉，子之迂也³！奚其正⁴？”子曰：“野哉由也⁵！君子于其所不知，蓋闕如也⁶。名不正，則言不順。言不順則事不成⁷。事不成，則禮樂不興⁸。禮樂不興，則刑罰不中⁹。刑罰不中，則民無所措手足¹⁰。故君子名之必可言也，言之必可行也。君子于其言，無所苟而已矣¹¹。”

¹奚，何。奚先，先做什麼？

²正，使動用法。名，名稱，名分。正名，使名分正。儒家按照自己的標準，要求社會上的人各從其類，各守其位，行事都合乎他的名分。

³迂，遠，這裡指遠離實踐。後代凡脫離實際，而只知道搬書本，都叫做迂。這句大意是：你竟迂到了這種程度。“子之迂也”是主語，“有是哉”是謂語。

⁴為什麼要“正”？意思是沒有正名的必要。其，句中語氣詞，加強反問語氣。

⁵野，鄙陋。

⁶蓋，句首語氣詞，有“大概”的意思，實際上表示肯定。闕，通缺。如，詞尾。闕如，指存疑，即闕而不論。

⁷事，指政事。

⁸禮樂，指教化。興，盛。

⁹不中(zhòng)，指不得當。

¹⁰措，放。今本“措”作“錯”。無所措手足，沒有放手腳的地方，意思是說，不知如何是好。

¹¹苟，不嚴肅，跟“敬”相對。



<br/><br/><br/>--------------------

(2)子曰：“其身正，不令而行¹；其身不正，雖令不從。”

¹令，下命令。行，指教化得以推行。



<br/><br/><br/>--------------------

(3)子適衛，冉有僕¹。子曰：“庶矣哉²！”冉有曰：“既庶矣，又何加焉³？”曰：“富之。”曰：“既富矣，又何加焉？”曰：“教之。”

¹僕，駕車。

²[衛國]人真多啊！庶，眾，指人多。

³何加，增添些什麼？意思是再辦些什麼。



<br/><br/><br/>--------------------

(4)子夏為莒父宰¹，問政。子曰：“無欲速²，無見小利。欲速則不達³，見小利則大事不成。”

¹莒父(jǔfǔ)，魯邑名。宰，相當於縣長之類的官。

²辦事不要企圖很快成功。

³達，到達。不達，指達不到目的。



<br/><br/><br/>--------------------

(5)子貢問曰：“鄉人皆好之¹，何如？”子曰：“未可也。”“鄉人皆惡之，何如？”子曰：“未可也。不如鄉人之善者好之，其不善者惡之。”

¹好(hào)，動詞，喜歡，跟惡(wù)相對。






<br/><br/><br/>--------------------