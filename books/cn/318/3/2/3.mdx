---
---
---
title: 苛政猛于虎（檀弓下）
---




孔子過泰山側，有婦人哭於墓者而哀¹。夫子式而聽之²。使子路問之曰：“子之哭也，壹似重有憂者³？”而曰⁴：“然。昔者，吾舅死于虎⁵，吾夫又死焉⁶，今吾子又死焉。”夫子曰：“何為不去也？”曰：“無苛政⁷。”夫子曰：“小子識之⁸，苛政猛於虎也。”

¹婦人哭於墓者，等於說在墓前哭的婦人。

²式，通軾。車前橫木，這裡用如動詞，扶軾。古時乘車，遇有應表敬意的事，乘者即俯身扶軾。在這裡，孔子扶軾是表示對婦人哭墓的注意和關懷。

³您這樣哭，實在像連著有了幾樁傷心事似的？壹，副詞，表示肯定，有“實在”、“的確”等意思。重(chóng)，重迭。

⁴而，等於“乃”。

⁵昔者，從前。舅，指丈夫的父親。

⁶焉，代詞兼語氣詞，等於說“於虎”。下句同。

⁷苛政，暴政。

⁸小子，老師叫學生可稱小子。這裡指子路。識(zhì)，記住。