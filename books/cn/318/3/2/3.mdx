---
---
---
title: 苛政猛于虎（檀弓下）
---



孔子過泰山側，有婦人哭於墓者而哀[1]。夫子式而聽之[2]。使子路問之曰："子之哭也，壹似重有憂者[3]？"而曰[4]："然。昔者，吾舅死于虎[5]，吾夫又死焉[6]，今吾子又死焉。"夫子曰："何為不去也？"曰："無苛政[7]。"夫子曰："小子識之[8]，苛政猛於虎也。"

[1]婦人哭於墓者，等於說在墓前哭的婦人。

[2]式，通軾。車前橫木，這裡用如動詞，扶軾。古時乘車，遇有應表敬意的事，乘者即俯身扶軾。在這裡，孔子扶軾是表示對婦人哭墓的注意和關懷。

[3]您這樣哭，實在像連著有了幾樁傷心事似的？壹，副詞，表示肯定，有"實在"、"的確"等意思。重(chóng)，重迭。

[4]而，等於"乃"。

[5]昔者，從前。舅，指丈夫的父親。

[6]焉，代詞兼語氣詞，等於說"於虎"。下句同。

[7]苛政，暴政。

[8]小子，老師叫學生可稱小子。這裡指子路。識(zhì)，記住。