---
---
---
title: 有子之言似夫子（檀弓上）
---




有子之言似夫子（檀弓上）[1]

有子問于曾子曰[2]："問喪于夫子乎[3]？"曰："聞之矣。'喪欲速貧[4]，死欲速朽'[5]。"有子曰："是非君子之言也。"曾子曰："參也聞諸夫子也。"有子又曰："是非君子之言也。"曾子曰："參也與子游聞之。"有子曰："然。然則夫子有為言之也[6]。"

[1]《檀弓》是《禮記》的篇名。原篇沒有小標題，以下各篇同。

[2]有子，即有若。

[3]在夫子那裡聽說過丟官罷職的事情嗎？問，當作"聞"（依《經典釋文》）。喪(sàng)，失去，丟掉，這裡作丟官罷職講。夫子，指孔子，下同。

[4]丟了官，希望快點窮。

[5]死了，希望快點腐爛。

[6]有為(wèi)，有所為(wèi)，是"有目的"的意思。

曾子以斯言告于子遊。子遊曰："甚哉，有子之言似夫子也[1]！昔者，夫子居於宋，見桓司馬自為石槨[2]，三年而不成。夫子曰：'若是其靡也[3]，死不如速朽之愈也[4]。'死之欲速朽，為桓司馬言之也[5]。南宮敬叔反[6]，必載寶而朝[7]。夫子曰：'若是其貨也[8]，喪不如速貧之愈也。'喪之欲速貧，為敬叔言之也。"

[1]有子的話像夫子，［像得］可厲害啊！"有子之言似夫子"是主語，"甚"是謂語。

[2]桓司馬，桓魋(tuí)。槨(guǒ)，同槨，套在棺材外面的大棺材。

[3]"其靡若是"的倒裝。靡，奢侈，浪費。是，代詞，指"自為石槨，三年而不成"的情況。

[4]愈，比較好。

[5]為，介詞，這裡有"針對"的意思。

[6]南宮敬叔，即魯孟僖子的兒子仲孫閱。反，回到魯國。他曾失去魯國官位而離開過魯國。

[7]載，以車裝載。寶，珍寶，寶物。南宮敬叔這樣做，是想行賄以求復位。

[8]貨，財物，這裡用如動詞，當以財物收買別人講，就是賄賂。這一句和上文"若是其靡也"句法相同。

曾子以子遊之言告於有子。有子曰："然。吾固曰非夫子之言也。"曾子曰："何以知之？"有子曰："夫子制于中都，四寸之棺，五寸之槨[1]，以斯知不欲速朽也[2]。昔者，夫子失魯司寇[3]，將之荊[4]，蓋先之以子夏，又申之以冉有[5]，以斯知不欲速貧也。"

[1]實即"夫子制四寸之棺五寸之槨於中都"的意思，不過語序稍有不同。制，規定。中都，魯國的都邑。故城在今山東汶上縣西。孔子曾經作過中都宰，所以他能在中都制定些制度。四寸五寸都指厚度。

[2]以斯，等於說"因此"。

[3]失掉魯司寇官位。

[4]荊，楚國。之荊，指到楚國應聘。

[5]用子夏先去表明孔子的意思，又用冉有去重申這個意思。蓋，句首語氣詞，表示確定。