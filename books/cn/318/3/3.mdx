---
---
---
title: （二）為 政
---



(1)子曰："溫故而知新，可以為師矣。"

(2)子曰："學而不思則罔[1]，思而不學則殆[2]。"

[1]罔，指罔然無所得。

[2]殆，疑惑（從王引之說，見《經義述聞·通說上》）。

(3)子曰："由[1]，誨女知之乎[2]？知之為知之，不知為不知，是知也[3]。"

[1]由，仲由，字子路，孔子的弟子。

[2]誨，教導。女，第二人稱代詞，後來寫作"汝"。

[3]是，指示代詞，指"知之為知之，不知為不知"。這幾句大意是：知道就是知道，不知道就是不知道，這才是真正的"知"。

(4)子曰："人而無信，不知其可也[1]。大車無輗，小車無軏[2]，其何以行之哉！"

[1]而，連詞，這裡含有假設的意思，等於說"如果"。可，可以，行。

[2]大車，指牛車。輗(ní)，轅端橫木，縛軛以駕牛者。小車，指馬車。軏(yuè)，轅端上曲，鉤衡（衡，橫木）以駕馬者。