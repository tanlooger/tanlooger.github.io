---
---
---
title: 菩萨蛮
---







江天淡碧云如扫，苹花零落莼丝老。细细晚波平，月从波面生。　渔家真个好，悔不归来早。经岁洛阳城，鬓丝添几茎。





又


小院蚕眠春欲老，新巢燕乳花如扫。幽梦锦城西，海棠如旧时。　当年真草草，一棹还吴早。题罢惜春诗，镜中添鬓丝。

【笺注】

〔幽梦二句〕《诗稿》卷十《梦至成都怅然有作》（第一）诗：“春风小陌锦城西，翠笛珠帘客意迷。下尽牙筹闲纵博，刻残画烛戏分题。紫氍毹暖帐中醉，红叱拨骄花外嘶。孤梦凄凉身万里，令人憎杀五更鸡。”