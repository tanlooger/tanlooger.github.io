---
---
---
title: 好事近
---







湓口放船归，薄暮散花洲宿。两岸白红蓼，映一蓑新绿。　有沽酒处便为家，菱芡四时足。明日又乘风去，住江南江北。

【校】

〔住〕均作任。

【笺注】

〔湓口〕即湓浦，在今江西省九江县西，湓水经湓口流入长江。

〔散花洲〕《入蜀记》：“（乾道六年八月十六日）抛江泊散花洲，洲与西塞（山）相直。”

〔白红蓼〕黄庭坚《促拍满路花》词：“白红蓼，又寻湓浦庐山。”宋朱弁《曲洧旧闻》卷四：“红蓼，即《诗》所谓‘游龙’也，俗呼水红。江东人别泽蓼，呼之为火蓼。”

【编年】

淳熙五年东归江行途中作。