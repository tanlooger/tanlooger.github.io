---
---
---
title: 炀皇帝讳广，一名英，小字阿，高祖第二子也。母曰文献独孤皇后。上美姿仪，少敏慧。高祖及后于诸子中，特所钟爱。在周以高祖勋，封雁门郡公。开皇元年，立为晋王，拜柱国、并州总管，时年十三。寻授武卫大将军，进上柱国、河北道行台尚书令，大将军如故。高祖令项城公歆、安道公李彻辅导之。上好学，善属文，沈深严重，朝野属望。高祖密令善相者来和遍视诸子。和曰：“晋王眉上双骨隆起，贵不可言。”既而高祖幸上所居第，见乐器弦多断绝，又有尘埃，若不用者，以为不好声妓之玩。上尤自矫饰，当时称为仁孝。尝观猎遇雨，左右进油衣，上曰：“士卒皆沾湿，我独衣此乎！”乃令持去。六年，转淮南道行台尚书令。其年，征拜雍州牧、内史令。
---

八年冬，大举伐陈，以上为行军元帅。及陈平，执陈湘州刺史施文庆、散骑常侍沈客卿、市令汤慧朗、刑法监徐析、尚书都令史暨慧，以其邪佞，有害于民，斩之石阙下以谢三吴。于是封府库资财，无所取，天下称贤。进位太尉，赐路车、乘马、衮冕之服，玄珪、白璧各一双。复拜并州总管。俄而江南高智慧等相聚作乱，徙上为扬州总管，镇江都，每岁一朝。高祖之祠太山也，领武候大将军。明年，归籓，后数载，突厥寇边，复为行军元帅，出灵武。无虏而旋。及太子勇废，立上为皇太子。是月，当受册。高祖曰：“吾以大兴公成帝业。”令上出舍大兴。其夜，烈风大雪，地震山崩，民舍多坏，压死者百余口。仁寿初，奉诏巡抚东南。是后，高祖每避署仁寿宫，恆令上监国。

四年七月，高祖崩，上即皇帝位于仁寿宫。八月，奉梓宫还京师。并州总管、汉王谅举兵反，诏尚书左仆射杨素讨平之。九月乙巳，以备身将军崔彭为左领军大将军。十一月乙未，幸洛阳。丙申，发丁男十数万掘堑，自龙门东接长平、汲郡，抵临清关，度河，至浚仪，襄城，达于上洛，以置关防。癸丑，诏曰：

乾道变化，阴阳所以消息；沿创不同，生灵所以顺序。若使天意不变，施化何以成四时？人事不易，为政何以利万姓？《易》不云乎，通其变，使民不倦。变则通，通则久。有德则可久，有功则可大。朕又闻之，安安而能迁，民用丕变。是故姬邑两周，如武王之意；殷人五徙，成汤后之业。若不因民顺天，功业见乎变，爱民治国者，可不谓欤。

然雒邑自古之都，王畿之内，天地之所合，阴阳之所和；控以三河，固以四塞；水陆通，贡赋等。故汉祖曰：“吾行天下多矣，唯见雒阳。”自古皇王，何尝不留意，所不都者，盖有由焉。或以九州未一，或以困其府库，作雒之制，所以未暇也。我有隋之始，便欲创兹怀、雒，日复一日，越暨于今。念兹在兹，兴言感哽。朕肃膺宝历，纂临万邦，遵而不失，心奉先志。今者，汉王谅悖逆，毒被山东；遂令州县，或沦非所。由关河悬远，兵不赴急。加以并州移户，复在河南；周迁殷民，意在于此。况复南服遐远，东夏殷大，因机顺动，今也其时。群司百辟，佥谐厥议。但成周歔脊，弗堪胥宇。今可于伊雒营建东京，便即设官分职，以为民极也。夫宫室之制，本以便生人；上栋下宇，足以避风露。高台广厦，岂曰适形？故《传》云：俭，德之恭；侈，恶之大。宣尼有云：与其不逊也，宁俭。岂谓瑶台琼室，方为宫殿者乎？土阶采椽，而非帝王者乎？是知非天下以奉一人，乃一人以主天下也。民惟国本，本固邦宁。百姓足，孰与不足。今所营构，务从节俭。无令雕墙峻宇，复起于当今；俗使卑宫菲食，将贻于后世。有司明为条格，称朕意焉。

十二月乙丑，以右武卫将军来护儿为右骁卫大将军。戊辰，以柱国李景为右武卫大将军，以右卫率周罗为右武候大将军。

大业元年春正月壬辰朔，大赦，改元。立妃萧氏为皇后。改豫州为溱州，洛州为豫州。废诸州总管府。丙申，立晋王昭为皇太子。丁酉，以上柱国宇文述为左卫大将军，上柱国郭衍为左武卫大将军，延寿公于仲文为右卫大将军。己亥，以豫章王暕为豫州牧。戊申，发八使巡省风俗。下诏曰：

昔者哲王之理天下也，其在爱民乎？既富而教，家给人足，故能风教淳厚，远至迩安。理定功成，率由斯道。朕恭嗣宝位，抚育黎献，夙夜战兢，若临川谷。虽则聿遵先绪，弗敢失坠，永言政术，多有缺然。况以四海之远，兆民之众，未获亲临，问其疾苦。每虑幽仄莫举，冤屈不申，一物失所，用伤和气。万方有罪，责在朕躬，所以兴寤增叹，而夕惕载怀者也。今既布政惟始，宜存宽大。可分遣使人，巡省方俗，宣扬风化，荐拔淹滞，申达幽枉。孝悌力田，给以优复。鳏寡孤独不能自存者，量加振济。义夫节妇，旌表门闾。高年之老，加其板授，并依别条，赐以粟帛。笃疾之徒给侍丁者，虽有侍养之名，曾无赒赡之实，明加检校，使得存养。若有名行显着，操履修洁；及学业才能，一艺可取，咸宜访采，将身入朝。所在州县，以礼发遣。其蠹政害人，不便于时者，使还之日，具录奏闻。

己酉，以吴州总管宇文弼为刑部尚书。二月己卯，以尚书左仆射杨素为尚书令。三月丁未，诏尚书令杨素、纳言杨达、将作大匠宇文恺营建东京，徙豫州郭下居民以实之。戊申，诏曰：“听采舆颂，谋及黎庶，故能审政刑之得失。是知昧旦思治，欲使幽枉必达，彝伦有章。而牧宰任称朝委，苟为侥幸，以求考课，虚立殿最，不存理实。纲纪于是不理，冤屈所以莫申。关河重阻，无由自达。朕故建立东京，躬亲存问。今将巡历淮海，观省风俗。眷求谠言，徒繁词翰，而乡校之内，阙尔无闻；恇然夕惕，用劳兴寝。其民下有知州县官人政理苛刻，侵害百姓，背公徇私，不便于民者，听诣朝堂封奏。庶乎四聪以达，天下无冤。”又于皁涧营显仁宫，采海内奇禽异兽草木之类，以实园苑。徙天下富商大贾数万家于东京。辛亥，发河南诸郡男女七百万开通济渠，自西苑引谷、洛水达于河，自板渚引河通于淮。庚申，遣黄门侍郎王弘、上仪同于士澄往江南采木，造龙舟、凤抃、黄龙、赤舰楼船等数万艘。夏四月癸亥，大将军刘仲方击林邑破之。五月庚戌，户部尚书、义丰侯韦冲卒。甲子，荧惑入太微。秋七月丁酉，制战亡之家，给复十年。丙午，滕王纶、卫王集并夺爵徙边。闰七月甲子，以尚书令杨素为太子太师，安德王雄为太子太傅，河间王弘为太子太保。丙子，诏曰：

君民建国，教学为先；移风易俗，必自兹始。而言绝义乖，多历年代，进德修业，其道浸微。汉采坑焚之余，不绝如线；晋承板荡之运，扫地将尽。自时厥后，军国多虞；虽复黉宇时建，示同爱礼；函丈或陈，殆为虚器。遂使纡青拖紫，非以学优；制锦操刀，类多墙面。上陵下替，纲维不立，雅缺道消，实由于此。朕纂承洪绪，思弘大训。将欲尊师重道，用阐厥繇；讲信修睦，敦奖名教。方今区宇平壹，文轨攸同，十步之内，必有芳草；四海之中，岂无孝、秀。诸在家及见入学者，若有笃志好古，耽典悦礼，学行优敏，堪膺时务，所在采访，具以名闻。即当随其器能，擢以不次。若研精经术，未顾进仕，可依其艺业深浅，门廕高卑，虽未升朝，并量准给禄。庶夫恂恂善诱，不日成器，济济盈朝，何远之有。其国子等学，亦宜申明旧制，教习生徒，具为课试之法，以尽砥砺之道。

八月壬寅，上御龙舟幸江都，以左武卫大将军郭衍为前军，右武卫大将军李景为后军。文武官五品以上给楼船，九品以上给黄篾。舳舻相接，二百余里。冬十月己丑，赦江、淮已南，扬州给复五年；旧总管内，给复三年。十一月己未，以大将军崔仲方为礼部尚书。

二年春正月辛酉，东京成，赐监督者有差。以大理卿梁毗为刑部尚书。丁卯，遣十使，并省州县。二月丙戌，诏尚书令杨素、吏部尚书牛弘、大将军宇文恺、内史侍郎虞世基、礼部侍郎许善心制定舆服。始备辇辂及五时副车。上常服皮弁，十有二琪。文官弁服，珮玉；五品已上，给犊车通宪；三公、亲王加油络。武官平巾帻，裤褶；三品已上，给瓟槊。下至胥吏，服色各有差。非庶人不得戎服。戊戌，置都尉官。三月庚午，车驾发江都。先是，太府少卿何稠、太府丞云定兴盛修仪仗，于是课州县送羽毛。百姓求捕之，网罗被水陆，禽兽有堪毡毦之用者，殆无遗类。至是而成。夏四月庚戌，上自伊阙，陈法驾，备千乘万骑，入于东京。辛亥，上御端门，大赦天下，免今年租赋。癸丑，以冀州刺史杨文思为民部尚书。五月甲寅，金紫光禄大夫、兵部尚书李通坐事免。乙卯，诏曰：“旌表先哲，式在飨祀。所以优礼贤能，显彰遗爱。朕永鉴前修，尚想名德，何尝不兴叹九原，属怀千载。其自古以来贤人君子，有能树声立德，佐世匡时，博利殊功，有益于人者，并宜营立祠宇，以时致祭。坟垄之处，不得侵践。有司量为条式，称朕意焉。”六月壬子，以尚书令、太子太师杨素为司徒。进封豫章王暕为齐王。秋七月癸丑，以卫尉卿卫玄为工部尚书。庚申，制百官不得计考增级。必有德行功能，灼然显着者，擢之。壬戌，擢籓邸旧臣鲜于罗等二十七人，官爵有差。甲戌，皇太子昭薨。乙亥，上柱国、司徒、楚国公杨素薨。八月辛卯，封皇孙倓为燕王，侗为越王，侑为代王。九月乙丑，立秦王俊子浩为秦王。冬十月戊子，以灵州刺史段文振为兵部尚书。十二月庚寅，诏曰：“前代帝王，因时创业，君民建国，礼尊南面。面历运推移，年代永久，丘垄残毁，樵牧相趋；茔兆堙芜，封树莫辨。兴言沦灭，有怆于怀。自古以来帝王陵墓，可给随近十户，蠲其杂役，以供守视。”

三年春正月癸亥，敕并州逆人已流配而逃亡者，所获之处，即宜斩决。丙子，长星竟天，出于东壁，二旬而止。是月，武阳郡上言河水清。二月己丑，慧星见于东井、文昌；历大陵、五车、北河，入太微，扫帝座，前后百余日而止。三月辛亥，车驾还京师。壬子，以大将军姚辩为左卫将军。癸丑，遣羽骑硃宽使于流求国。乙卯，河间王弘薨。夏四月庚辰，诏曰：“古者帝王观风俗，皆所以忧勤兆庶，安集遐荒。自蕃夷内附，未遑亲抚，山东经乱，须加存恤。今欲安辑河北，巡省赵、魏，所司依式。”甲申，颁律令，大赦天下，关内给复三年。壬辰，改州为郡。改度量衡，并依古式。改上柱国以下官为大夫。甲午，诏曰：

天下之重，非独理所安；帝王之功，岂一士之略。自古明君哲后，立政经邦，何尝不选贤与能，振拔淹滞。周称多士，汉号得人，尚想前风，载怀钦伫。朕负扆夙兴，冕旒待旦。引领岩谷，置以周行；冀与群才，共康庶绩。而汇茅寂漠，投竿罕至。岂美璞韬采，未值良工；将介石在怀，确乎难拔？永鉴则哲，怃然兴叹。凡厥在位，譬诸股肱，若济巨川，义同舟楫。岂得保兹宠禄，晦尔所知，优游卒岁，甚非谓也。祁大夫之举善，良史以为至公；臧文仲之蔽贤，尼父讥其窃位。求诸往古，非无褒贬。宜思进善，用匡寡薄。夫孝悌有闻，人伦之本；德行敦厚，立身之基。或节义可称，或操履清洁，所以激贪厉俗，有益风化。强毅正直，执宪不挠，学业优敏，文才美秀；并为廊庙之用，实乃瑚琏之资。才堪将略，则拔之以御侮；力有骁壮，则任之以爪牙。爰及一艺可取，亦宜采录；若众善毕举，与时无弃。以此求理，庶几非远。文武有职事者，五品已上，宜依令十科举人。有一于此，不必求备。朕当待以不次，随才升用。其见任九品已上官者，不在举送之限。

丙申，车驾北巡狩。丁酉，以刑部尚书宇文弼为礼部尚书。戊戌，敕百司不得践暴禾稼。其有须开为路者，有司计地所收，即以近仓酬赐，务从优厚。己亥，至赤岸泽，以太牢祭故太师李穆。五月丁巳，突厥启民可汗遣子拓特勒来朝。戊午，发河北十余郡丁男，自太行山达于并州，以通驰道。丙寅，启民可汗遣其兄子毗黎伽特勒来朝。辛未，启民可汗使请自入寒奉迎舆驾，上不许。癸酉，有星孛于文昌，上将星常皆动摇。六月辛巳，猎于连谷。丁亥，诏曰：

聿追孝飨，德莫至焉；崇建寝庙，礼之大者。然则质文异代，损益殊时。学灭坑焚，经典散逸；宪章湮坠，庙堂制度，师说不同。所以世数多少，莫能是正，连室异宫，亦无定准。朕获奉祖宗，钦承景业，永惟严配，冀隆大典。于是询谋在位，博访儒术。咸以为高祖文皇帝受天明命，奄有区夏。拯群飞于四海，革雕弊于百王。恤狱缓刑，生灵皆遂其性；轻徭薄赋，比屋各安其业。芟夷宇宙，混壹车书。东渐西被，无思不服；南征北怨，俱荷来苏。驾毳乘风，历代所弗至；辫发左衽，声教所罕及。莫不厥角关塞，顿颡阙庭；译靡绝时，书无虚月。韬戈偃伯，天下晏如；嘉瑞休征，表里禔福。猗欤伟欤，无得而名者也。朕又闻之，德厚者流光，理辨者礼缛。是以周之文、武，汉之高、光，其典章特立，谥号斯重。岂非缘情称述，即崇显之义乎。高祖文皇帝宜别建庙宇，以彰巍巍之德；仍遵月祭，用表蒸蒸之怀。有司以时创造，务合典制。又名位既殊，礼亦异等。天子七庙，事着前经；诸侯二昭，义有差降。故知以多为贵，王者之礼，今可依用，贻厥后昆。

戊子，次榆林郡。丁酉，启民可汗来朝。己亥，吐谷浑、高昌并遣使贡方物。甲辰，上御北楼，观渔于河，以宴百僚。秋七月辛亥，启民可汗上表请变服，袭冠带。诏启民赞拜不名，在诸侯王上。甲寅，上于郡城东御大帐，其下备仪卫，建旌旗，宴启民及其部落三千五百人。奏百戏之乐，赐启民及其部落各有差。丙子，杀光禄大夫贺苦弼、礼部尚书宇文弼、太常卿高颎。尚书左仆射苏威坐事免。发丁男百余万筑长城，西钜榆林，东至紫河，二旬而罢，死者十五六。八月壬午，车驾发榆林。乙酉，启民饰卢清道以候乘舆，帝幸其帐。启民奉觞上寿，宴赐极厚。上谓高丽使者曰：“归语尔王，当早来朝见。不然者，吾与启民巡彼土矣。”皇后亦幸义城公主帐。己丑，启民可汗归蕃。癸巳，入楼烦关。壬寅，次太原，诏营晋阳宫。九月己未，次济源，幸御史大夫张衡宅，宴享极欢。己巳，至于东都。壬申，以齐王暕为河南尹、开府仪同三司。癸酉，以户部尚书杨文思为纳言。

四年春正月乙巳，诏发河北诸郡男女百余万开永济渠，引沁水南达于河，北通涿郡。庚戌，百僚大射于允武殿。丁卯，赐城内居民米各十石。壬申，以太府卿元寿为内史令，鸿胪卿杨玄感为礼部尚书。癸酉，以工部尚书卫玄为右武候大将军，大理卿长孙炽为户部尚书。二月己卯，遣司朝谒者崔毅使突厥处罗，致汗血马。三月辛酉，以将作大匠宇文恺为工部尚书。壬戌，百济、倭、赤土、迦罗含国并遣使贡方物。乙丑，车驾幸五原，因出塞，巡长城。丙寅，遣屯田主事常骏使赤土，致罗罽。夏四月丙午，以离石之汾源、临泉，雁门之秀容为楼烦郡。起汾阳宫。癸丑，以河内太守张定和为左屯卫大将军。乙卯，诏曰：“突厥意利珍豆启民可汗率领部落，保附关塞，遵奉朝礼，思改戎俗。频入谒觐，屡有陈请。以毡墙毳幕，事穷荒陋；上栋下宇，愿同比屋。诚心恳切，朕之所重。宜于万寿戍置城造屋，其帷帐床褥以上，随事量给，务从优厚，称朕意焉。”五月壬申，蜀郡获三足乌，张掖获玄狐，各一。秋七月辛巳，发丁男二十余万筑长城，自榆林谷而东。乙未，左翊卫大将军宇文述破吐谷浑于曼头、赤水。八月辛酉，亲祠恆岳，河北道郡守毕集。大赦天下，车驾所经郡县，免一年租调。九月辛未，征天下鹰师，悉集东京，至者万余人。戊寅，慧星出五车，扫文昌，至房而灭。辛巳，诏免长城役者一年租赋。冬十月丙午，诏曰：“先师尼父，圣德在躬，诞发天纵之姿，宪章文武之道；命世膺期，蕴兹素王。而颓山之叹，忽逾于千祀；盛德之美，不在于百代。永惟懿范，宜有优崇。可立孔子后为绍圣侯，有司求其苗裔，录以申上。”辛亥，诏曰：“昔周王下车，首封唐虞之胤；汉帝承历，亦命殷周之后。皆所以褒立先代，宪章在昔。朕嗣膺景业，傍求雅训，有一弘益，钦若令典。以为周兼夏殷，文质大备；汉有天下，车书混一；魏晋沿袭，风流未远。并宜立后，以存继绝之义。有司可求其胄绪，列闻。”乙卯，颁新式于天下。

五年春正月丙子，改东京为东都。癸未，诏天下均田”戊子，上自东都还京师。己丑，制民间铁叉搭钩刃之类，皆禁绝之。太守每岁密上属官景迹。二月戊戌，次于阌乡。诏祭古帝王陵及开皇功臣墓。庚子制，汉魏、周官不得为廕。辛丑，赤土国遣使贡方物。戊申，车驾至京师。丙辰，宴耆旧四百人于武德殿，颁赐各有差。己未，上御崇德殿之西院，愀然不悦，顾谓左右曰：“此先帝所居，实用增感，情所未安。于此院之西，别营一殿。”壬戌，制父母听随子之官。三月己巳，车驾西巡河右。庚午，有司言武功男子史永遵与从父昆弟同居，上嘉之，赐物一百段，米二百石，表其门闾。乙亥，幸扶风旧宅。夏四月己亥，大猎于陇西。壬寅，高丽、吐谷浑、伊吾并遣使来朝。乙巳，次狄道。党项羌来贡方物。癸亥，出临津关，度黄河，至西平，陈兵讲武。五月乙亥，上大猎于延山。长围周亘二千里。庚辰，入长宁谷。壬午，度星岭。甲申，宴郡臣于金山之上。丙戌，梁浩亹，御马度而桥坏，斩朝散大夫黄亘及督役者九人。吐谷浑主率众保覆袁川。帝分命内史元寿南屯金山，兵部尚书段文振北屯雪山，太仆卿杨义臣东屯琵琶峡，将军张寿西屯泥岭，四面围之。吐谷浑主伏允以数十骑遁出，遣其名王诈称伏允，保车我真山。壬辰，诏右屯卫大将军张定和往捕之。定和挺身挑战，为贼所杀。亚将柳武建击破之，斩首数百级。甲午，其仙头王穷蹙，率男女十余万口来降。六月丁酉，遣左光禄大夫梁默、右翊卫将军李琼等追吐谷浑主，皆遇贼，死之。癸卯，经大斗拔谷。山路隘险，鱼贯而出，风霰晦暝，与后宫相失。士卒冻死者大半。丙午，次张掖。辛亥，诏诸郡学业该通，才艺优洽；膂力骁壮，超绝等伦；在官勤奋，堪理政事；立性正直，不避强御：四科举人。壬子，高昌王曲伯雅来朝。伊吾吐屯设等献西域数千里之地，上大悦。癸丑，置西海、河源、鄯善、且末等四郡。丙辰，上御观风行殿，盛陈文物；奏九部乐，设鱼龙曼延，宴高昌王、吐屯设于殿上，以宠异之。其蛮夷陪列者，三十余国。戊午，大赦天下。开皇已来流配，悉放还乡。晋阳逆党，不在此例。陇右诸郡，给复三年。秋七月丁卯，置马牧于青海渚中，以求龙种，无效而止。九月癸未，车驾入长安。冬十月癸亥，诏曰：“优德尚齿，载之典训；尊事乞言，义彰胶序。鬻熊为师，无取筋力；方叔元老，克壮其猷。朕永言稽古，用求至理。是以庞眉黄发，更令收叙；务简秩优，无亏药饵，庶等卧理，伫其弘益。今岁耆老赴集者，可于近郡处置。年七十已上，疾患沈滞不堪居职，即给赐帛，送还本郡。其官至七品以上者，量给廪以终厥身。”十一月丙子，车驾幸东都。

六年春正月癸亥朔，旦，有盗数十人，皆素冠练衣，焚香持华，自称弥勒佛。入自建国门，监门者皆稽首。既而夺卫士仗，将为乱。齐王暕遇而斩之。于是都下大索，与相连坐者千余家。丁丑，角抵大戏于端门街，天下奇伎异艺毕集，终月而罢。帝数微服往观之。己丑，倭国遣使贡方物。二月乙巳，武贲郎将陈棱、朝请大夫张镇州击流水破之。献俘万七千口，颁赐百官。乙卯，诏曰：“夫帝图草创，王业艰难，咸依股肱，叶同心德；用能救厥颓运，克膺大宝。然后畴庸茂赏，开国承家；誓以山河，传之不朽。近代凋丧，四海未壹。茅土妄假，名实相乖；历兹永久，莫能惩革。皇运之初，百度伊始，犹循旧贯，未暇改作。今天下交泰，文轨攸同。宜率遵先典，永垂大训。自今已后，唯有功勋，乃得赐封，仍令子孙承袭。”丙辰，改封安德王雄为观王，河间王子庆为郇王。庚申，征魏、齐、周、陈乐人，悉配太常。三月癸亥，幸江都宫。甲子，以鸿胪卿史祥为左骁卫大将军。夏四月丁未，宴江、淮已南父老，颁赐各有差。六月辛卯，室韦、赤土并遣使贡方物。壬辰，雁门贼帅尉文通，聚众三千，保于莫壁谷，遣鹰扬杨伯泉击破之。甲寅，制江都太守，秩同京尹。冬十月壬申，刑部尚书梁毗卒。壬子，户部尚书、银青光禄大夫长孙炽卒。十二月己未，左光禄大夫、吏部尚书牛弘卒。辛酉，硃崖人王万昌举兵作乱，遣陇西太守韩洪讨平之。

七年春正月壬寅，左武卫大将军、光禄大夫、真定侯郭衍卒。二月己未，上升钓台，临杨子津，大宴百僚，颁赐各有差。庚申，百济遣使朝贡。乙亥，上自江都御龙舟入通济渠，遂幸于涿郡。壬午，诏曰：“武有七德，先之以安民；政有六本，兴之以教义。高丽亏失籓礼，将欲问罪辽左，恢宣胜略。虽怀伐国，仍事省力。今往涿郡，巡抚民俗。其河北诸郡及山西、山东年九十已上，版授太守；八十者，授县令。三月丁亥，右光禄大夫、左屯卫大将军姚辩卒。夏四月庚午，幸涿郡之临朔宫。五月戊子，以武威太守樊子盖为民部尚书。秋，大水，山东、河南漂没三十余郡，民相卖为奴婢。冬十月乙卯，底柱山崩，偃水逆流数十里。戊午，以东平太守吐万绪为左屯卫大将军。十二月己酉，突厥处罗多利可汗来朝，帝大悦，接以殊礼。于时，辽东战士及馈运者填咽于道，昼夜不绝。苦役者，始为群盗。甲子，敕都尉、鹰扬与郡县相知追捕，随获斩决之。

八年春正月辛巳，大军集于涿郡。以兵部尚书段文振为左候卫大将军。壬午，下诏曰：

天地大德，降繁霜于秋令；圣哲至仁，着兵甲于刑典。故知造化之有肃杀，义在无私；帝王之用干戈，盖非获已。版泉、丹浦，莫匪龚行；取乱覆昏，咸由顺动。况乎甘野誓师，夏开承大禹之业；商郊问罪，周发成文王之志。永监载籍，属当朕躬。粤我有隋，诞膺灵命。兼三才而建极，一六合而为家。提封所渐，细柳、蟠桃之外；声教爰暨，紫舌、黄枝之域。远至迩安，罔弗和会；功成理定，于是乎在。而高丽小丑，迷昏不恭。崇聚勃、碣之间，荐食辽、濊之境。虽复汉、魏诛夷，巢窟暂扰；乱离多阻，种落还集。萃川薮于前代，播实繁以迄今。眷彼华壤，翦为夷类。历年永久，恶稔既盈；天道祸淫，亡征已兆，乱常败德，非可胜图；掩慝怀奸，唯日不足。移告之严，未尝面受；朝觐之礼，莫肯躬亲。诱纳亡叛，不知纪极；充斥边垂，亟劳烽候。关析以之不静，生人为之废业。在昔薄伐，已漏天网。既缓前禽之戮，未即后服之诛。曾不怀恩，翻其长恶。乃兼契丹之党。虔刘海戍；习鞨靺之服，侵轶辽西。又青丘之表，咸修职贡；碧海之滨，同禀正朔。遂复寇攘政琛赆，遏绝往来；虐及弗辜，诚而遇祸。轺轩奉使，爰暨海东；旌节所次，途经籓境；而拥塞道路，拒绝王人。无事君之心，岂为臣之礼？此而可忍，孰不可容！且法令苛酷，赋敛烦重。强臣豪族，咸执国均；朋党比周，以之成俗。贿货如市，冤枉莫申。重以仍岁灾凶，比屋饥馑；兵戈不息，徭役无期。力竭转输，身填沟壑。百姓愁苦，爰谁适从。境内哀惶，不胜其弊。回面内向，各怀性命之图；黄发稚齿，咸兴酷毒之叹。省俗观风，爰屈幽朔；吊人问罪，无俟再驾。亲总六师，用申九伐。拯厥阽危，协从天意；殄兹逋秽，克嗣先谟。今宜授律启行，分麾届路；掩勃澥而雷震，及夫余以电扫。比戈按甲，俟誓而后行；三令五申，必胜而后战。左第一军可镂方道，第二军可长岑道，第三军可海冥道，第四军可盖马道，第五军可建安道，第六军可南苏道，第七军可辽东道，第八军可玄菟道，第九军可扶余道，第十军可朝鲜道，第十一军可沃沮道，第十二军可乐浪道；右第一军可粘蝉道，第二军可含资道，第三军可浑弥道，第四军可临屯道，第五军可候城道，第六军可提奚道，第七军可踏顿道，第八军可肃慎道，第九军可碣石道，第十军可东施道，第十一军可带方道，第十二军可襄平道。凡此众军，先奉庙略。络绎引途，总集平壤。莫非如豺如貔之勇，百战百胜之雄。顾眄则山岳倾颓，叱咤则风云腾郁。腹心攸同，爪牙斯在。朕躬驭元戎，为其节度。涉辽而东，循海之右。解倒悬于遐裔，问疾苦于遗黎。其外轻赍游阙，随机赴响；卷甲衔枚，出其不意。又沧海道军，舟舻千里；高帆电逝，巨舰云飞。横断沮江，迳造平壤。岛屿之望斯绝，坎井之路已穷。其余被发左衽之人，控弦待发；微、卢、彭、濮之旅，不谋同辞。杖顺临逆，人百其勇，以此众战，势等摧枯。然则王者之师，义存止杀；圣人之教，必也胜残。天罚有罪，本在元恶；人之多辟，胁从罔理。若高元泥首辕门，自归司寇，即解缚焚榇，弘之以恩。其余巨人，愿归朝奉化，咸加慰抚，各安生业，随才任用，无隔夷夏。营垒所次，务在整肃；萏尧有禁，秋毫勿犯。以布恩宥，以喻祸福。若其同恶相济，抗拒官军，国有常刑，俾无遗类。明加晓示，称朕意焉！

总一百一十三万三千八百，号二百万，其馈运者倍之。癸未，第一军发，终四十日，引师乃尽。旌旗亘千里，近古出师之盛，未之有也。乙未，以右候卫大将军卫玄为刑部尚书。甲辰，内史令元寿卒。二月甲寅，诏曰：“朕观风燕裔，问罪辽滨，文武叶力，爪牙思奋；莫不执锐勤王，舍家从役。罕蓄仓廪之资，兼捐播殖之务。朕所以夕惕愀然，虑其匮乏。虽复素饱之众，情在忘私；悦使之徒，宜从其厚。诸行从一品以下佽飞募人以上家口，郡县宜数存问。若有粮食乏少，皆赈给之。或虽有田畴，贫弱不能自耕重，可于多丁富室，勤课相助。使夫居者有敛积之丰，行役无顾后之虑。”壬戎，司空、京兆尹、光禄大夫、观王雄薨。三月辛卯，兵部尚书、左候卫大将军段文振卒。癸巳，上御师。甲午，临戎于辽水桥。戊戌，大军为贼所拒，不果济。右屯卫大将军左光禄大夫麦铁杖、武贲郎将钱士雄、孟金叉等皆死之。甲午，车驾度辽，大战于东岸，击贼破之，进围辽东。乙未，大顿。见二大鸟，高丈余，皓身硃足，游泳自若。上异之，命工图写，并立铭颂。五月戊午，纳言杨达卒，于时，诸将各奉旨，不敢越机。既而高丽各固城守，攻之不下。六月己未，幸辽东，责怒诸将，止城西数里，御六合城。七月壬午，宇文述等败绩于萨水，右屯卫将军薛世雄死之。九军并陷，师奔还，亡者千余骑。癸卯，班师。九月庚辰，上至东都，己丑，诏：“军国异容，文武殊用，匡危拯难，则霸德攸兴；化人成俗，则王道斯贵。时当拨乱，屠贩可以登朝；世属隆平，经术然后升仕。丰都爰肇，儒服无预于周行；建武之朝，功臣不参于吏职。自三方未一，四海交争；不遑文教，唯尚武功。设官分职，罕以才授；班朝理人，乃由勋叙。莫非拔足行阵，出自勇夫。学敩之道，既所不习；政事之方，故亦无取。是非暗于在己，威福专于下吏。贪冒货贿，不知纪极；蠹政害民，实由于此。自今已后，诸授勋官者，并不得回授文武职事。庶遵彼更张，取类于调瑟；求诸名制，不伤于美锦。若吏部辄拟用者，御史即宜纠弹。”冬十月戊寅，工部尚书宇文恺卒。十一月己卯，以宗女华容公主嫁于高昌王。辛巳，光禄大夫韩寿卒。甲申，败将宇文述、于仲文等除名为民，斩尚书右丞刘士龙以谢天下。是岁，大旱疫，人多死，山东尤甚。密诏江、淮南诸郡，阅视民间童女姿质端丽者，每岁贡之。

九年春正月丁丑，征天下兵，募民为骁果，集于涿郡。壬午，贼帅杜彦永、王润等陷平原郡，大掠而去。辛卯，置折冲、果毅、武勇、雄武等郎将官，以领骁果。乙未，平原李德逸聚众数万，称阿舅贼，劫掠山东。灵武白榆妄称奴贼，劫掠牧马；北连突厥，陇右多被其患。遣将军范贵讨之，连年不能克。戊戌，大赦。己亥，遣代王侑、刑部尚书卫玄镇京师。辛丑，以右骁卫将军李浑为右骁卫大将军。二月己未，济北人韩进洛聚众数万为群盗。壬午，复宇文述等官爵，又征兵讨高丽。三月丙子，济北人孟海公起兵为盗，众至数万。丁丑，发丁男十万城大兴。戊寅，幸辽东。以越王侗、工部尚书樊子盖镇东都。庚子，北海人郭方预聚徒为贼，自号卢公，众至三万，攻陷郡城，大掠而去。夏四月庚午，车驾度辽。壬申，遣宇文述、杨义臣趣平壤城。五月丁丑，荧惑入南斗。己卯，济北人甄宝车聚众万余，寇掠城邑。六月乙巳，礼部尚书杨玄感反于黎阳。丙辰，玄感逼东都。河南赞理裴弘策拒之，反为贼所败。戊辰，兵部侍郎斛斯政奔于高丽。庚午，上班师。高丽犯后军，敕右武卫大将军李景为后拒，遣左翊卫大将军宇文述、左候卫将军屈突通等驰传发兵，以讨玄感。秋七月己卯，令所在发人城县府驿。癸未，余杭人刘元进举兵反，众至数万。八月壬寅，左翊卫大将军宇文述等破杨玄感于阌乡，斩之。余党悉平。癸卯，吴人硃燮、晋陵人管崇拥众十万余，自称将军，寇江左。甲辰，制骁果之家，蠲免赋役。丁未，诏郡县城去道过五里已上者，徙就之。戊申，制盗贼籍没其家。乙卯，贼帅陈瑱等三万，攻陷信安郡。辛酉，司农卿、光禄大夫、葛国公赵元淑以罪伏诛。九月己卯，济阴人吴海流、东海人彭孝才并举兵为盗，众数万。庚辰，贼帅梁慧尚聚众四万，陷苍梧郡。甲午，车驾次上谷。以供费不给，上大怒，免太守虞荷等官。丁酉，东阳人李三儿、向但子举兵作乱，众至万余。闰月己巳，幸博陵。庚午，上谓侍臣曰：“朕昔从先朝，周旋于此，年甫八岁。日月不居，倏经三纪，追惟曩昔，不可复希。”言未卒，流涕呜咽。侍卫者皆泣下沾襟。冬十月丁丑，贼帅吕明星率众数千围东郡，武贲郎将费青奴击斩之。乙酉，诏曰：“博陵昔为定州，地居冲要；先王历试所基，王化斯远。故以道冠《豳风》，义高姚邑。朕巡抚氓庶，爰届兹邦，瞻望郊廛，缅怀敬止。思所以宣播庆泽，覃被下人；崇纪显号，式光令绪。可改博陵为高阳郡，赦境内死罪以下，给复一年。”于是召高祖时故吏，皆量才授职。壬辰，以纳言苏威为开府仪同三司。硃燮、管崇推刘元进为天子，遣将军吐万绪、鱼俱罗讨之，连年不能克。齐人孟让、王薄等众十余万，据长白山，攻剽诸郡。清河贼张金称众各数万，勃海贼帅格谦，自号燕王，孙宣雅自号齐王，众各十万，山东苦之。丁亥，以右候卫将军郭荣为右候卫大将军。十一月己酉，右候卫将军冯孝慈讨张金称于清河，反为所败，孝慈死之。十二月甲辰，车裂杨玄感弟朝散大夫积善及党与十余人，仍焚而扬之。丁亥，扶风人向海明举兵作乱，称皇帝，建元白乌。遣太仆卿杨义臣击破之。

十年春正月甲寅，以宗女为信义公主，嫁于突厥曷娑那可汗。二月辛未，诏百寮议伐高丽，数日无敢言者。戊子，诏曰：“竭力王役，致身戎事，咸由徇义，莫匪勤诚。委命草芥，暴骸原野；兴言念之，每怀愍恻。往年问罪，将届辽滨；庙算胜略，具有进止。而谅昏凶，罔识成败；高颎愎狠，本无智谋。临三军犹儿戏，视人命如草芥；不遵成规，坐贻挠退。遂令死亡者众，不及埋藏。今宜遣使人，分道收葬。设祭于辽西郡，立道场一所。恩加泉壤，庶弭穷魂之冤；泽及枯骨，用弘仁者之惠。”辛卯，诏曰：

黄帝五十二战，成汤二十七征，方乃德施诸侯，令行天下；卢芳小盗，汉祖尚且亲戎；隗嚣余烬，光武犹自登陇。岂不欲除暴止戈，劳而后逸者哉。朕纂承宝业，君临天下；日月所照，风雨所沾；孰非我臣，独隔声教。蕞尔高丽，僻居荒裔；鸱张狠噬，侮慢不恭；抄窃我边垂，侵逼我城镇。是以去岁出军，问罪辽、碣；殪长蛇于玄菟，戮封豕于襄平。扶余众军，风驰电逝；追奔逐北，径逾浿水。沧海舟楫，冲贼腹心；焚其城郭，汙其宫室。高元伏钅质泥首，送款军门。寻请入朝，归罪司寇。朕以许其改过，乃诏班师。而长恶靡悛，宴安鸩毒。此而可忍，孰不可容。便可分命六师，百道俱进。朕当亲执武节，临御诸军；秣马九都，观兵辽水；顺天诛于海外，拯穷民于倒悬。征伐以正之；明德以诛之；止除元恶，余无所问。若有识存亡之分，悟安危之机，翻然北首，自求多福。必其同恶相济，抗拒王师，若火燎原，刑兹无赦。有司便宜宣布，咸使知闻。

丁酉，扶风人唐弼举兵反，众十万，推李弘为天子，自称唐王。三月壬子，行幸涿郡。癸亥，次临渝宫。亲御戎服，祃祭黄帝，斩叛军者以衅鼓。夏四月辛未，彭城贼张大彪聚众数万，保县薄山为盗，遣榆林太守董纯击破斩之。甲午，车驾次北平。五月庚子，诏举郡孝悌廉洁各十人。壬寅，贼帅宋世谟陷琅邪。庚申，延安人刘迦论举兵反，自称皇王，建元大世。六月辛未，贼帅郑文雅、林宝护等众三万，陷建安郡，太守杨景祥死之。秋七月癸丑，车驾次怀远镇。乙卯，曹国遣使贡方物。甲子，高丽遣使请降，囚送斛斯政。上大悦。八月己巳，班师。右卫大将军、左光禄大夫郑荣卒。冬十月丁卯，上至东都。己丑，还京师。十一月丙申，支解斛斯政于金光门外。乙巳，有事于南郊。己酉，贼帅司马长安破长平郡。乙卯，离石胡刘苗王举兵反，自称天子，以其弟六儿为永安王，众至数万。将军潘长文讨之，不能克。是月，贼帅王德仁拥众数万，保林虑山为盗。十二月壬申，上如东都，其日大赦天下。戊子，入东都。庚寅，贼帅孟让众十余万，据都梁宫。遣江都丞王世充击破之，尽虏其众。

十一年春正月甲午朔，宴百寮。突厥、新罗、靺鞨、毕大辞、诃咄、傅越、乌那曷、波腊吐火罗、俱虑建、忽论、靺鞨、诃多、沛汗、龟兹、疏勒、于阗、安国、曹国、何国、穆国、毕、衣密、失范延、伽折、契丹等国，并遣使朝贡。戊戌，武贲郎将高建毗破贼帅颜宣政于齐郡，虏男女数千口。乙卯，大会蛮夷，设鱼龙曼延之乐，颁赐各有差。二月戊辰，贼帅杨仲绪等率众万余攻北平，滑公李景破斩之。庚午，诏曰：“设险守国，着自前经；重门御暴，事彰往策。所以宅土宁邦，禁邪固本。而近代战争，居人散逸，田畴无伍，郛郭不修。遂使游惰实繁，寇攘未息。今天下平一，海内晏如；宜令人悉城居，田随近给。使强弱相容，力役兼济；穿窬无所厝其奸宄，雚蒲不得聚其逋逃。有司具为事条，务令得所。”丙子，王须拔反，自称漫天王，国号燕。贼帅魏刀儿自称历山飞，众各十余万，北连突厥，南寇赵。三月丁酉，杀右骁卫大将军光禄大夫郕公李浑、将作监光禄大夫李敏，并族灭其家。癸卯，贼帅司马长安破西河。己酉，幸太原，避暑汾阳宫。秋七月己亥，淮南人张起绪举兵为盗，众至三万。辛丑，光禄大夫、右御卫大将军张寿卒。八月乙卯，巡北塞。戊辰，突厥始毕可汗率骑数十万，谋袭乘舆；义成公主遣使告变。壬申，车驾驰幸雁门。癸酉，突厥围城，官军频战不利。上大惧，欲率精骑溃围而出；民部尚书樊子盖固谏，乃止。齐王暕以后军保于崞县。甲申，诏天下诸郡募兵。于是守令各来赴难。九月甲辰，突厥解围而去。丁未，曲赦太原、雁门死罪已下。冬十月壬戌，上至于东都。丁卯，彭城人魏骐驎聚众万余为盗，寇鲁郡。壬申，贼帅卢明月聚众十余万，寇陈、汝间。东海贼李子通拥众度淮，自号楚王，建元明政，寇江都。十一月乙卯，贼帅王须拔破高阳郡。十二月戊寅，有大流星如斛，坠明月营，破其冲车。庚辰，诏民部尚书樊子盖发关中兵，讨绛郡贼敬盘陁、柴保昌等，经年不能克。谯郡人硃粲拥众数十万寇荆、襄，僭称楚帝，建元昌达。汉南诸郡，多为所陷焉。

十二年春正月甲午，雁门人翟松柏起兵于灵丘，众至数万，转攻傍县。二月己未，真腊遣使贡方物。甲子夜，有二大鸟似雕，飞入大业殿，止于御幄，至明而去。癸亥，东海贼卢公暹率众万余，保于苍山。夏四月丁巳，显阳门灾。癸亥，魏刀儿所部将甄翟儿号历山飞，众十万，转寇太原。将军潘长文讨之，反为所败，长文死之。五月丙戌朔，日有蚀之，既。癸巳，大流星殒于吴郡，为石。壬午，上于景华宫征求萤火，得数斛，夜出游山而放之，光遍岩谷。秋七月壬戌，民部尚书、光禄大夫、济北公樊子盖卒。甲子，幸江都宫，以越王侗、光禄大夫段达、太府卿元文都、检校民部尚书韦津、右武卫将军皇甫无逸、右司郎卢楚等总留守事。奉信郎崔民象以盗贼充斥，于建国门表谏不宜巡幸。上大怒，先解其颐，乃斩之。戊辰，冯翊人孙华自号总管，举兵为盗。高凉通守洗宝彻举兵作乱，岭南溪洞多应之。己巳，荧惑守羽林，月余乃退。车驾次汜水，奉信郎王爱仁以盗贼日盛，谏上，请还西京。上怒，斩之而行。八月乙巳，贼帅赵万海众数十万，自恆山寇高阳。壬子，有大流星如斗，出王良、阁道，声如坏墙。癸丑，大流星如瓮，出羽林。九月丁酉，东海人杜伏威、扬州沈觅敌等作乱，众至数万，右御卫将军陈棱击破之。戊午，有二枉矢，出北斗魁，委曲蛇形，注于南斗。壬戌，安定人荔非世雄杀临泾令，举兵作乱，自号将军。冬十月己丑，开府仪同三司、左翊卫大将军、光禄大夫、许公宇文述薨。十二月癸未，鄱阳贼操天成举兵反，自号元兴王，建元始兴，攻陷豫章郡。乙酉，以右翊卫大将军来护为开府仪同三司，行左翊卫大将军。壬辰，鄱阳人林士弘自称皇帝，国号楚，建元太平。攻陷九江、庐陵郡。唐公破甄翟儿于西河，虏男女千口。

十三年春正月壬子，齐郡贼杜伏威率众度淮，攻陷历阳郡。丙辰，勃海贼窦建德设坛于河间之乐寿，自称长乐王，建元丁丑。辛巳，贼帅徐圆郎率众数千破东平郡。弘化人到ＧＣ成聚众万余人为盗，傍郡苦之。二月壬午，朔方人梁师都杀郡丞唐世宗，据郡反，自称大丞相。遣银青光禄大夫张世隆击之，反为所败。戊子，贼帅王子英破上谷郡。己丑，马邑校尉刘武周杀太守王仁恭，举兵作乱，北连突厥，自称定杨可汗。庚寅，贼帅李密、翟让等陷兴洛仓。越王侗遣武贲郎将刘长恭、光禄少卿房崱击之，反为所败，死者十五六。庚子，李密自号魏公，称元年；开仓以赈群盗，众至数十万。河南诸郡，相继皆陷焉。壬寅，刘武周破武贲郎将王智辩于桑乾镇，智辩死之。三月戊午，庐江人张子路举兵反，遣右御卫将军陈稜讨平之。丁丑，贼帅李通德众十万寇庐江，左屯卫将军张镇州击破之。夏四月癸未，金城校尉薛举率众反，自称西秦霸王，建元秦兴。攻陷陇右诸郡。己丑，贼帅孟让夜入东都外郭，烧丰都市而去。癸巳，李密陷迥洛东仓。丁酉，贼帅房宪伯陷汝阴郡。是月，光禄大夫武贲郎将裴仁基、淮阳太守赵佗等，并以众叛归李密。五月辛酉夜，有流星如瓮，坠于江都，甲子，唐公起义师于太原。丙寅，突厥数千寇太原，唐公击破之。秋七月壬子，荧惑守积尸。丙辰，武威人李轨举兵反，攻陷河曲诸郡，自称凉王，建元安乐。八月辛巳，唐公破武牙郎将宋老生于霍邑，斩之。九月己丑，帝括江都人女、寡妇以配从兵。是月，武阳郡丞元宝藏以郡叛归李密，与贼帅李文相攻陷黎阳仓。彗星见于营室。冬十月丁亥，太原阳世洛聚众万余人。寇掠城邑。丙申，罗令萧铣以县反，鄱阳人董景珍以郡反，迎铣于罗县，号为梁王，攻陷傍郡。戊戌，武贲郎将高毗败济北郡贼甄宝车于监山。十一月丙辰，唐公入京师。辛酉，遥尊帝为太上皇，立代王侑为帝，改元义宁。上起宫丹杨，将逊于江左。有乌鹊来巢幄帐，驱不能止。荧惑犯太微。有石自江浮入于杨子，日光四散如流血，上甚恶之。二年三月，右屯卫将军宇文化及、武贲郎将司马德戡、元礼、监门直阁裴虔通、将作少监宇文智及、武勇郎将赵行枢、鹰扬郎将孟景、内史舍人元敏、符玺郎李覆、牛方裕、千牛左右李孝本、弟孝质、直长许弘仁、薛世良、城门郎唐奉义、医正张恺等，以骁果作乱，入犯宫闱。上崩于温室，时年五十。萧后令宫人撤床箦为棺，以埋之。化及发后，右御卫将军陈稜奉梓宫于成象殿，葬吴公台下。发敛之始，容貌若生，众咸异之。大唐平江南之后，改葬雷塘。

初，上自以蕃王，次不当立，每矫情饰行，以钓虚名，阴有夺宗之计。时高祖雅重文献皇后，而性忌妾媵；皇太子勇内多嬖幸，以此失爱。帝后庭有子皆不育之，示无私宠，取媚于后。大臣用事者，倾心与交。中使至第，无贵贱，皆曲承颜色，申以厚礼。婢仆往来者，无不称其仁孝。又常私入宫掖，密谋于文献后。杨素等因机构扇，遂成废立。自高祖大渐暨谅闇之中，蒸淫无度。山陵始就，即事巡游。以天下承平日久，士马全盛。慨然慕秦皇、汉武之事。乃盛理宫室，穷极侈靡。召募行人，分使绝域。诸蕃至者，厚加礼赐；有不恭命，以兵击之。盛兴屯田于玉门、柳城之外。课天下富室分道市武马，疋直十余万。富强坐是而冻馁者，十家而九。性多诡谲。。所幸之处，不欲人知；每幸之所，辄数道置顿。四海珍羞殊味，水陆必备焉。求市者无远不至。郡县官人，竞为献食；丰厚者进擢，疏俭者获罪。奸吏侵渔，内外虚竭；头会箕敛，人不聊生。于时，军国多务，日不暇给。帝方骄怠，恶闻政事；冤屈不理，奏请罕决。又猜忌臣下，无所专任。朝臣有不合意者，必构其罪而族灭之。高颎、贺若弼先皇心膂，参谋帷幄；张衡、李金才籓邸惟旧，绩着经纶。恶其直道，忌其正义；求其无形之罪，加以丹颈之戮。其余事君尽礼，謇謇匪躬；无辜无罪，横受夷戮者，不可胜纪。政刑弛紊，贿货公行，莫敢有言，道路以目。六军不息，百役繁兴；行者不归，居者失业；人饥相食，邑落为墟，上弗之恤也。东西行幸，靡有定居；每以供费不给，逆收数年之赋。所至，唯与后宫流连耽湎，惟日不足。招迎姥媪，朝夕共肆丑言。又引少年，令与宫人秽乱。不轨不逊，以为娱乐。区宇之内，盗贼蜂起；劫掠从官，屠陷城邑。近臣互相掩蔽，皆隐贼数，不以实对。或有言贼多者，辄大被诘责。各求苟免，上下相蒙。每出师徒，败亡相继。战士尽力，不加赏赐；百姓无辜，咸受屠戮。蒸庶积怨，天下土崩；至于就禽，而犹未之寤也。

恭皇帝讳侑，元德太子之子也。母曰韦妃。性聪敏，有气度。大业三年，立为陈王。后数载，徙为代王。及炀帝亲征辽东，令于京师总留事。十一年，从幸晋阳，拜太原太守，寻镇京师。义兵入长安，尊炀帝为太上皇，奉帝纂业。

义宁元年十一月壬戌，上即皇帝位于大兴殿。诏曰：“王道丧乱，天步不康；属之于朕，逢此百罹。襁褓之岁，夙遭悯凶；孺子之辰，太上播越。兴言感动，实疚于怀。太尉唐公，膺期作宰，纠合义兵，翼戴皇室。爰奉明诏，弼予幼冲，显命光临，天威咫尺。对扬尊号，悼心失图；一人在远，三让不遂；僶勉南面，厝身无所。苟利社稷，莫敢或违；俯从群议，奉遵圣旨。可大赦天下。改大业十三年为义宁元年。十一月十六日昧爽以前，大辟罪已下，皆赦除之；常赦所不免者，不在赦限。”甲子，以光禄大夫、大将军、太尉唐公为假黄钺、使持节、大都督内外诸军事、尚书令、大丞相，进封唐王。丙寅，诏曰：“朕惟孺子，未出深宫；太上远巡，追踪穆满。时逢多难，委当尊极；辞不获免，恭己临朝。若涉大川，罔知所济；民之情伪，曾未之闻。赖股肱戮力，上宰贤良；匡佐冲人，辅其不逮。军国机务，事无大小；文武设官，位无贵贱；宪章赏罚，咸归相府。庶绩其凝，责成斯属。”己巳，以唐王子陇西公建成为唐国世子；敦煌公为京兆尹，改封秦公；元吉为齐公。太原置镇北府。乙亥，张掖康老和举兵反。十二月癸未，薛举自称天子，寇扶风，秦公为元帅击破之。丁亥，桂阳人曹武彻举兵反，建元通圣。丁酉，义师禽骁卫大将军屈突通于阌乡。乙巳，贼帅张善安陷庐江郡。

二年春正月丁未，诏唐王剑履上殿，入朝不趋，赞拜不名，加前后羽葆鼓吹。壬戌，将军王世充为李密所败，河内通守孟善谊、武贲郎将王辩、杨威、刘长恭、梁德、董智通皆死之。庚戌，河阳郡尉独孤武都降于李密。三月丙辰，右屯卫将军宇文化及弑太上皇于江都宫。右御卫将军独孤盛死之。齐王暕、赵王杲、燕王倓、右翊卫大将军宇文协、内史侍郎虞世基、御史大夫裴蕴、给事郎许善心皆遇害。化及立秦王浩为帝，自称大丞相，朝士文武，皆受其官爵。光禄大夫宿公麦才、折冲郎将朝请大夫沈光同谋讨贼，夜袭化及营，反为所害。戊辰，诏唐王备九锡之礼，加玺绂、远游冠、绿綟绶，位在诸侯王上。唐国置丞相已下，一依旧式。五月乙巳朔，诏唐王冕十有二旒，建天子旌旗；出警入跸，金根车，驾备五时副车，置旄头云罕车；舞八佾，设钟虞宫县。王后、王子、王女爵命之号，一遵旧典。戊午，诏曰：“天祸隋国，大行太上皇遇盗江都。悯予小子，哀号永感，仰惟荼毒，仇复靡申。相国唐王膺期命世，扶危拯溺；自北徂南，东征西怨。总九合于一匡，决百胜于千里。纠率夷夏，大庇氓黎；保义朕躬，繄王是赖。德侔造化，功格苍旻；兆庶归心，历数斯在；屈为人臣，载违天命。当今九服崩离，三灵改卜，大运去矣，请避贤路。私僮命驾，须归籓国。予本代王，及予而代，天之所废，岂期如是。庶凭稽古之圣，以诛四凶；幸值惟新之恩，预充三恪。雪冤耻于皇祖，守禋祀为孝孙；朝闻夕殒，及泉无恨。今遵故事，逊于旧邸。庶官群辟，改事唐朝。宜依前典，趣上尊号。若释重负，感泰兼怀。假手真人，俾除丑逆。”仍敕有司，凡有表奏，皆不得以闻。是日，上逊位于大唐。以为酅国公。武德二年夏五月崩，时年十五。

史臣曰：炀帝爰在弱龄，早有志尚，南平吴会，北却匈奴，昆弟之中，独着声绩。于是矫情饰貌，肆厥奸回，故得献后钟心，文皇革虑。天方肇乱，遂升储两。践峻极之荣基，承丕显之休命。地广三代，威振八纮。单于顿颡，越常重译。赤仄之泉，流溢于都内；红腐之粟，充积于塞下。负其富强之资，思逞无厌之欲。狭殷周之制度，尚秦汉之规摹。恃才矜己，傲狠明德。内怀险躁，外示凝简。盛冠服以塞其奸，除谏官以掩其过。淫荒无度，法令滋彰；教绝四维，刑参五虐。诛锄骨肉，屠劓忠良。受赏者莫见其功，为戮者莫闻其罪。骄怒之兵屡动，土木之功不息。频出朔方，三驾辽左。旌旗万里，征税百端。猾吏侵渔，人弗堪命。乃急令暴赋以扰之，严刑峻法以临之，甲兵威武以董之，自是海内骚然，无聊生矣。俄而玄感肇黎阳之乱，匈奴有雁门之围。天子方弃中土，远之扬、越。奸宄乘衅，强弱相陵；关梁闭而不通，皇舆往而莫返。加之以师旅，因之以饥馑，流离道路，转死沟壑，十七八焉。于是相聚雚蒲，猬毛而起。大则跨州连郡，称帝称王；小则千百为群，攻城剽邑。流血成川泽，死人如乱麻；炊者不及析骸，食者不遑易子。茫茫九土，并为糜鹿之场；惵惵黔黎，俱充蛇豕之饵。四方万里，简书相续。犹谓鼠窃狗盗，不足为虞；上下相蒙，莫肯念乱。振蜉蝣之羽，穷长夜之乐。土崩鱼烂，贯盈恶稔。普天之下，莫匪仇雠；左右之人，皆为敌国。终然不悟，同彼望夷；遂以万乘之尊，死于疋夫之手。亿兆靡感恩之士，九牧无勤王之师。子弟同就诛夷，体骨弃而莫掩。社稷颠陨，本枝殄绝。自肇有书契，以迄于兹，宇宙崩离，生灵涂炭，丧身灭国，未有若斯之甚也。《书》曰：“天作孽，犹可违；自作孽，不可逭。”《传》曰：“吉凶由人，妖不妄作。”又曰：“兵犹火也，不戢将自焚。”观隋室之存亡，斯言有征矣。恭帝年在幼冲，遭家金难。一人失德，四海土崩；群盗螽起，豺狼塞路；南巢遂往，流彘不归。既钟百六之期，躬践数终之运，讴歌有属，笙钟变响。虽欲不遵尧、舜之迹，庸可得乎。

关键词：北史,本记

解释翻译[挑错/完善]

炀皇帝名广，一名英，小字阿，是高祖的第二个儿子。母亲为文献独孤皇后。杨广仪容俊美，从小聪慧敏捷，高祖和皇后在各儿子里特别喜爱他。在周朝时，他因高祖的功勋而被封为雁门郡公。

开皇元年(581)，被立为晋王，封柱国、并州总管，当时十三岁。不久又被任命为武卫大将军，又晋升为上柱国、河北道行台尚书令，大将军职务如故。高祖让项城公韶、安道公李彻来辅导他。炀帝好学，善于写文章，为人深沉严肃，朝野都很有名望。高祖又暗中让一个名叫来和的善于看相的人给所有的儿子看相。来和说：“晋王的眉上双骨隆起，高贵得不可言说。”接着，文帝又到晋王居住的府第，他看见晋王的乐器上的弦大都已经断掉，上面还有一层灰尘，就像很久没使用了，便认为晋王不喜欢听音乐和歌妓这些玩乐的东西。晋王特别注意装模作样，掩饰自己，当时人都盛赞他是个仁孝的人。他曾经在观看打猎时遇到大雨，身边的人送上了防雨的油衣，晋王说“：士兵们都淋湿了，我能独自穿这件衣服吗？”便让他们取走。开皇六年，转任淮南道行台尚书令。当年，又被征召，任雍州牧、内史令。

八年冬，隋军大举进攻陈国，任命杨广为行军元帅。当平定陈朝以后，他抓了陈国的湘州刺史施文庆、散骑常侍沈客卿、市令汤慧朗、刑法监徐析、尚书都令史暨慧，因为他们都是一些奸臣，为害民众，便在石阙下把他们斩首，以此向三吴民众谢罪。他封了陈国府库中的资财，一无所取，天下人都称赞他的贤德。于是，他被晋封为太尉，赏赐给他络车、乘马、兖冕制服，玄王圭和白璧各一双。又被任命为并州总管。不久，江南的高智慧等人相聚在一起作乱，文帝改任他为扬州总管，镇守江都，每年入京朝见一次。高祖祭祀泰山时，他任武侯大将军。第二年，回到封地。过了几年，突厥进犯边境，他又任行军元帅，兵出灵武，因见不到敌人便领军归来。

当太子杨勇被废后，立杨广为皇太子。当月，准备接受册文。高祖说：“我是由大兴公而成就帝业的。”让杨广出居大兴。当夜，狂风大雪，地震山崩，许多民房被毁坏，压死了一百多人。

仁寿初年(601)，奉诏巡抚东南。以后，每当高祖到仁寿宫避暑时，就命令太子监国。

四年(604)七月，高祖去世，杨广在仁寿宫即皇帝位。八月，侍奉文帝灵柩回京都。并州总管、汉王谅起兵反叛，诏令尚书左仆射杨素前去讨平。九月十二日，任命备身将军崔彭为左领军大将军。

十一月初三，前往洛阳。初四，征发男丁十多万人挖沟，从龙门东接长平、汲郡，抵达临清关，过黄河到浚仪、襄城，直到上洛，以设置关隘。二十一日，下诏说：

“天道变化，阴阳所以有消息；沿创不同，生灵所以有顺序。如果天意不变，施化又怎能成四时？人事不变，为政如何利百姓？《易》经中不是说，通其变，使民不倦。变就能够通畅，通畅便能够长久。有德就能长久，有功就能扩大。我又听说，安定而能改迁，民心因而不变。所以姬氏之邑有两周，正合武王的心意，殷人五迁，成就了商汤的大业。如果不因民顺天，功业就会改变。爱民治国者，能够不这样吗？

“然则洛邑自古帝都，王畿之内，天地之所合，阴阳之所和，控辖三河，有四塞为固，水陆通畅，便于贡赋税。所以汉祖说：“我所行经天下多处，惟见洛阳。”自古皇王，何尝不留意，所以没有在这里定都，是有原因的，或者因为九州未统一，或因为府库中资财困乏，建造洛都的想法，因而未能顾及。我有隋之始，便打算创建此怀、洛，日复一日，牵延至今，念此在此，感兴而叹。我继承帝业，君临万邦，心奉祖先之志，遵从而不遗失。今者汉王谅，叛逆朝廷，流毒山东，遂令州县，沦于非所。由于关河阻隔遥远，军队难以应急。加之并州移民，又在河南，周迁殷民，其意在此。况且南国辽远，东夏广大，因时而动，今正其时。群司百官，都赞成此议。但成周废墟，不堪建造，今可在伊洛营建东京，便即此设官分职，以求为民立极。

“宫室建制，本以便于生人，设上栋下宇，足以遮避风露。高台广厦，岂适合居处？所以《传》中说：‘俭，是谦和的美德；侈，是最大的恶德。’孔子说过，与其不顺，宁可节俭。难道说瑶台琼室，才是宫殿吗？土阶采椽里居住，就不成为帝王吗？所以应知不是以天下来侍奉一人，而是一人主宰天下。民是国家之本，本固邦宁。百姓富足了，哪个还会不足？今日营建，务必节俭，不让雕墙高屋，重建于当今，要将低矮宫墙和菲薄食物，准备留传给后世。有关方面明设条例，以称我意。”

十二月初三，任命右武卫将军来护儿为右骁卫大将军。初六，任命柱国李景为右武卫大将军，右卫率周罗目侯为右武侯大将军。

大业元年(605)，春正月初一，大赦天下，改年号。立妃萧氏为皇后。改称豫州为溱州，洛州为豫州。废除各州总管府。初五，立晋王昭为皇太子。初六，任命上柱国宇文述为左卫大将军，上柱国郭衍为左武卫大将军，延寿公于仲文为右卫大将军。初八，任命豫章王..为豫州牧。

十七日，派出八位使者巡视各地风俗。并下诏说：

“古代哲王治理天下时，其要在于爱民吧！既富而教，家用充足，所以能风俗淳厚，远人来服，近处安宁，理定功成，全由此道。我忝居宝位，抚育众贤，日夜战战兢兢，如临大川深谷。虽则遵从先王之道，不敢闪失，长言政术，多有缺失。况且以四海之远，兆民之众，未能亲临，访问疾苦。每思虑幽昧未举，冤屈未伸，一物失所，便伤和气。万方有罪，责任在我，所以夙兴夜寐，徒增感叹，而朝乾夕惕，戴于心怀。

“今既为政之始，应存宽大。可分派使者，巡察方俗，宣扬风化，举荐淹滞之士，申达幽情冤枉。孝悌力田者，给予优待免役。鳏寡孤独不能自存者，量情加以赈济。义夫节妇，旌表门闾。高龄老人，加授朝板，并依照条例，赐给粟帛。重病者配给侍人，虽有侍养之名，并无赡养之实的，明加检查改正，使得存养。如有名声品行显著，德操修行高洁，以及学业才能，有一艺可取的，都应加以访问采用，送其入朝。所在州县，以礼送派。恶政害民，不便为时所用者，使者还朝之日，详录奏闻。”

十八日，任命吴州总管宇文瞖为刑部尚书。

二月十八日，任命尚书左仆射杨素为尚书令。三月十七日，令尚书令杨素、纳言杨达、将作大匠宇文恺营建东京，迁移豫州城下居民来充实。十八日，下诏说“：听采议论，谋于庶民，以此能知政刑之得失。所以知早晚思治，要使幽枉必达，人伦有序。而牧宰任意称誉推委，苟且侥幸，以求考课之绩，虚立上下之位，不存理实。纲纪因而不理，冤屈所以难申。关河重阻，无由到达。我因此建立东京，亲自过问。今将巡历淮海，观察民间风俗。寻求直言，徒费词藻，而乡校之内，缺而不闻。心中不安，朝乾夕惕，日夜辛劳。凡民众有知州县官员为政苛刻，侵害百姓，徇私害公，不便于民的，听任到朝堂上奏。”于是四方民情通达，天下百姓无冤。他又在白十涧营建显仁宫，采集海内的奇禽异兽、草木之类，充实园苑。又迁徙天下富商大贾几万家来到东京。

二十一日，征发河南各郡男女七百万人开挖通济渠，从西苑引谷、洛水到黄河，从板渚引黄河水通往淮河。三十日，派黄门侍郎王弘、上仪同於士澄到江南采办木材，建造龙舟、凤瞘、黄龙、赤舰楼船等几万艘。

夏四月初三，大将军刘仲方进攻林邑，攻破它。

五月二十一日，户部尚书、义丰侯韦冲去世。

六月初五，火星进入太微。

秋七月初九，规定阵亡者的家属，免十年赋税。十八日，滕王纶、卫王集都被削去爵位流放边境。

闰七月初六，任命尚书令杨素为太子太师，安德王雄为太子太傅，河间王弘为太子太保。十八日，下诏说：

“治民建国，教学为先，移风易俗，必从此始。而言路断绝，大义乖舛，历时多年；进德修业，其道衰弱。汉采焚书坑儒之余，不绝如线；晋承板荡丧乱之运，扫地将尽。自此之后，军国多难，虽时建黉学之宇，以示爱礼，讲席虽列，实为虚设。遂使结青穿紫者，不因学优而得，制锦操刀者，类多墙面之人。上下陵替，纲纪不立，雅道消缺，实由于此。

“朕继承宏业，想要弘扬训教之道，将要尊师重道，以阐发其由来。讲信修睦，奖励名教。如今天下统一，文字车轨皆同，十步之内，必有芳草；四海之中，岂无孝秀之人？所有在家以及现已入学者，如有笃志好古，沉迷典籍，喜爱礼仪，学识优异，办事机敏，堪委以时务者，所在官员采访，详报名字上闻。即当随其才能，擢举任用。如精研经术，不愿出仕，可依照其造诣深浅，门荫高低，虽不在朝，一并量情给予食禄。这样谆谆善诱，不日便可成器，济济满朝人才，何须久待。国子等学校，也应申明旧制，教习学生，制定考试之法，以尽激励之道。”

八月十五日，炀帝乘龙舟巡幸江都，以左武卫大将军郭衍为前军，右武卫大将军李景为后军。文武官员五品以上的给楼船，九品以上的给小船。各种船只前后相接，连绵二百多里。

冬二月初二，赦免江、淮以南、扬州徭役五年；扬州旧总管辖区内，免役三年。

十一月初三，任命大将军崔仲方为礼部尚书。

二年(606)春正月初六，东京建成，赏赐各监督官员数量不等财物。任命大理卿梁毗为刑部尚书。十一日，派出十名使者，合并省、州、县。

二月初一，下诏让尚书令杨素、吏部尚书牛弘、大将军宇文恺、内史侍郎虞世基、礼部尚书许善心制定车马衣冠定式。开始配备辇辂和五时使用的副车。皇帝经常戴皮冠，上有十二块美玉。文官用弁服，上有佩玉。五品以上的，赐给牛车车幔，三公、亲王加赐油络。武官戴平头巾，穿夹衣套裤，三品以上的，赐给瓜槊为仪仗。直至下吏，服色都不相同。不是平民不得身穿戎服。十三日，设都尉官。

三月十六日，车驾从江都出发。早些时候，太府少卿何稠、太府丞云定兴大修仪仗用品，于是下令各州县送羽毛。百姓到处寻找和捕捉野兽，罗网遮满水中和陆地，禽兽的羽毛能够制作大衣和充当饰物的，都被捕获无遗。到这时，仪仗也就齐备了。

夏四月二十六日，皇帝到达伊阙，陈列皇帝专用的法驾，准备了千万匹马，进入东京。二十七日，皇帝来到端门，大赦天下，并免去全国当年租赋。二十八日，任命冀州刺史杨文思为民部尚书。

五月初一，金紫光禄大夫、兵部尚书李通因事被免职。初二，下诏说：“表彰先哲，列以祭祀，能够以此优待和礼敬贤能，显示和彰明遗爱。朕永以前贤为鉴，追想其名德，何尝不兴叹于九原，感怀于千载！凡自古以来贤人君子，有能建树名声，立有德行，佐世匡时，博利殊功，有益民众的，都应建立庙宇，按时祭祀。坟垄所在之处，不得损坏践踏，有关部门量情制定规格，以称我心。”

六月二十九日，任命尚书令、太子太师杨素为司徒。晋封豫章王..为齐王。

秋七月初一，任命卫尉卿卫玄为工部尚书。初八，规定百官不得按照考课次数而增加品级，必须有德行功绩才能十分显著的，才可加以晋升。初十，晋升炀帝任藩王时的旧臣鲜于罗等二十七人的官职和爵位，高低不等。二十二日，皇太子昭去世。二十三日，上柱国、司徒、楚国公杨素去世。

八月初九，封皇孙亻炎为燕王，侗为越王，侑为代王。

九月十四日，立秦王俊的儿子浩为秦王。

冬十月初七，任命灵州刺史段文振为兵部尚书。

十二月初十，下诏说：“前代帝王，因时创业，君民建国，以礼尊居南面。而时运推移，年代长久，坟墓残毁，打樵放牧者相继而至，使坟茔埋没荒芜，封树凋残难辨。每感思沦灭之情，心中怆然。自古代以来帝王陵墓，可赐给附近十户人家，免除他们杂役，以供看守。”

三年(607)春正月十四日，下令并州叛逆犯人已经流放发配自行逃亡的，在所捕获的地方，立即处斩。二十七日，长星光照满天，从东壁宿出来，二十天后才终止。当月，武阳郡上奏说，黄河水清。

二月初十，彗星出现于东井、文昌，经过大陵、五车、北河，进入太微，扫进帝座，前后过了一百多天才消失。

三月初二，车驾回到京城。初三，任命大将军姚辩任左卫将军。初四，派羽骑尉朱宽出使流求国。初六，河间王弘去世。

夏四月初二，下诏说：“古代帝王观风俗，都以此显示为万众忧虑，安抚远荒之人。自蕃夷内附以来，未顾及亲自慰问，山东历经战乱，应当加以抚恤。如今准备安抚河北，巡察赵、魏地区，所在地方依规格准备。”初六，颁布法律条令，大赦天下，关内免役三年。十四日，改州为郡。更改度量衡，一律依照古代样式。改称上柱国以下官员为大夫。十七日，下诏说：

“天下重任，非独理能安；帝王之功，岂一士之策。自古明君哲王，立政经邦，何尝不选贤与能，振拔贤才于淹滞之境。周称多士，汉号得人，上想前风，满怀钦伫..文武官员在职任事者，五品以上的，应依令十科举人，有一艺可取便可举荐，不必求全责备。我当破格厚待，量才升用。凡现任九品以上官员，不在举送之列。”

十八日，车驾北巡。十九日，任命刑部尚书宇文瞖为礼部尚书。二十日，下令百官不得践踏禾苗庄稼。凡是必须开为道路的，有关方面计算土地的收成，就在附近官仓中加以酬报，务必优厚。二十一日，到达赤岸泽，以太牢祭礼祭祀已故太师李穆。

五月初九，突厥启民可汗派儿子拓特勤来朝见。初十，征发河北十余郡男丁，从太行山直达并州，修筑车道。十八日，启民可汗派他哥哥的儿子毗黎伽特勤前来朝见。二十三日，启民可汗派使者请求自己入塞迎接皇帝车驾，炀帝不允许。二十五日，有彗星在文昌，上将星都在摇动。

六月初四，在连谷狩猎。初十，下诏说“：..高祖文皇帝应别建庙宇，以显彰巍巍大德..”

十一日，到达榆林郡。二十日，启民可汗前来朝见。二十二日，吐谷浑、高昌都派使者进贡地方特产。二十六日，皇帝登上北楼，在黄河观看捕鱼，宴请百官。

秋七月初四，启民可汗上表请求改变原服饰，袭用中原冠带。下诏启民可汗参拜时不必称名，位居诸侯王之上。初七，皇帝住在郡城东头的大帐里，下面布置了仪仗和侍卫，立起大旗，宴请启民可汗和他部落里三千五百人。表演百戏作乐，赏赐启民可汗和他部落里的人，数量多少不等。二十八日，杀光禄大夫贺若弼、礼部尚书宇文瞖、太常卿高赹。尚书左仆射苏威因事被免职。征发丁男一百多万人修筑长城，西至榆林，东到紫河，二十天停止，死亡的有十分之五六。

八月初六，车驾从榆林出发。初九，启民可汗装饰居庐，清扫道路以迎候皇帝的车驾，皇帝来到他的帐中。启民可汗举觞为皇帝祝寿。宴席上赏赐十分丰厚。皇帝对高丽国的使者说“：回去告诉你们国王，应当早来朝见。不然的话，我和启民可汗就准备巡视那块土地了。”皇后也进入义城公主的帐篷中。十三日，启民可汗回到本土。十七日，皇帝进入楼烦关。二十六日，到达太原，下诏营建晋阳宫。

九月十三日，到达济源，前往御史大夫张衡的宅院，宴席间十分欢乐。二十三日，到达东都。二十六日，任命齐王..为河南尹、开府仪同三司。二十七日，任命户部尚书杨文思为纳言。

四年(608)春正月初一，下诏征发河北各郡男女一百多万人开挖永济渠，引沁水南通到黄河，北通到涿郡。初六，百官在允武殿举行大射之礼。二十五日，赏赐京城中居民各十石米。二十八日，任命太府卿元寿为内史令，鸿胪卿杨玄感为礼部尚书。二十九日，任命工部尚书卫玄为右武侯大将军，大理卿长孙炽为户部尚书。

二月初六，派司朝谒者崔毅出使突厥处罗可汗，求要汗血马。

三月十八日，任命将作大匠宇文恺为工部尚书。十九日，百济、倭、赤土、迦逻含国都派遣使者进贡地方物品。二十二日，车驾前往五原，因而出塞，巡视长城。二十三日，派屯田主事常骏出使赤土，送去锦罗绸缎。

夏四月初四，把离石郡的汾源、临泉和雁门的秀容划为楼烦郡。修建汾阳宫。十一日，任命河内太守张定和为左屯卫大将军。十三日，下诏说：“突厥意利珍豆启民可汗率领部落，保护关塞，尊奉朝廷礼仪，想要改变戎俗。多次入朝拜见，并多次陈奏请求说，毡墙毳幕，居处荒陋，愿同内地兴建房屋，上栋下宇。十分真诚恳切，朕十分重视。应当在万寿戍建造城市和房屋，凡使用的床褥帷帐等用品，根据需要量情供给，务必优厚，以称我心。”

五月初一，蜀郡捕获三足鸟一只，张掖捕获玄狐一头。

秋七月初九，征发丁男二十多万人修筑长城，从榆林谷向东。二十四日，左翊卫大将军宇文述在曼头、赤水击败吐谷浑。

八月二十一日，亲自祭祀恒岳，河北道的郡守们都前来。大赦天下。车驾所经过的郡县，免除一年租调。

九月初一，征召天下能够驯养鹰的人，全部到东京集中，一万多人来到。初八，彗星从五车出现，扫过文昌，到房宿而灭。十一日，下诏修建长城的人免交一年租赋。

冬十月初七，下诏说：“先师孔子，圣德于身..永为典范，应当优崇。可立孔子后代为绍圣侯，有关部门求其后裔，录以上奏。”十二日，下诏说：“昔时周王下车，首封唐虞之后；汉帝承位，也封殷、周后裔。都是以此褒立先代，宪章自古而然。朕继承大业，旁求雅训，有一弘益，奉为令典。以为周兼用夏殷之礼，文质大备；汉有天下，车书同一；魏晋沿袭，风流未远。都应为之立后嗣，以存继绝世之义。有司可寻求其后裔，列名奏闻。”十六日，颁布新的规定于天下。

五年(609)春正月初八，改称东京为东都。十五日，下诏天下实行均田。二十日，皇帝从东都回京城。二十一日，规定民间使用的铁叉、搭钩、小矛之类，一律禁止。太守每年秘密上奏所属官员状况和事迹。

二月初一，皇帝到达阌乡。下诏祭祀古代帝王陵和开皇时期功臣的坟墓。初三，规定魏、周时期的官员不能再荫后代。初四，赤土国派使者进贡地方特产。十一日，车驾到达京城。十九日，在武德殿设宴宴请四百名德高望重的老人，赏赐物品，多少不等。二十二日，皇帝来到崇德殿的西院，心中伤感不乐，他对身边人说“：这是先帝所居住的地方，实在让人增添伤感，心中不安，可在这院子的西边，另建一座宫殿。”二十五日，规定父母可以随从儿子到官府居住。

三月初二，车驾西巡到河西。初三，有关官员上奏说，武功有位男子叫史永遵，和他堂叔父的兄弟们一起居住，皇帝很赞许，赏赐布一百段，米二百石，表彰他家门庭。初八，前往扶风的旧宅院。

夏四月初三，在陇西大举狩猎。初六，高丽、吐谷浑、伊吾都使者前来朝见。初九，到达狄道。党项、羌前来进贡地方特产。二十七日，出临津关，渡过黄河，到达西平，陈列军队，讲习武艺。

五月初九，皇帝在拔延山大举狩猎。山周围长达二千里。十四日，进入长宁谷。十六日，越过星岭。十八日，在金山上宴请群臣。二十日，在浩..架设桥梁，皇帝御马经过时桥坏，斩了朝散大夫黄亘和监督及架桥的九人。吐谷浑国王率领部众守在覆袁川。皇帝分别命令内史元寿南屯在金山，兵部尚书段文振往北屯守雪山，太仆卿杨义臣东屯于琵琶峡，将军张寿西屯兵泥岭，四面包围敌人。吐谷浑国王伏允带着几十骑逃出，派遣下面名王冒充伏允，据守在车我真山。二十六日，命令右屯卫大将军张定和前往追捕。张定和挺身挑战，被敌人杀死。副将柳武建打败了敌军，斩首几百颗。二十八日，吐谷浑的仙头王无力抵抗，率领男女十多万人前来投降。

六月初二，派遣左光禄大夫梁默、右翊卫将军李琼等追赶吐谷浑国王，都在中途遇到敌人，被杀死。初八，穿越大斗拔谷，山路狭隘险要，众人鱼贯而出，大风夹着霰雪，昏昏沉沉，和后方失去联系。士兵们被冻死了大半。十一日，到达张掖。十六日，下诏各郡：凡学业博通，才艺优秀；膂力强壮，勇猛绝伦；为官勤奋，善理政务；本性正直，不避强暴者；这四种人才加以举荐。十七日，高昌王麴伯雅前来朝见，伊吾吐屯设等进献西域几千里土地，皇帝大为高兴。十八日，设置了西海、河源、善阝善、且末等四郡。二十一日，皇帝来到观风行殿，大肆陈列各种文物，演奏九部之乐，演出鱼龙曼延等百戏，在殿上宴请高昌王和吐屯设，以示宠异。那些蛮夷首领陪同两旁的，有三十多国。二十三日，大赦天下。凡是开皇年间以来流放发配的人员，都放回故乡。晋阳叛逆的同党，不在大赦之列。陇西各郡，免除三年赋税。

秋七月初二，把马放在青海湖的小岛上放牧，想寻求龙种交配，没有效果而停止。

九月十八日，车驾回到长安。

冬十月二十九日，下诏说：“优待有德者，敬重老年人，这是载入典籍中的事。凡事敬听他们的意见，其义显彰于国学之中。鬻熊为周文王之师，并不是以其力气；方叔而为元老，因为他有好的谋略。朕常寻求古义，以求至善之理。所以庞眉黄发老人，更令收录叙用，务必给以优待，不要缺少药品食物，注意休息和治疗，等待逐步壮健。今年老人集合，可在附近郡中进行。年纪七十以上，因有病难以胜任职务的，便赐给布帛，送回本郡。任官七品以上的，量情给予食粮，使他安享天年。”

十一月十三日，车驾前往东都。

六年(610)春正月初一为朔日。清晨，有强盗几十人，都头戴白冠，身穿白衣，焚香，手里拿着鲜花，自称是弥勒佛，从建国门进来，守门人都向他们低头敬拜。他们立即抢夺卫士们的兵器，准备作乱。齐王日柬见到后把他们斩首。于是，在京都大搜捕，和这件事有牵连的多达一千多家。十五日，在端门街演出角角氐大戏，天下各种奇特的杂技艺人都汇集在这里，直到月底才停止。皇帝多次更换便服前往观看。二十七日，倭国派使者进贡地方特产。

二月十三日，武贲郎将陈棱、朝请大夫张镇州攻打流求，打败了它，进献俘虏一万七千人，把他们赏给百官们。二十三日，下诏说：“..从今以后，只有立下功勋人员，国家才能赐封土地，仍令子孙们继承。”二十四日，改封安德王雄为观王，河间王的儿子庆为郇王。二十八日，征召魏、齐、周、陈地方的乐人，全部送到太常寺。

三月初二，前往江都宫。初三，任命鸿胪卿史祥为左骁卫大将军。

夏四月十六日，宴请江、淮以南地区的父老们，赏赐数量不等的财物。

六月初一，室韦、赤土都派使者进贡地方特产。初二，雁门贼人统率尉文通聚集三千人，占领了莫壁谷，派鹰扬将军杨伯泉打败了他们。二十四日，下令江都太守的俸禄和京兆尹相同。

冬十月壬申，刑部尚书梁毗去世。二十四日，户部尚书、银青光禄大夫长孙炽去世。

十二月初三，左光禄大夫、吏部尚书牛弘去世。初五，朱崖人王万昌起兵叛乱，派陇西太守韩洪前去讨平。

七年(611)春正月十六日，左武卫大将军、光禄大夫、真定侯郭衍去世。

二月初三，皇帝登上钓台，面临杨子津，大宴群臣，赏赐各有差别。初四，百济派使者朝贡。十九日，皇帝从江都乘龙舟进入通济渠，并前往涿郡。二十六日，下诏说：“武有七德，先在于安民；政有六本，兴之以教义。高丽有失藩臣之礼，我将问罪于辽东，广宣克敌之策。虽为伐国，仍巡视地方。今前往涿郡，巡抚民俗。凡河北各郡及山西、山东年纪九十岁以上的，赐朝笏任为太守，八十岁以上的，授县令之职。”

三月初二，右光禄卿大夫、左屯卫大将军姚辩去世。

夏四月十五日，前往涿郡的临朔宫。

五月初四，任命武威太守樊子盖为民部尚书。

秋天，大水灾，山东、河南被水冲没三十多郡，民众争相卖给人当奴婢。

冬十月初三，砥柱山崩倒，堵住黄河，河水倒流几十里。初六，任命东平太守吐万绪为左屯卫大将军。

十二月初八，突厥处罗多利可汗前来朝见，皇帝大喜，以特别隆重礼节接待他。当时，辽东的战士和运送物品的人塞满道路，日夜不停。这些当苦役的人，开始成群当强盗。十三日，下令让都尉、鹰扬和各郡县追捕，抓住以后立即斩首。

八年(612)春正月初一，大军聚集在涿郡。任命兵部尚书段文振为左候卫大将军。初二，下诏：

“..左第一军可从镂方道，第二军可从长岑道，第三军可从海冥道，第四军可从盖马道，第五军可从建安道，第六军可从南苏道，第七军可从辽东道，第八军可从玄菟道，第九军可从扶馀道，第十军可从朝鲜道，第十一军可从沃沮道，第十二军可从乐浪道；右第一军可从黏蝉道，第二军可从含资道，第三军可从浑弥道，第四军可从临屯道，第五军可从侯城道，第六军可从提奚道，第七军可从踏顿道，第八军可从肃慎道，第九军可从碣石道，第十军可从东瞙道，第十一军可从带方道，第十二军可从襄平道。凡此众军，先领方略，络绎进发，总集平壤..”

全军总计将士一百一十三万三千八百，号称二百万，运送物资的人员加倍。初三，第一军出发，四十天以后，所有军队才全部上路。旌旗长达千里，自古以来出兵人马之多，从未有过。十五日，任命右候卫大将军卫玄为刑部尚书。二十四日，内令史元寿去世。

二月初四，下诏说：“朕观风于燕边，问罪于辽滨，文武协力，士卒争先，无不执兵戈以勤王事，舍家园而从征战。罕有仓廪之积，又误播种之期。我因此心中不安，忧虑其匮乏。虽为素食之众，因公忘私；乐听使唤之徒，应予优待。所有从征人员从一品以下到招募来的士兵的家人，郡县应当经常慰问。如果粮食缺少的，应立即加以赈济。或者虽有田地，但贫困和缺少劳力难以自行耕种的，可以让人丁多的和富裕家庭，劝他们多耕种并相互帮助。这样，使家中的人有所积蓄，出征者无后顾之忧。”十二日，司空、京兆尹、光禄大夫、观王雄去世。

三月十二日，左候卫大将军段文振去世。十四日，皇帝亲自指挥军队。十五日，在辽水桥和敌军对阵。十九日，大军遇到敌军强烈抵抗，未能渡过河。右卫屯大将军左光禄大夫麦铁杖、武贲郎将钱士雄、孟金叉等都死去。十五日，车驾渡过辽河，两军大战于辽河东岸，大败敌军，进而围困辽东。十六日，大军停止前进。在这里看到两只大鸟，一丈多高，白身红脚，游泳时神态安然自若。皇帝十分惊奇，命令画工画下来，并立了铭颂碑。

五月初四，纳言杨达去世。当时，各将都按照原来的旨意安排，不敢前来参战。接着，高丽各地坚守城池，多次进攻不克。

六月十一日，皇帝前往辽东，十分生气地责骂众将，他停留在城西几里路远处，住在六合城。

七月初四，宇文述等在萨水失败，右屯卫将军辛世雄死去。九军全部陷于敌阵，只有将帅奔回。只剩下一千多人马。二十五日，回师。

九月初三，皇帝到达东都。十二日，下诏说：“领军治国，情形不同，文官武将，用途有别。匡救危难，则霸业可兴；化人易俗，则王道乃贵。时世混乱，屠贩之徒可以登朝为官；世道升平，经术之士然后出仕。丰都之始，儒服之士不参与军事；建武之朝，有功之臣不任以官职。自三分天下，四海纷争，无暇文教，惟尚武功。设官分职，罕有因才而授；朝臣牧守，皆由功勋叙用。无非拔自战阵，出自勇夫。学教之道，向所未习；治政方术，亦无所取。是非暗于一己，威福专于下吏。贪冒受贿，不知纲纪，蠹政害民，实由此出。从今以后，各授勋官员，都不得回授文武职务。务必改弦更张，如同调瑟；求之于名制，不伤于美锦。如吏部打算任用时，御史应立即纠正弹劾。”

冬十月初八，工部尚书宇文恺去世。

十一月初三，以皇族之女华容公主嫁给高昌王。初五，光禄大夫韩寿去世。初八，将败将宇文述、于仲文等除名为平民，斩尚书右丞刘士龙以向天下谢罪。

当年，大旱、瘟疫，百姓死亡很多，山东尤其严重。皇帝下密诏给江南、淮南各郡，让观察民间童女，长得端庄秀丽的，每年进贡到朝廷。

九年(613)春正月初二，征召天下兵员，招募民众为骁果军，集合于涿郡。初七，贼军统率杜彦永、王润等攻陷平原郡，大肆抢掠后离开。十六日，设置折冲、果毅、武勇、雄武等郎将官员，以率领骁果军。二十日，平原人李德逸聚集了几万人马，自称为阿舅贼，在山东大肆劫掠。灵武人白榆妄自称奴贼，抢劫牧马，北通突厥，陇右一带多受其害。派将军范贵前去讨伐，几年都没有能打败他们。二十三日，大赦天下。二十四日，派代王侑、刑部尚书卫玄镇守京都。二十六日，任命右骁卫将军李浑为右骁卫大将军。

二月十五日，济北人韩进洛聚集几万人成为群盗。壬午日，恢复宇文述等人官爵，又征兵讨伐高丽。

三月初二，济北人孟海公起兵为强盗，集合几万人。初三，征召丁男十万人修建大兴城。初四，皇帝前往辽东。任命越王侗、工部尚书樊子盖坐镇京都。二十六日，北海人郭方预聚众为贼，自称卢公，聚合了三万人，攻陷郡城，大肆掳掠后离开。

夏四月二十七日，皇帝渡过辽河。二十九日，派宇文述、杨益臣进逼平壤城。

五月初四，火星进入南斗。初六，济北人甄宝车聚合一万多人，攻打抢掠城镇。

六月初三，礼部尚书杨玄感在黎阳反叛。十四日，杨玄感进逼东都。河南赞理裴弘策领兵对抗，反而被贼兵所击败。二十六日，兵部侍郎斛斯政投奔高丽。二十八日，皇帝回师。高丽攻打后军，命令右武卫大将军李景在后面抵御高丽军。派左翊卫大将军宇文述、左候卫将军屈突通等飞传命令发兵，以征讨杨玄感。

秋七月初七，下令各地征发民众修建县、府驿站。十一日，余杭人刘元进起兵造反，聚众达几万人。

八月初一，左翊卫大将军宇文述在阌乡打败了杨玄感，将他斩首，同党全部被讨平。初二，吴人朱燮、晋陵人管崇聚众十万多人，自称为将军，在江东为寇。初三，下令骁果兵士的家庭，免除赋税和徭役。初六，下令郡县城离道路超过五里以上的，迁移到路边。初七，下令所有盗贼全部家产籍没。十四日，贼人首领陈調等三万人攻下了信安郡。二十日，司农卿、光禄大夫、葛国公赵元淑因罪处死。

九月初八，济阴人吴海流、东海人彭孝才都起兵为盗，领兵几万人。初九，贼军统率梁慧尚聚众四万人，攻陷了苍梧郡。二十三日，皇帝到达上谷，因为提供的费用不足，皇帝大怒，免去太守虞荷等人官职。二十六日，东阳人李三儿、向但子领兵作乱，聚合人马一万多人。闰月二十八日，皇帝前往博陵。二十九日，皇帝对侍臣们说：“我以前跟从先帝，周转来到这里时，年纪只有八岁。日月流逝，倏忽间已过了三纪(三十六年)，追想往昔，不可能再回到那个时候了。”话未说完，已流着泪呜咽不已。侍卫们也都哭泣着，眼泪滴下沾湿了衣襟。

冬十月初七，贼帅吕明星带领几千人围住东郡，武贲郎将费青奴打败他并将他斩首。十五日，下诏说：“博陵原为定州，地处交通要道，是先王历次使用的基业..可改博陵为高阳郡，赦免境内死罪以下囚犯，免一年徭役赋税。”于是召见了高祖时旧官吏，都量才授给官职。二十二日，任命纳言苏威为开府仪同三司。

朱燮、管崇拥戴刘元进当皇帝，炀帝派将军吐万绪、鱼俱罗讨伐，连续几年不能平定。齐人孟让、王薄等领十多万人，占领长白山，攻打和剽掠各郡。清河贼张金称有部众几万人，渤海贼帅格谦自称燕王，孙宣雅自称齐王，各有部众十万人，山东民众苦不堪言。十七日，任命右候卫将军郭荣为右候卫大将军。

十一月初九，右候卫将军冯孝慈在清河讨伐张金称，反而被张打败，冯孝慈死去。

十二月十五日，车裂了杨玄感的弟弟朝散大夫杨积善和他的同党十多人，将尸体焚烧后扬灰。十八日，扶风人向海明起兵作乱，自称皇帝，建元为白乌。炀帝派太仆卿杨义臣击败他。

十年(614)春正月十五日，封皇室之女为信义公主，嫁给突厥曷娑那可汗。

二月初三，下令百官商议讨伐高丽，几天之内没有人敢说话。二十日，下诏说“：尽力帝王之役，致身战场，都为遵从大义，无非勤奋忠诚。而将士委身于草芥，暴尸于原野，每念至此，心中怜悯凄恻。往年兴师问罪，将至辽水之滨，庙堂制定方略，均有进止。高丽王谅昏庸凶残，不知成败；高赹凶狠刚愎，本无智谋。掌管三军如同儿戏，轻视人命犹如草芥。不遵守成规，以致败退。造成死亡众多，来不及埋葬。今应派人，分路收埋。设祭于辽西郡，建立一所道场。恩加于地下，以消孤魂之冤；泽及于枯骨，以弘仁者之惠。”二十三日，下诏说：　　“..便可分命六师，百道齐进。我当亲执武节，统率诸军，秣马于丸都，观兵于辽水，顺天诛伐于海外，拯救民众于倒悬..”

二十九日，扶风人唐弼举兵造反，有兵卒十万，拥戴李弘当皇帝，自称为唐王。

三月十四日，皇帝到达涿郡。二十五日，到达临渝宫，皇帝亲自穿上戎服，祭祀黄帝，斩了叛军，用血来涂战鼓。

夏四月初四，彭城贼徒张大彪聚集几万人占据县薄山当强盗，派榆林太守董纯打败他并将他斩首。二十七日，皇帝到达北平。

五月初三，下诏举荐各郡的孝悌、廉洁的人士各十人。初五，贼帅宋世谟攻占了琅笽。二十三日，延安人刘迦论起兵造反，自称皇王，建年号大世。

六月初五，贼帅郑文雅、林宝护等领兵三万人，攻占建安郡，太守杨景祥死去。

秋七月十七日，皇帝到达怀远镇。十九日，曹国派使者朝贡地方特产。二十八日，高丽派使者请降，并用囚车送回斛斯政。皇帝十分高兴。

八月初四，班师回国。右卫大将军、左光禄大夫郑荣去世。

冬十月初三，皇帝到达东都。二十四日，回到京城。

十一月初二，将斛斯政肢解在金光门外。十一日，在南郊祭祀。十五日，贼帅司马长安攻下长平郡。二十一日，离石胡人刘苗王起兵造反，自称为天子，封第六个儿子为永安王，领兵几万人。将军潘长文前去进讨，没能攻下。当月，贼帅王德仁聚众几万人，占领林虑山为盗。

十二月初九，皇帝前往东都，当天大赦天下。二十五日，进入东都。二十七日，贼帅孟让带领十多万人，占领都梁宫。派江都丞王世充打败了他，全部俘虏了他的部众。

十一年(615)春正月初一，宴请百官。突厥、新罗、....、毕大辞、诃咄、傅越、乌那曷、波腊、吐火罗、俱虑建、忽论、....、诃多、沛汗、龟兹、疏勒、于阗、安国、曹国、何国、穆国、毕、衣密、失范延、伽折、契丹等国，都派使者朝贡。初五，武贲郎将高建毗在齐郡打败了贼帅颜宣政，俘虏男女几千人。二十二日，设宴招待各蛮夷国使者，陈设鱼龙曼延等百戏为乐，赏赐多少不等的物品。

二月初五，贼帅杨仲绪等人带领一万多人进攻北平，滑公李景打败他并将他斩首。十三日，王须拔造反，自称漫天王，国号为燕；贼帅魏刀儿自称历山飞，各有部众十多万人，他们北连突厥，南侵赵地。

三月初五，杀了右骁卫大将军光禄大夫絣公李浑、将作监光禄大夫李敏，并且族灭全家。十一日，贼帅司马长安攻下西河。十七日，皇帝到汾阳宫避暑。

秋七月初七，淮南人张起绪起兵当强盗，聚众达三万人。十一日，光禄大夫、右御卫大将军张寿去世。

八月初五，巡察北部边塞。初八，突厥始毕可汗带领几十万骑兵，阴谋偷袭皇帝，义成公主派使者报告这个变故。十二日，车驾快速前往雁门。十三日，突厥围困城池，官兵多次作战都失败。皇帝十分恐惧，打算率领精锐骑兵突围而出，民部尚书樊子盖力谏，这才停止行动。齐王日柬以后军坚守崞县。二十四日，下诏令天下各郡派兵勤王，于是各地守令们都前来救援。九月十五日，突厥解围而去。十八日，特赦太原、雁门死罪以下囚犯。

冬十月初三，皇帝到达东都。初八，彭城人魏骐..聚合一万多人当强盗，进犯鲁郡。十三日，贼帅卢明月聚众十多万人，入侵陈、汝之间。东海贼李子通带领部众渡过淮河，自称楚王，建年号为明政，入侵江都。

十一月二十七日，贼帅王须拔攻下高阳郡。

十二月二十日，有大流星如斛，掉入卢明月的军营，毁坏了他的冲车。二十二日，命令民部尚书樊子盖征发关中兵马，讨伐绛郡贼人敬盘瞓、柴保昌等，过了一年多不能打败他们。谯郡人朱粲带领几十万人入侵荆、襄，自称楚帝，建年号为昌达。汉水南面各郡，大多被他占领。

十二年(616)春正月初七，雁门人翟松柏在灵丘起兵，聚合几万人，转攻周围各县。

二月初二，真腊派使者进贡地方物品。初七晚上，有两只大鸟长得像雕，飞进大业殿，停息在皇帝的帷帐之中，到天亮时才离开。初六，东海贼卢公暹率领一万多人，占据苍山。

夏四月初一，显阳门发生火灾。初七，魏刀儿的部将甄翟儿，号称历山飞，带领十万人，转而进犯太原。将军潘长文前往征讨，反而被打败，潘长文死去。

五月初一，日全食。初八，大流星殒落在吴郡，是石质。初七，皇帝在景华宫求取萤火虫，得到了好几斛，晚间出外游山，把萤火虫放飞，其光照亮山谷。

秋七月初八，民部尚书、光禄大夫、济北公樊子盖去世。初十，皇帝前往江都宫，由越王侗、光禄大夫段达、太府卿元文都、检校民部尚书韦津、右武卫将军皇甫无逸、右司郎卢楚等一起负责留守京都。奉信郎崔民象认为目前盗贼充斥国中，在建国门上表劝谏不应外出巡视。皇帝大怒，先挖掉他的下巴，然后斩首。十四日，冯翊人孙华自称总管，起兵为盗。高凉通守洗瞚彻起兵作乱，岭南一带溪涧少数民族大都响应。十五日，火星占据羽林位，一个多月后才离开。车驾到达汜水时，奉信郎王爱仁以盗贼越来越多为理由，劝谏皇帝，请他返回西京，皇帝发怒，把他斩首后出发。

八月二十一日，贼帅赵万海率领几十万人从恒山进犯高阳。二十八日，有大流星如斗，出王良、阁道，响声就像墙壁倒塌似的。二十九日，有大流星像瓮那样大，出自羽林位。

九月丁酉，东海人杜伏威、扬州人沈觅敌等叛乱，聚众几万人，右御卫将军陈棱打败了他们。初五，有两颗流星形如弯矢，出自北斗星，弯弯曲曲，就像蛇的形状，注入南斗。初九，安定人荔非世雄杀了临泾县令，起兵作乱，自封为将军。

冬十月初六，开府仪同三司、左翊卫大将军、光禄大夫、许公宇文述去世。

十二月初一，鄱阳贼操天成起兵造反，自称元兴王，建年号始兴，攻下了豫章郡。初二，任命右翊卫大将军来护儿为开府仪同三司，代行左翊卫大将军职务。初九，鄱阳人林士弘自称皇帝，国号为楚，建年号太平，攻下了九江、庐陵郡。唐公在西河打败了甄翟儿，俘虏了男女几千人。

十三年(617)春正月初一，齐郡贼人杜伏威率领部众渡过淮河，攻下历阳郡。初五，渤海贼窦建德设祭坛在河间的乐寿，自称为长乐王，建年号为丁丑。三十日，贼帅徐圆朗带领几千人攻破东平郡。弘化人到人山成聚集一万多人当强盗，周围各郡遭受苦难。

二月初一，朔方人梁师都杀了郡丞唐世宗，占领郡城造反，自称为大丞相。派银青光禄大夫张世隆去攻打，反而被打败。初七，贼帅王子英攻破上谷郡。初八，马邑校尉刘武周杀了太守王仁恭，起兵作乱，北连结突厥，自称为定杨可汗。初九，贼帅李密、翟让等攻克兴洛仓。越王侗派武贲郎将刘长恭、光禄少卿房山则去攻打，反被打败，死去的有十分之五六。十九日，李密自封为魏公，称元年，打开粮仓赈济群盗，前来的人多达几十万。河南各郡，都相继沦陷。二十一日，刘武周在桑乾镇打败了武贲郎将王智辩，王智辩死去。

三月初八，庐江人张子路起兵造反，派右御卫将军陈棱前去讨平。二十七日，贼帅李通德的部众十万人进犯庐江，左屯卫将军张镇州击败了他们。

夏四月初三，金城校尉薛举带领部众造反，自称西秦霸王，建年号为秦兴，攻占了陇右各郡。初九，贼帅孟让在夜间进入东都外城，烧了丰都市后离去。十三日，李密攻下了回洛东仓。十七日，贼帅房宪伯攻下了汝阴郡。当月，光禄大夫、武贲郎将裴仁基和淮阳太守赵佗等人，都带领部众归附李密。

五月十二日夜晚，有流星大如瓮，坠落在江都。十五日，唐公在太原带兵起义。十七日，突厥几千人入侵太原，被唐公打败。

秋七月初四，火星占据积尸位。初九，武威人李轨起兵造反，攻下了河西各郡，自称为凉王，建年号为安乐。

八月初三，唐公在霍邑打败了武牙郎将宋老生，斩了他。

九月己丑，炀帝将江都人家的女儿、寡妇抓来给随从兵士们当配偶。当月，武阳郡丞元宝藏以所属郡叛变，归附李密，并和贼帅李文相攻下黎阳仓。彗星在营室出现。

冬十月初十，太原阳世洛聚集一万多人，侵扰和掠夺城邑。十九日，罗县守令萧铣以县反叛，鄱阳人董景珍以郡反叛，从罗县接来萧铣，号称梁王，攻下了周围各郡。二十一日，武贲郎将高毗在山监山打败了济北郡贼人甄宝车。

十一月初九，唐公进入京城。十四日，尊炀帝为太上皇，立代王侑为皇帝，改年号为义宁。

炀帝建造丹杨宫，准备让位后留住在江东。有乌鸦来到帷帐上建巢，驱赶不走。火星进犯太微。有石头从江面浮入到杨子江。阳光四射，如同流血一般，炀帝十分厌恶。义宁二年(618)三月，右屯卫将军宇文化及、武贲郎将司马德甚戈、元礼、监门直阁裴虔通、将作少监宇文智及、武勇郎将赵行枢、鹰扬郎将孟景、内史舍人元敏、符玺郎李覆、牛方裕、千牛左右李孝本和他弟弟孝质、直长许弘仁、薛世良、城门郎唐奉义、医正张恺等人，以骁果兵作乱，攻入宫闱，炀帝死于温室，当年五十岁。萧皇后让宫人拆下床席制成棺木，将他埋葬了。宇文化及离开江都后，右御卫将军陈棱将炀帝的灵柩放在成象殿，埋葬在吴公台下。发殓的时候，见炀帝容貌仍跟活着时一样，众人都感到惊讶。大唐平定江南以后，又改葬到雷塘。

起初，炀帝因为自己是个藩王，按照次序不能立为皇帝，便常常违反常情掩饰自己的行为，以此沽名钓誉，阴谋夺取继承权。当时高祖特别敬重文献皇后，而文献皇后一向最妒嫉那些有妾媵的人，皇太子杨勇内室有许多宠幸的女子，因而失去文献皇后的爱心。炀帝后庭宫女有了孩子以后炀帝都不让抚育，以此表示自己没有私下宠幸的人，以取得文献皇后的喜欢。大臣们在朝廷中担任要职的，炀帝都倾心结交。太监们来到府第，不论贵贱，他都降低身份讨好，以讨得他们的欢心，并送上厚礼。所以那些来来往往的女婢奴仆们，无不称赞炀帝的仁孝。他又常常私入宫庭，和文献皇后密谋。杨素又乘机挑拨离间，因此皇太子被废而炀帝继立。

而当高祖病重以及后来炀帝在守丧期间，便荒淫无度。高祖刚埋葬结束，他就开始巡游天下。他因天下太平日久，兵员马匹都是全盛时期，便慨然思慕秦始皇、汉武帝的事迹。于是，大建宫室，穷奢极欲，尽量奢华。他召募使者，分派到遥远的国家，各国使臣到达后，便大加赏赐。如果有对他不恭敬和不听命令的，便以军队进攻。他又大举在玉门、柳城外屯田。命令天下富户分头购买战马，每匹价值十多万，那些富户因此而导致冻死饿死的，十家有九家。他性情十分诡谲，所到之处，为了不让人家知道行踪，便安排了好几处住所。四海的珍玩佳肴，水陆特产，必定十分齐备。求购者不论多远都要照办送来。各郡县官员，竞相进献食物，进献丰厚的就加以提升，送得少就因此有罪。奸臣猾吏，侵扰百姓，谋取私利，使内外虚空枯竭，赋税苛繁，民不聊生。

当时，郡国多事，应接不暇。炀帝正是骄惰的时候，不喜欢听说政事，因而冤屈不得审理，奏请的事情很少作出决断。他又猜疑大臣和下属，没有真心委任的人。朝臣中有不合自己心意的，必定想法加罪并族灭他们。高赹、贺若弼原是隋文帝的心腹，参谋于帷帐之中；张衡、李金才本是炀帝在藩邸的旧臣，处理国家大事很有功绩。可是炀帝讨厌他们禀性耿直，不愿听他们发表正直的言论，便搜求没有根据的罪名，将他们处斩。其他尽心侍奉皇帝，忠诚正直，毫无过错，莫名其妙便被杀掉的人，难以计数。政令松弛，刑律混乱，贪污受贿，公开进行，没有人敢于进言，路人只敢用目光表示不满。六军不得休息，百役沉重频繁，外出者难以归家，居家者失去所业，民众饥荒，人相食，城邑村落，变为废墟，而炀帝毫无怜悯之心并不加赈济。

他东游西巡，没有定居处所，经常因供给的费用不足而预收几年的赋税，所到之处，也只是和后宫嫔妃们流连光景，寻欢作乐而已，就这样也得不到满足。他又找来一些老妇人，从早到晚说下流话。又招引一些少年，让他们进宫和宫女们乱来。这样没有规矩和没有廉耻的事情，他却当成一种娱乐。

于是，四海之内，盗贼蜂起，劫掠官员，攻占城邑。近臣们相互隐瞒，不敢实奏盗贼人数。如果有人进言盗贼众多的，就要大受斥责。各人只求苟安，上下相互欺骗。每当出兵，失败相继。战士尽力作战，他却不加赏赐，百姓毫无罪责，却被大加屠杀。民众积怨迸发，天下土崩瓦解，直至他被人抓住，还一点儿也没有醒悟。

上一篇：本记·卷十一

下一篇：列传·卷一

全   文：北史

