---
---
---
title: 世祖武成皇帝讳湛，神武皇帝第九子，孝昭皇帝之母弟也。仪表瑰杰，神武尤所钟爱。神武方招怀荒远，乃为帝娉蠕蠕太子庵罗辰女，号邻和公主。帝时年八岁，冠服端严，神情闲远，华戎叹异。元象中，封长广郡公。天保初，进爵为王，拜尚书令，寻兼司徒，迁太尉。乾明初，杨愔等密相疏忌，以帝为大司马，领并州刺史。帝既与孝昭谋，诛诸执政，迁太傅、录尚书事、领京畿大都督。皇建初，进位右丞相。孝昭幸晋阳，帝以懿亲居守邺，政事咸见委托。二年，孝昭崩，遗诏征帝入统大位。及晋阳宫，发丧于崇德殿。皇太后令所司宣遗诏，左丞相斛律金率百僚敦劝，三奏乃许之。
---

大宁元年冬十一月癸丑，皇帝即位于南宫。大赦，改皇建二年为大宁。乙卯，以司徒、平秦王归彦为太傅；以尚书右仆射、赵郡王睿为尚书令；以太尉尉粲为太保；以尚书令段韶为大司马；以丰州刺史娄睿为司空；以太傅、平阳王淹为太宰；以太保、彭城王浟为太师、录尚书事；以冀州刺史、博陵王济为太尉；以中书监、任城王湝为尚书左仆射；以并州刺史斛律光为右仆射。封孝昭皇帝太子百年为乐陵郡王。庚申，诏大使巡行天下，求政善恶，问人疾苦，擢进贤良。是岁，周武帝保定元年。

河清元年春正月乙亥，车驾至自晋阳。辛巳，祀南郊。壬午，享太庙。丙戌，立妃胡氏为皇后，子纬为皇太子。戊子，大赦，内外百官，普加泛级；诸为父后者，赐爵一级。己亥，以前定州刺史、冯翊王润为尚书左仆射。诏普断屠杀，以顺春令。二月丁未，以太宰、平阳王淹为青州刺史、太傅、领司徒；以领军大将军、宗师、平秦王归彦为太宰、冀州刺史。乙卯，以兼尚书令、任城王湝为司徒。诏散骑常侍崔瞻聘于陈。夏四月辛丑，皇太后娄氏崩。乙巳，青州刺史上言。今月庚寅，河、济清。以河、济清，改大宁二年为河清，降罪人各有差。五月甲申，祔葬武明皇后于义平陵。己丑，以尚书右仆射斛律光为尚书令。秋七月，太宰、冀州刺史、平秦王归彦据州反。诏大司马段韶、司空娄睿讨禽之。乙未，斩归彦，并其三子及党与二十人于都市。丁酉，以大司马段韶为太傅；以司空娄睿为司徒；以太傅、平阳王淹为太宰；以尚书令斛律光为司空；以太子太傅、赵郡王睿为尚书令；中书监、河间王孝琬为尚书左仆射。癸亥，行幸晋阳。陈人来聘。冬十一月丁丑，诏兼散骑常侍封孝琰使于陈。十二月丙辰，车驾至自晋阳。是岁，杀太原王绍德。

二年春正月乙亥，帝诏临朝堂，策试秀、孝。以太子少傅魏收为兼尚书右仆射。己卯，兼右仆射魏收以阿纵除名。丁丑，以武明皇后配祭北郊。辛卯，帝临都亭录见囚，降在京罪人各有差。三月己丑，诏司空斛律光督五营军士筑戍于轵关。壬申，室韦国遣使朝贡。丙戌，以兼尚书右仆射赵彦深为左仆射。夏四月，并、汾、晋、东雍、南汾五州虫旱伤稼，遣使振恤。戊午，陈人来聘。五月壬午，诏以城南双堂之苑，回造大总持寺。六月乙巳，齐州上言，济河水口见八龙升天。乙卯，诏兼散骑常侍崔子武使于陈。庚申，司州牧、河南王孝瑜薨。秋八月辛丑，诏以三台宫为大兴圣寺。冬十二月癸巳，陈人来聘。己酉，周将杨忠帅突厥阿史那木可汗等一十余万人，自恆州分为三道，杀掠吏人。是时，大雨雪连月，南北千余里，平地数尺。霜昼下，雨血于太原。戊午，帝至晋阳。己未，周军逼并州，又遣大将达奚武帅众数万至东雍及晋州，与突厥相应。是岁，室韦、库莫奚、靺鞨、契丹并遣使朝贡。

三年春正月庚申朔，周军至城下而陈。战于城西，周军及突厥大败，人畜死者相枕，数百里不绝。诏平原王段韶追出塞而还。三月辛酉，以律令班下，大赦。己巳，盗杀太师、彭城王浟。庚辰，以司空斛律光为司徒，以侍中、武兴王普为尚书左仆射。甲申，以尚书令、冯翊王润为司空。夏四月辛卯，诏兼散骑常侍皇甫亮使于陈。五月甲子，帝至自晋阳。壬午，以尚书令、赵郡王睿为录尚书事，以前司徒娄睿为太尉。甲申，以太傅段韶为太师。丁亥，以太尉、任城王湝为大将军。壬辰，行幸晋阳。六月庚子，大雨，昼夜不息，至甲辰乃止。是月，晋阳讹言有鬼兵，百姓竞击铜铁以捍之。杀乐陵王百年。归宇文媪于周。秋九月乙丑，封皇子绰为南阳王、俨为东平王。是月，归阎媪于周。陈人来聘。突厥寇幽州，入长城，虏掠而还。闰月乙未，诏遣十二使巡行水涝州，免其租调。乙巳，突厥寇幽州。周军三道并出，使其将尉迥寇洛阳，杨摽入轵关，权景宣趣悬瓠。冬十一月甲午，迥等围洛阳。戊戌，诏兼散骑常侍刘逖使于陈。甲辰，太尉娄睿大破周军于轵关，禽杨摽。十二月乙卯，豫州刺史王士良以城降周将权景宣。丁巳，帝自晋阳南讨。己未，太宰、平阳王淹薨。壬戌，太师段韶大破尉迥等，解洛阳围。丁卯，帝至洛阳，免洛州经周军处一年租赋；赦州城内死罪已下囚。己巳，以太师段韶为太宰，以司徒斛律光为太尉，并州刺史、兰陵王长恭为尚书令。壬申，帝至武牢，经滑台，次于黎阳。所经减降罪人。丙子，车驾至自洛阳。是岁，高丽、靺鞨、新罗并遣使朝贡。山东大水，饥死者不可胜计。诏发振给，事竟不行。

四年春正月癸卯，以大将军、任城王湝为大司马。辛未，幸晋阳。二月甲寅，诏以新罗国王金真兴为使持节、东夷校尉、乐浪郡公、新罗王。壬申，以年谷不登，禁酤酒。己卯，诏减百官食廪各有差。三月戊子，诏给西兖、梁、沧、赵州，司州之东郡、阳平、清河、武都。冀州之长乐、勃海遭水涝之处贫下户粟各有差。家别斗升而已，又多不付。是月，彗星见。有物陨于殿廷。如赤漆鼓，带小铃。殿上石自起，两两相对。又有神见于后园万寿堂前山穴中，其体壮大，不辨其面，两齿绝白，长出于脣。帝直宿嫔御已下七百人咸见焉。帝又梦之。夏四月戊午，大将军、东安王娄睿坐事免。乙亥，陈人来聘。太史奏，天文有变，其占当有易王。丙子，乃使太宰段韶兼太尉，持节奉皇帝玺绶，传位于皇太子。大赦，改元为天统元年。百官进级，降罪，各有差。又诏皇太子妃斛律氏为皇后。于是群公上尊号为太上皇帝。军国大事，咸以奏闻。始将传政，使内参乘子尚乘驿送诏书于邺。子尚出晋阳城，见人骑随后，忽失之。尚未至邺而其言已布矣。天统四年十二月辛未，太上皇帝崩于邺宫乾寿堂，时年三十二。谥曰武成皇帝，庙号世祖。五年二月甲申，葬于永平陵。

后主讳纬，字仁纲，武成皇帝之长子也。母曰胡皇后，梦于海上坐玉盆，日入裙下，遂有娠。天保七年五月五日，生帝于并州邸。帝少美容仪，武成特所爱宠，拜世子。及武成入纂大业，大宁二年正月丙戌，立为皇太子。河清四年，武成禅位于帝。

天统元年夏四月丙子，皇帝即位于晋阳宫。大赦，改河清四年为天统。丁丑，以太保贺拔仁为太师；太尉侯莫陈相为太保；司空、冯翊王润为司徒；录尚书事、赵郡王睿为司空；尚书左仆射、河间王孝琬为尚书令。戊寅，以瀛州刺史尉粲为太尉；斛律光为大将军；东安王娄睿为太尉；尚书右仆射赵彦深为左仆射。六月壬戌，彗星出文昌东北，其大如手，后稍长，乃至丈余，百日乃灭。己巳，太上皇帝诏兼散骑常侍王季高使于陈。秋七月乙未，太上皇帝诏增置都水使者一人。冬十一月癸未，太上皇帝至自晋阳。己丑，太上皇帝诏改太祖献武皇帝为神武皇帝，庙号高祖；献明皇后为武明皇后。其文宣谥号，委有司议定。十二月庚戌，太上皇帝狩于北郊。壬子，狩于南郊。乙卯，狩于西郊。壬戌，太上皇帝幸晋阳。丁卯，帝至自晋阳。庚午，有司奏改高祖文宣皇帝为威宗景烈皇帝。是岁，高丽、契丹、靺鞨并遣使朝贡。河南大疫。

二年春正月辛卯，祀圆丘。癸巳，祫祭于太庙。诏降罪人各有差。丙申，以吏部尚书尉瑾为尚书右仆射。庚子，行幸晋阳。二月庚戌，太上皇帝至自晋阳。壬子，陈人来聘。三月乙巳，太上皇帝诏以三台施兴圣寺。以旱故，降禁囚。夏四月，陈文帝殂。五月乙酉，以兼尚书左仆射、武兴王普为尚书令。己亥，封太上皇帝子俨为东平王，仁弘为齐安王，仁固为北平王，仁英为高平王，仁光为淮南王。六月，太上皇帝诏兼散骑常侍韦道儒聘于陈。秋八月，太上皇帝幸晋阳。冬十月乙卯，以太保侯莫陈相为太傅；大司马、任城王湝为太保；太尉娄睿为大司马，徙冯翊王润为太尉，开府仪同三司韩祖念为司徒。十一月，大雨雪。盗窃太庙御服。十二月乙丑，陈人来聘。是岁，杀河间王孝琬。突厥、靺鞨国并遣使朝贡。于周为天和元年。

三年春正月壬辰，太上皇帝至自晋阳。乙未，大雪，平地三尺。戊戌，太上皇帝诏，京官执事散官三品已上，举三人，五品已上，各举二人；称事七品已上，及殿中侍御史、尚书都、检校御史、主书及门下录事，各举一人。邺宫九龙殿灾，延烧西廊。二月壬寅朔，帝加元服，大赦。九州职人，各进四级；内外百官，普进二级。夏四月癸丑，太上皇帝诏兼散骑常侍司马幼之使于陈。五月甲午，太上皇帝诏以领军大将军、东平王俨为尚书令。乙未，大风，昼晦，发屋拔树。六月己未，太上皇帝诏封皇子仁机为西河王，仁约为乐浪王，仁俭为颍川王，仁雅为安乐王，统为丹杨王，仁谦为东海王。闰六月辛巳，左丞相斛律金薨。壬午，太上皇帝诏尚书令、东平王俨录尚书事。以尚书左仆射赵彦深为尚书令，并省尚书右仆射娄定远为尚书左仆射，中书监徐之才为右仆射。秋八月辛未，太上皇帝诏以太保、任城王湝为太师，太尉、冯翊王润为大司马，太宰段韶为左丞相，太师贺拔仁为右丞相，太傅侯莫陈相为太宰，大司马娄睿为太傅，大将军斛律光为太保，司徒韩祖念为大将军，司空、赵郡王睿为太尉，尚书令、东平王俨为司徒。九月己酉，太上皇帝诏诸寺署所绾杂保户姓高者，天保之初，虽有优放，权假力用未免者，今可悉蠲杂户，任属郡县，一准平人。丁巳，太上皇帝幸晋阳。是秋，山东大水，人饥，僵尸满道。冬十月，突厥、大莫娄、室韦、百济、靺鞨等国，各遣使朝贡。十一月丙午，以晋阳大明殿成故，大赦。文武百官进二级。免并州居城、太原一郡来年租。癸未，太上皇帝至自晋阳。十二月己巳，太上皇帝诏以故左丞相、赵郡王琛配飨神武庙廷。

四年春正月壬子，诏以故清河王岳、河东王潘相乐十人并配飨神武庙廷。癸亥，太上皇帝诏兼散骑常侍郑大护使于陈。三月乙巳，太上皇帝诏以司徙、东平王俨为大将军，南阳王绰为司徒，开府仪同三司、广宁王孝珩为尚书令。夏四月辛未，邺宫昭阳殿灾，及宣光、瑶华等殿。辛巳，太上皇帝幸晋阳。五月癸卯，以尚书右仆射胡长仁为左仆射，中书监和士开为右仆射。壬戌，太上皇帝至自晋阳。自正月不雨，至于是月。六月甲子朔，大雨。甲申，大风，拔木折树。是月，彗星见于东井。秋九月丙申，周人来通和。太上皇帝诏侍中斛斯文略报聘于周。冬十月辛巳，以尚书令、广宁王孝珩为录尚书事，左仆射胡长仁为尚书令，右仆射和士开为左仆射，中书监唐邕为右仆射。十一月壬辰，太上皇帝诏兼散骑常侍李翥使于陈。是月，陈安成王顼废其主伯宗而自立。十二月辛未，太上皇帝崩。丙子，大赦。九州职人普加一级，内外百官并加两级。戊寅，上太上皇后尊号为皇太后。甲申，诏细作之务及所在百工悉罢之。又诏掖廷、晋阳、中山宫人等，及邺下、并州太官官口二处，其年六十已上，及有癃患者，仰所司简放。庚寅，诏天保七年已来，诸家缘坐配流者，所在令还。是岁，契丹、靺鞨国并遣使朝贡。

五年春正月辛亥，诏以金凤等三台未入寺者，施大兴圣寺。是月，杀定州刺史、博陵王济。二月乙丑，诏应宫刑者，普免刑为官口。又诏禁网捕鹰鹞及畜养笼放之物。癸酉，大莫娄国遣使朝贡。乙丑，改东平王俨为琅邪王。诏侍中叱列长文使于周。是月，杀太尉、赵郡王睿。三月丁酉，以司空徐显秀为太尉，并省尚书令娄定远为司空。是月，行幸晋阳。夏四月甲子，诏以并州尚书省为大基圣寺，晋祠为大崇皇寺。乙丑，车驾至自晋阳。秋七月己丑，诏降罪人各有差。戊申，诏使巡省河北诸州无雨处，境内偏旱者，优免租调。冬十月壬戌，诏禁造酒。十一月辛丑，诏以太保斛律光为太傅，大司马、冯翊王润为太保，大将军、琅邪王俨为大司马。十二月庚午，以开府仪同三司、兰陵王长恭为尚书令。庚辰，以中书监魏收为尚书右仆射。

武平元年春正月乙酉朔，改元。太师、并州刺史、东安王娄睿薨。戊申，诏兼散骑常侍裴献之聘于陈。二月癸亥，以百济王余昌为使持节、侍中、骠骑大将军、带方郡公，王如故。己巳，以太傅、咸阳王斛律光为右丞相，并州刺史、右丞相、安定王贺拔仁为录尚书事，冀州刺史、任城王湝为太师。丙子，降死罪已下囚。闰月戊戌，录尚书事、安定王贺拔仁薨。三月辛酉，以开府仪同三司徐之才为尚书左仆射。夏六月乙酉，以广宁王孝珩为司空。甲辰，以皇子恆生故，大赦。内外百官，普进二级；九州职人，普进四级。己酉，诏以开府仪同三司唐邕为尚书右仆射。秋七月癸丑，封孝昭皇帝子彦基为城阳王，彦康为定陵王，彦忠为梁郡王。甲寅，以尚书令、兰陵王长恭为录尚书事，中领军和士开为尚书令。癸亥，靺鞨遣使朝贡。癸酉，以华山王凝为太傅。八月辛卯，行幸晋阳。九月乙巳，立皇子恆为皇太子。冬十月辛巳，以司空、广宁王孝珩为司徒，以上洛王思宗为司空，封萧庄为梁王。戊子，曲降并州死罪已下囚。己丑，复改威宗景烈皇帝谥号为显祖文宣皇帝。十二月丁亥，车驾至自晋阳。诏左丞相斛律光出晋州道，修城戍。

二年春正月丁巳，诏兼散骑常侍刘环俊使于陈。戊寅，以百济王余昌为使持节、都督、东青州刺史。二月壬寅，以录尚书事、兰陵王长恭为太尉，并省录尚书事赵彦深为司空，尚书令和士开为录尚书事，左仆射徐之才为尚书令，右仆射唐邕为左仆射，吏部尚书冯子琮为右仆射。夏四月壬午，以大司马、琅邪王俨为太保。甲午，陈遣使连和，谋伐周，朝议弗许。六月，段韶攻周汾州克之，获刺史杨敷。秋七月庚午，太保、琅邪王俨矫诏杀录尚书事和士开于南台，即日诛领军大将军库狄伏连、书侍御史王子宣等，尚书右仆射冯子琮赐死殿中。八月己亥，行幸晋阳。九月辛亥，以太师、任城王湝为太宰，冯翊王润为太师。己未，左丞相、平原王段韶薨。戊午，曲降并州界内死罪已下，各有差。庚午，杀太保、琅邪王俨。壬申，陈人来聘。冬十月，罢京畿府入领军府。己亥，车驾至自晋阳。十一月庚戍，诏侍中赫连子悦使于周。丙寅，以徐州行台、广宁王孝珩为录尚书事。庚午，以录尚书事、广宁王孝珩为司徒。癸酉，以右丞相斛律光为左丞相。

三年春正月己巳，祀南郊。辛亥，追赠故琅邪王俨为楚帝。二月己卯，以卫菩萨为太尉。辛巳，以并省吏部尚书高元海为尚书右仆射。庚寅，以左仆射唐邕为尚书令，侍中祖珽为左仆射。是月，敕撰《玄州苑御览》，后改名《圣寿堂御览》。三月辛酉，诏文武官五品已上，各举一人。是月，周诛冢宰宇文护。夏四月，周人来聘。秋七月戊辰，诛左丞相、咸阳王斛律光，及其弟幽州行台、荆山公丰乐。八月庚寅，废皇后斛律氏为庶人。以太宰、任城王湝为右丞相，太师、冯翊王润为太尉，兰陵王长恭为大司马，广宁王孝珩为大将军，安德王廷宗为司徒。使领军封辅相聘于周。戊子，拜右昭仪胡氏为皇后。己丑，以司州牧、北平王仁坚为尚书令，特进许季良为左仆射，彭城王宝德为右仆射。癸巳，行幸晋阳。是月，《圣寿堂御览》成，敕付史阁。后改为《修文殿御览》。九月，陈人来聘。冬十月，降死罪已下囚。甲午，拜弘德夫人穆氏为左皇后，大赦。十二月辛丑，废皇后胡氏为庶人。是岁，新罗、百济、勿吉、突厥并遣使朝贡。于周为建德元年。

四年春正月戊寅，以并省尚书令高阿那肱为录尚书事。庚辰，诏兼散骑常侍崔象使于陈。是月，邺都、并州并有狐媚，多截人发。二月乙巳，拜左皇后穆氏为皇后。丙午，置文林馆。乙卯，以尚书令、北平王仁坚为录尚书事。丁巳，行幸晋阳。是月，周人来聘。三月辛未，盗入信州，杀刺史和士休，南兖州刺史鲜于世荣讨之。庚辰，车驾至晋阳。夏四月戊午，以大司马、兰陵王长恭为太保，大将军、定州刺史、南阳王绰为大司马，大司马、太尉卫菩萨为大将军，司徒、安德王延宗为太尉，司空、武兴王普为司徒，开府仪同三司、宜阳王赵彦深为司空。癸丑，祈皇祠。坛壝蕝之内忽有车轨之辙，案验，傍无人迹，不知车所从来。乙卯，诏以为大庆，班告天下。己未，周人来聘。五月丙子，诏史官更撰《魏书》。癸巳，以领军穆提婆为尚书左仆射，以侍中、中书监段孝言为右仆射。是月，开府仪同三司尉破胡、长孙洪略等与陈将吴明彻战于吕梁南。大败，破胡走以免，洪略战殁。遂陷秦、泾二州。明彻进陷和、合二州。是月，杀太保、兰陵王长恭。六月，明彻进军围寿阳。壬子，幸南苑，从官暍死者六十人。以录尚书事高阿那肱为司徒。丙辰，诏开府王师罗使于周。秋九月，校猎于邺东。冬十月，陈将吴明彻陷寿阳。辛丑，杀侍中崔季舒、张雕唐、散骑常侍刘逖、封孝琰、黄门侍郎裴泽、郭遵。癸卯，行幸晋阳。十二月戊寅，以司徒高阿那肱为右丞相。是岁，高丽、靺鞨并遣使朝贡，突厥使求婚。

五年春正月乙丑，置左右娥英各一人。二月乙未，车驾至自晋阳。朔州行台、南安王思好反。辛丑，行幸晋阳。尚书令唐邕等大破思好，投火死，焚其尸，并其妻李氏。丁未，车驾至自晋阳。甲寅，以尚书令唐邕为录尚书事。夏五月，大旱，晋阳得死魃，长二尺，面顶各二目。帝闻之，使刻木为其形以献。庚申，大赦。丁亥，陈人寇淮北。秋八月癸卯，行幸晋阳。甲辰，以高劢为尚书右仆射。是岁，杀南阳王绰。

六年春三月乙亥，车驾至自晋阳。丁丑，烹妖贼郑子饶于都市。是月，周人来聘。夏四月庚子，以中书监阳休之为尚书右仆射。癸卯，靺鞨遣使朝贡。秋七月甲戌，行幸晋阳。八月丁酉，冀、定、赵、幽、沧、瀛六州大水。是月，周师入洛川，屯芒山，攻逼洛城。纵火船焚浮桥，河桥绝。闰月己丑，遣右丞相高阿那肱自晋阳御之，师次河阳，周师夜遁。庚辰，以司空赵彦深为司徒，斛律阿列罗为司空。辛巳，以军国资用不足，税关市、舟车、山泽、盐铁、店肆，轻重各有差，开酒禁。

七年春正月壬辰，诏去秋已来，水潦，人饥不自立者，所在付大寺及诸富户，济其性命。甲寅，大赦。乙卯，车驾至自晋阳。二月辛酉，括杂户女，年二十已下十四已上未嫁，悉集省。隐匿者，家长处死刑。二月丙寅，风从西北起，发屋拔树，五日乃止。夏六月戊申朔，日有蚀之。庚申，司徒赵彦深薨。秋七月丁丑，大雨霖。是月，以水涝，遣使巡抚流亡人户。八月丁卯，行幸晋阳。雉集于御坐，获之，有司不敢以闻。诏营邯郸宫。冬十月丙辰，帝大狩于祁连池。周师攻晋州。癸亥，帝还晋阳。甲子，出兵，大集晋祠。庚午，帝发晋阳。癸酉，帝列阵而行，上鸡栖原，与周齐王宪相对，至夜不战。周师敛阵而退。十一月，周武帝退还长安，留偏师守晋州，高阿那肱等围晋州城。戊寅，帝至围所。十二月戊申，周武帝来救晋州。庚戌，战于城南，齐军大败。帝弃军先还。癸丑，入晋阳，忧惧不知所之。甲寅，大赦。帝谓朝臣曰：“周师甚盛，若何？”群臣咸曰：“天命未改，一得一失，自古皆然。宜停百赋，安朝野，收遗兵，背城死战，以存社稷。”帝意犹预，欲向北朔州。乃留安德王廷宗、广宁王孝珩等守晋阳。若晋阳不守，即欲奔突厥。群臣皆曰不可，帝不从其言。开府仪同三司贺拔伏恩、封辅相、慕容钟葵等宿卫近臣三十余人，西奔周师。乙卯，诏募兵，遣安德王延宗为左广，广宁王孝珩为右广。延宗入见帝，帝告欲向北朔州，延宗泣谏，不从。帝密遣王康德与中人齐绍等送皇太后、皇太子于北朔州。丙辰，帝幸城南军营，劳将士，其夜欲遁，诸将不从。丁巳，大赦。改武平七年为隆化元年。其日，穆提婆降周。诏除安德王延宗为相国，委以备御，延宗流涕受命。帝乃夜斩五龙门而出。欲走突厥，从官多散，领军梅胜郎叩马谏，乃回之邺。时唯高阿那肱等十余骑，广宁王孝珩、襄城王彦道续至，得数十人同行。戊午，延宗从众议，即皇帝位于晋阳，改隆化为德昌元年。庚申，帝入邺。辛酉，延宗与周师战于晋阳，大败，为周师所虏。

帝遣募人，重加官赏，虽有此言，而竟不出物。广宁王孝珩奏请出宫人及珍宝，班赐将士，帝不悦。斛律孝卿居中，受委带甲以处分。请帝亲劳，为帝撰辞，且曰：“宜慷慨流涕，感激人心。”帝既出临众，将令之，不复记所受言，遂大笑。左右亦群咍，将士莫不解体。于是自大丞相已下，太宰、大司马、三师、大将军、三公等官，并增员而授，或三或四，不可胜数。甲子，皇太后从北道至。引文武一品已上入硃华门。赐酒食及纸笔，问以御周之方略。群臣各异议，帝莫知所从。又引高元海、宋士素、卢思道、李德林等欲议禅位皇太子。先是，望气者言，当有革易，于是依天统故事，授位幼主。

幼主名恆，帝之长子也。母曰穆皇后。武平元年六月，生于邺。其年十月，立为皇太子。隆化二年春正月乙亥，即皇帝位，时年八岁。改元为承光元年，大赦。尊皇太后为太皇太后，帝为太上皇帝，后为太上皇后。于是黄门侍郎颜之推、中书侍郎薛道衡、侍中陈德信等劝太上皇帝往河外募兵，更为经略。若不济，南投陈国。从之。丁丑，太皇太后、太上皇自邺先趣济州。周师渐逼。癸未，幼主又自邺东走。己丑，周师至紫阳桥。癸巳，烧城西门，太上皇将百余骑东走。乙亥，度河入济州。其日，幼主禅位于大丞相、任城王湝，令侍中斛律孝卿送禅文及玺绂于瀛州。孝卿乃以之归周。又为任城王诏，尊太上皇为无上皇。幼主为守国天王。留太皇太后济州，遣高阿那肱留守。太上皇并皇后携幼主走青州，韩长鸾、邓颙等数十人从。太上皇既至青州，即为入陈之计。而高阿那肱召周军，约生致齐主。而屡使人告，言贼军在远，已令人烧断桥路。太上所以停缓。周军奄至青州，太上窘急，将逊于陈，置金囊于鞍后。与长鸾、淑妃等十数骑至青州南邓村，为周将尉暹纲所获，送邺。周武帝与抗宾主礼，并太后、幼主、诸王，俱送长安。封帝温国公。至建德七年，诬与宜州刺史穆提婆谋反，及延宗等数十人，无少长咸赐死。神武子孙所存者一二而己。至大象末，阳休之、陈德信等启大丞相隋公，请收葬。听之，葬于长安北原洪渎川。

帝幼而令善；及长，颇学缀文，置文林馆，引诸文士焉。而言语涩呐，无志度，不喜见朝士。自非宠私昵狎，未尝交语。性懦不堪，人视者即有忿责。其奏事者，虽三公、令、录莫得仰视。皆略陈大旨，惊走而出。每灾异寇盗水旱，亦不自贬损；唯诸处设斋，以此为修德。雅信巫觋，解祷无方。初，琅邪王举兵，人告者误云库狄伏连反，帝曰：“此必仁威也。”又斛律光死后，诸武官举高思好堪大将军，帝曰：“思好喜反。”皆如所言，遂自以策无遗算，乃益骄纵。盛为无愁之曲，帝自弹胡琵琶而唱之，侍和之者以百数，人间谓之无愁天子。尝出见群厉，尽杀之。或杀人，剥面皮而视之。任陆令萱、和士开、高阿那肱、穆提婆、韩长鸾等宰制天下；陈德信、邓长颙、何洪珍参预机权。各引亲党，超居非次；官由财进，狱以贿成；其所以乱政害人。难以备载。诸官奴婢、阉人、商人、胡户、杂户、歌舞人、见鬼人滥得富贵者，将以万数。庶姓封王者百数，不复可纪。开府千余，仪同无数。领军一时三十，连判文书，各作依字，不具姓名，莫知谁也。诸贵宠祖祢追赠，官岁一进，位极乃止。宫掖婢皆封郡君。宫女宝衣玉食者五百余人。一裙直万疋，镜台直千金。竞为变巧，朝衣夕弊。承武成之奢丽，以为帝王当然。乃更增益宫苑，造偃武修文台。其嫔嫱诸院中，起镜殿、宝殿、瑇瑁殿，丹青雕刻，妙极当时。又于晋阳起十二院，壮丽逾于邺下。所爱不恆，数毁而又复。夜则以火照作，寒则以汤为泥。百工困穷，无时休息。凿晋阳西山为大佛像，一夜燃油万盆，光照宫内。又为胡昭仪起大慈寺，未成，改为穆皇后大宝林寺。穷极工巧，运石填泉，劳费亿计，人牛死者，不可胜纪。御马则藉以毡罽，食物有十余种。将合牝牡，则设青庐，具牢馔而亲观之。狗则饲以梁肉。马及鹰犬，乃有仪同、郡君之号。故有赤彪仪同、逍遥郡君、陵霄郡君。高思好书所谓驮龙，逍遥着也。犬于马上设褥以抱之。斗鸡亦号开府。犬马鸡鹰，多食县干。鹰之入养者，稍割犬肉以饲之，至数日乃死。又于华林园立贫穷村舍，帝自弊衣为乞食儿。又为穷儿之市，躬自交易。写筑西鄙诸城，黑衣为羌兵；鼓噪陵之，亲率内参临拒，或实弯弓射人。自晋阳东巡，单马驰骛，衣解发散而归。又好不急之务，曾一夜索蝎，及旦，得三升。特爱非时之物，取求火急，皆须朝征夕办。当势者因之，贷一而责十焉。赋敛日重，徭役日烦；人力既殚，帑藏空竭。乃赐诸佞幸卖官，或得郡两三，或得县六七，各分州郡，下逮乡官，亦多降中者。故有敕用州主簿，敕用郡功曹。于是州县职司，多出富商大贾。竞为贪纵，人不聊生。爰自邺都及诸州郡，所在征税，百端俱起。凡此诸役皆渐于武成，至帝而增广焉。然未尝有有帷薄淫秽，唯此事颇优于武成云。

初，河清末，武成梦大猬攻破邺城，故索境内猬膏以绝之。识者以后主名声与猬相协，亡齐征也。又妇人皆剪剔以着假髻；而危邪之，状如飞鸟，至于南面，则髻心正西。始自宫内为之。被于四远。天意若曰：“元首翦落，危侧，当走西也。”又为刀子者，刃皆狭细，名曰尽势。游童戏者，好以两手持绳，拂地而却上跳，且唱曰“高末”。高末之言，盖高氏运祚之末也。然则乱亡之数，盖有兆云。

论曰：武成风度高爽，经算弘长。文武之官，俱尽谋力，有帝王之量矣。但爱狎庸竖，委以朝权；帷薄之间，淫侈过度。灭亡之兆，其在斯乎。玄象告变，传位元子；名号虽殊，政犹己出；迹有虚饰，事非宪典；聪明临下，何易可诬。又河南、河间、乐陵等诸王，或以时嫌，或以猜忌，皆无罪而殒。非所谓知命任天体大道之义也。后主以中庸之姿，怀易染之性。永言先训，教匪义方。始自襁褓，至于传位，隔以正人，闭其善道。养德所履，异乎春诵夏弦。过廷所闻，莫非不轨不物。辅之以中官奶媪，属之以丽色淫声；纵巘绁之娱，恣朋淫之好。语曰：“从恶若崩”，盖言其易。武平在御，弥见沦胥；罕接朝士，不亲政事；一日万机，委诸凶族。内侍帷幄，外吐丝纶；威厉风霜，志回天日；虐人害物，搏噬无厌；卖狱鬻官，溪壑难满。重以名将贻祸，忠臣显戮；始见浸溺之萌，俄观土崩之势。周武因机，遂混区夏，悲天！盖桀纣罪人，其亡也忽焉，自然之理矣。

郑文贞公魏徵总而论之曰：神武以雄杰之姿，始基霸业；文襄以英明之略，伐叛柔远。于时丧君有君，师出以律。河阴之役，摧宇文如反掌；涡阳之战，扫侯景如拉枯。故能气慑西邻，威加南服。王室是赖，东夏宅心。文宣因累世之资，膺乐推之会，地居当璧，遂迁魏鼎。怀谲诡非常之才，运屈奇不测之智；网罗俊乂，明察临下；文武名臣，尽其力用。亲戎出塞，命将临江。定单于于龙城，纳长君于梁国。外内充实，疆场无警；胡骑息其南侵，秦人不敢东顾。既而荒淫败德，罔念作狂；为善未能亡身，余殃足以传后。得以寿终，幸也；胤嗣不永，宜哉。孝昭地逼身危，逆取顺守；外敷文教，内蕴雄图；将以牢笼区域，奄有函夏。享龄不永，绩用无成。若或天假之年，足使秦、吴旰食。武成即位，雅道陵迟。昭、襄之风，摧焉已坠。暨乎后主，外内崩离；众溃于平阳，身禽于青土。天道深远，或未易谈；吉凶由人，抑可扬榷。观夫有齐全盛，控带遐阻：西包汾、晋，南极江、淮，东尽海隅，北渐沙漠。六国之地，我获其五；九州之境，彼分其四。料甲兵之众寡，校帑藏之虚实；折冲千里之将，帷幄六奇之士，比二方之优劣，无等级以寄言。然其太行、长城之固，自若也；江、淮、汾、晋之险，不移也；帑藏输税之富，未亏也；士庶甲兵之众，不缺也。然而前王用之而有余，后主守之而不足，其故何哉？前王之御时也，沐雨栉风；拯其溺而救其焚，信必赏，过必罚，安而利之。既与共其存亡，故得同其生死。后主则不然。以人从欲，损物益己。雕墙峻宇，甘酒嗜音；廛肆遍于宫园，禽色荒于外内。俾昼作夜，罔水行舟；所欲必成，所求必得。既不轨不物，又暗于听受；忠信弗闻，萋斐必入。视人如草芥，从恶如顺流。佞阉处当轴之权，婢媪擅回天之力。卖官鬻狱，乱政淫刑；刳剒被于忠良，禄位加于犬马。谗邪并进，法令多闻。持瓢者非止百人，摇树者不唯一手。于是土崩瓦解，众叛亲离。顾瞻周道，咸有西归之志。方更盛其宫观，穷极荒淫；谓黔首之可诬，指白日以自保。驱倒戈之旅，抗前歌之师；五世崇基，一举而灭。岂非镌金石者难为功，摧枯朽者易为力欤。抑又闻之，“皇天无亲，唯德是辅”。“天时不如地利，地利不如人和”。齐自河清之后，逮于武平之末，土木之工不息，嫔嫱之选无已。征税尽，人力殚，物产无以给其求，江海不能赡其欲。所谓火既炽矣，更负薪以足之；数既穷矣，又为恶以促之。欲求大厦不燔，延期过历，不亦难乎。由此言之，齐氏之败亡，盖亦由人，匪惟天道也。

关键词：北史,本记

解释翻译[挑错/完善]

齐后主名纬，字仁纲，是武成皇帝的长子。母亲为胡皇后，她梦见在海上坐在一只玉盆里，太阳进了她的裙子下，便怀了孕。天保七年(556)五月五日，在并州府邸生下了后主。高纬小时候长得容貌俊美，武成皇帝格外疼爱他，立为世子。武成皇帝继承皇位后，在太宁二年(562)的正月十六日，立为皇太子。河清四年(565)，武成帝禅位于后主。

天统元年(565)夏四月二十四日，后主即位于晋阳宫，大赦天下，改河清四年为天统元年。二十五日，任命太保贺拔仁为太师，太尉侯莫陈相为太保，司空、冯翊王高润为司徒，录尚书事、赵郡王睿又为司空，尚书左仆射、河间王孝琬为尚书令。二十六日，任命瀛州刺史尉粲为太尉，斛律光为大将军，东安王娄睿又为太尉，尚书右仆射赵彦深为左仆射。六月十一日，彗星出现在文昌星的东北，大得像一只手，后来又不断加长，直长至一丈多，百天以后才灭。十八日，太上皇帝派兼散骑常侍王季高出使陈国。

秋七月十五日，太上皇帝令增设一位都水使者。

冬十一月初五，太上皇帝从晋阳回京。十一日，太上皇帝下诏改称太祖献武皇帝为神武皇帝，庙号高祖；献明皇后为武明皇后。文宣帝的谥号，交给有关部门议定。十二月初二，太上皇帝到西郊狩猎。初四，到南郊狩猎。十四日，太上皇帝前往晋阳。十九日，后主从晋阳回京。二十二日，有关方面奏改谥高祖文宣皇帝为威宗景烈皇帝。

当年，高丽、契丹、靺鞨都派使者朝贡。河南发生大瘟疫。

二年(566)春正月十四日，祭祀于圆丘。十六日，祭祀太庙。下诏减罪人的刑罚，轻重不等。十九日，任命吏部尚书尉谨为尚书右仆射。二十三日，巡幸晋阳。二月初三，太上皇帝从晋阳归来。初五，陈国派人问聘。三月二十九日，太上皇帝下诏把三台布施给兴圣寺。由于大旱，给囚犯减罪。

夏四月，陈文帝去世。五月初九，任命兼尚书左仆射、武兴王普为尚书令。二十三日，封太上皇帝的儿子高俨为东平王，高仁弘为齐安王，高仁坚为北平王，高仁英为高平王，高仁光为淮南王。六月，太上皇帝派兼散骑常侍韦道儒到陈国问聘。

秋八月，太上皇帝前往晋阳。

秋十月十二日，任命太保侯莫陈相为太傅，大司马、任城王高氵皆为太保，太尉娄睿又为大司马。改任冯翊王高润为太尉，开府仪同三司韩念祖为司徒。十一月，天下大雨雪。有盗贼偷了太庙的御服。十二月二十三日，陈人前来问聘。

当年，杀了河间王孝琬。突厥、国都派使者朝贡。这一年是周朝的天和元年。

三年(567)春正月二十日，太上皇帝从晋阳回京。二十三日，天降大雪，平地雪厚二尺。二十六日，太上皇帝下诏，京官执事散官三品以上，各举荐三人；五品以上的，各举荐二人；称事七品以上的以及殿中侍御史、尚书郎、检校御史、主书和门下录事，各举荐一人。邺城宫殿的九龙殿火灾，延伸烧到西廊。二月初一为朔日，皇帝加冠，大赦天下。九州职役的人员各晋爵四级；内外百官，普遍晋爵二级。

夏四月十三日，太上皇帝令兼散骑常侍司马幼之出使陈国。五月二十四日，太上皇帝任命领军大将军、东平王俨为尚书令。二十五日，刮大风，白天昏暗，吹倒房屋拔起树木。六月二十日，太上皇帝下诏封皇子仁机为西河王，仁约为乐浪王，仁俭为颍川王，仁雅为安乐王，统为丹杨王，仁谦为东海王。闰六月十二，左丞相斛律金去世。十三日，太上皇帝下诏任命尚书令、东平王高俨为录尚书事，尚书左仆射赵彦深为尚书令，并省尚书右仆射娄定远为尚书左仆射，中书监徐元才为右仆射。

秋八月初三，太上皇帝下诏任命太保、任城王氵皆为太师，太尉、冯翊王润为大司马，太宰段韶为左丞相，太师贺拔仁为右丞相，太傅侯莫陈相为太宰，大司马娄睿又为太傅，大将军斛律光为太保，司徒韩念祖为大将军，司空、赵郡王睿又为太尉，尚书令、东平王俨为司徒。九月十一日，太上皇帝下诏，各寺署所管辖的杂役户中姓高的，在天保初年，虽然曾经下诏优放各杂役人员为白户，但还有因暂时需要借用他们的力量，尚未免去，从今以后一律免去这些杂户，听由归属于郡县，和平民一样对待。十九日，太上皇帝巡幸晋阳。

这年秋天，山东大水，民众饥荒，僵死的尸体满路。

冬十月，突厥、大莫娄、室韦、百济、靺鞨等国各派使者朝贡。十一月初九，因晋阳的大明殿建成，大赦天下，文武百官都晋爵二级，免并州城和太原一郡明年一年田租。癸未，太上皇帝自晋阳返京。十二月初三，太上皇帝下诏以已故的左丞相、赵郡王琛配享于神武帝的庙庭中。

四年(568)春正月十六，下诏已故的清河王岳、河东王潘相业等十人都配享于神武帝庙庭。二十七日，太上皇帝下诏令司徒、东平王俨为大将军，南阳王绰为司徒，开府仪同三司、广宁王孝珩为尚书令。

夏四月初七，邺城宫的昭阳殿火灾，烧及宣光、瑶华等殿。十七日，太上皇帝前往晋阳。五月初七，任命尚书右仆射胡长仁为左仆射，中书监和士开为右仆射。二十八日，太上皇帝从晋阳归来。从正月就没有下雨，一直延续到这个月。六月初一，下大雨。二十一日，刮大风，拔起树木，折断树干。当月，彗星出现在东井。

秋九月初四，周人来通和，太上皇帝诏令侍中斛斯文略回访周国。

冬十月二十日，任命尚书令、广宁王孝珩为录尚书事，左仆射胡长仁为尚书令，右仆射和士开为左仆射，中书监唐邕为右仆射。十一月初一，太上皇帝令兼散骑常侍李翥出使陈国。当月，陈国安成王顼废掉皇帝伯宗，自立为帝。

十二月初十，太上皇帝驾崩。十五日，大赦天下，九州职事人员加爵一级，内外百官都加爵两级。十七日，尊称太上皇后为皇太后。二十三日，下令所有细作人员和各处营建制作的百工全部免除。又诏令宫廷、晋阳、中山宫人等，以及邺城、并州太官官口两处，凡年纪六十岁以上以及有手足不灵活等老年性疾病的，由所管辖部门挑选放回。二十九日，诏令从天保七年以来，各家因坐罪而被发配流放的，各所在地让他们返回。

当年，契丹、靺鞨国都派使者朝贡。

五年(569)春正月二十一日，下诏将金凤等三台还未交给寺院的部分，全都布施给大兴圣寺。当月，杀了定州刺史、博陵王高济。二月初五，下诏应实行宫刑的，全部免刑作为官家奴隶。又下诏禁止用网捕捉鹰鹞以及饲养在笼中的动物。十三日，大莫娄国派使者朝贡。二十九日，改封东平王俨为琅笽王。下诏派侍中叱列长叉出使周朝。当月，杀了太尉、赵郡王睿又。三月初八，任命司空徐显秀为太尉，并省尚书令娄定远为司空。当月，行幸晋阳。

夏四月初五，下诏将并州的尚书省作为大基圣寺，晋祠改为大崇皇寺。初六，车驾从晋阳归来。

秋七月初二，下诏给罪人减刑，各有不同。二十一日，派使者巡察河北各州没有下雨的以及境内雨水偏少发生旱灾的地方，优待免除租税。

冬十月初六，下诏禁止造酒。十一月十六日，下诏任命太保斛律光为太傅，大司马、冯翊王润为太保，大将军、琅笽王俨为大司马。十二月十五日，任命开府仪同三司、兰陵王长恭为尚书令。二十五日，任命中书监魏收为尚书右仆射。

武平元年(570)春正月初一，改年号。太师、并州刺史、东安王娄睿又去世。二十四日，令兼散骑常侍裴献之到陈国问聘。二月初九，封百济国王馀昌为使持节、侍中、骠骑大将军、带方郡公，王号照旧。十五日，任命太傅、咸阳王斛律光为右丞相，并州刺史、右丞相、安定王贺拔仁为录尚书事，冀州刺史、任城王氵皆为太师。二十二日，给死罪以下囚犯减刑。闰月十五日，录尚书事、安定王贺拔仁去世。三月初八，任命开府仪同三司徐之才为尚书左仆射。

夏六月初三，任命广宁王孝珩为司空。二十二日，因为皇子恒出生的缘故，大赦天下，内外百官，普遍晋爵二级。九州供职人员，全部晋升四级。二十七日，任命开府仪同三司唐邕为尚书右仆射。

秋七月初二，封孝昭皇帝的儿子彦基为城阳王，彦康为定陵王，彦忠为梁郡王。初三，任命尚书令、兰陵王长恭为录尚书事，中领军和士开为尚书令。十二日，....派使者朝贡。二十二日，任命华山王凝为太傅。八月初十，巡行到晋阳。九月乙巳，立皇子恒为皇太子。

冬十月初一，任命司空、广宁王孝珩为司徒，任命上洛王思宗为司空，封萧庄为梁王。初八，特赦减并州死罪以下囚犯。初九，重新改威宗景烈皇帝的谥号为显祖文宣皇帝。十二月初八，车驾从晋阳归来。下诏命令右丞相斛律光从晋州道出发，修建城戍。

二年(571)春正月初九，令兼散骑常侍刘环亻隽出使陈国。三十日，任命百济王馀昌为使持节、都督、东青州刺史。二月二十四日，任命录尚书事、兰陵王长恭为太尉，并省录尚书事赵彦深为司空，尚书令和士开为录尚书事，左仆射徐之才为尚书令，右仆射唐邕为左仆射，吏部尚书冯子琮为右仆射。

夏四月初五，任命大司马、琅笽王俨为太保。十七日，陈国派使者联盟，谋划共同攻打周国，朝议不赞同。六月，段韶攻打周所占的汾州，攻克并俘获了刺史杨敷。

秋七月二十五日，太保、琅笽王俨假传诏书杀录尚书事和士开于南台，当天又杀了领军大将军厍狄伏连、书侍御史王子宣等，尚书右仆射冯子琮被赐死在殿中。八月十四日，皇帝巡幸晋阳。九月初六，任命太师、任城王氵皆为太宰，冯翊王润为太师。十四日，左丞相、平原王段韶去世。十三日，特旨减并州界内死罪以下的囚犯刑罚，视情况不等。二十五日，杀了太保、琅笽王俨。二十七日，陈国人前来问聘。

冬十月，废除京畿府并入领军府。二十五日，车驾从晋阳归来。十一月初六，诏令侍中赫连子悦出使周朝。二十二日，任命徐州行台、广宁王孝珩为录尚书事。二十六日，任命录尚书事、广宁王孝珩为司徒。二十九日，任命右丞相斛律光为左丞相。

三年(572)春正月二十六日，在南郊祭祀。初八，追赠已故的琅笽王高俨为楚帝。二月初七，任命卫菩萨为太尉。初九，任命原并省吏部尚书高元海为尚书右仆射。十八日，任命左仆射唐邕为尚书令，侍中祖王廷为左仆射。当月，下令编撰《玄洲苑御览》，后又改名为《圣寿堂御览》。三月十九日，下诏文武官员五品以上的各举荐一人。当月，周朝杀了冢宰宇文护。

夏四月，周人前来问聘。

秋七月二十八日，杀左丞相、咸阳王斛律光和他的弟弟幽州行台、荆山公丰乐。八月二十一日，废皇后斛律氏为庶人。任命太宰、任城王氵皆为右丞相，太师、冯翊王润为太尉，兰陵王长恭为大司马，广宁王孝珩为大将军，安德王延宗为司徒。派领军封辅相到周聘问。十九日，立右昭仪胡氏为皇后。二十日，任命司州牧、北平王仁坚为尚书令，特进许季良为左仆射，彭城王宝德为右仆射。二十四日，前往晋阳。当月，《圣寿堂御览》撰成，下令交付史阁，后改为《修文殿御览》。九月，陈人前来问聘。

冬十月，减死罪以下的囚犯刑罚。二十六日，封弘德夫人穆氏为左皇后，大赦天下。十二月初四，废皇后胡氏为庶人。

当年，新罗、百济、勿吉、突厥都派使者朝贡。在周朝为建德元年。

四年(573)春正月十一日，任命并省尚书令高阿那肱为录尚书事。十三日，令兼散骑常侍崔象出使陈国。当月，邺城、并州都有狐狸出来媚人，许多人头发被割断。二月初九，封左皇后穆氏为皇后。初十，设立文林馆。十九日，任命尚书令、北平王仁坚为录尚书事。二十一日，前往晋阳。当月，周人前来问聘。三月初五，强盗攻进信州，杀了刺史和士休，南兖州刺史鲜于世荣前去讨伐。十四日，车驾到达晋阳。

夏四月二十三日，任命大司马、兰陵王长恭为太保，大将军、定州刺史、南阳王绰为大司马，太尉卫菩萨为大将军，司徒、安德王延宗为太尉，司空、武兴王普为司徒，开府仪同三司、宜阳王赵彦深为司空。十八日，在皇祠祈祷。祭坛上设立束茅的地方忽然发现有车轮的辙印，可是检查以后旁边并没有发现人的踪迹。也不知车子是从什么地方来的。二十日，为此而下诏大加庆贺，布告天下。二十四日，周人前来问聘。

五月十一日，下诏让史官重新编写《魏书》。二十八日，任命领军穆提婆为尚书左仆射，任命侍中、中书监段孝言为右仆射。

当月，开府仪同三司尉破胡、长孙洪略等和陈将吴明彻在吕梁南面交战，大败，尉破胡逃跑而免死，长孙洪略战死，秦、泾两州沦陷。吴明彻又继续进攻占领了和州和明州。当月，杀了太保、兰陵王长恭。

六月，吴明彻进军并围困了寿阳。十八日，巡幸南苑，随从官员中暑而死的有六十人。任命录尚书事高阿那肱为司徒。二十二日，诏令开府王师罗出使周朝。秋九月，在邺城东围猎。

冬十月，陈将吴明彻攻陷寿阳。初九，杀侍中崔季舒、张..唐，散骑常侍刘逖、封孝琰，黄门侍郎裴泽、郭遵。十一日，前往晋阳。十二月戊寅，任命司徒高阿那肱为右丞相。

当年，高丽、....都派使者朝贡，突厥派人来求婚。

五年(574)春正月初四，设左右娥英各一人。二月初五，车驾从晋阳归来。朔州行台、南安王思好谋反。十一日，前往晋阳。尚书令唐邕大败思好，思好投水而死，焚烧了他的尸体，他的妻子李氏一起被焚烧。十七日，车驾从晋阳归来。二十四日，任命尚书令唐邕为录尚书事。

夏五月，大旱，晋阳人找到一个死的旱魃，长二尺，面上和头顶都长有两只眼睛。皇帝听说以后，让人用木头刻下它的形状以祭祀。初一，大赦。二十八日，陈人入侵淮北。

秋八月十五日，前往晋阳。十六日，任命高劢为尚书右仆射。

六年(575)春三月二十一日，车驾从晋阳归来。二十三日，在都市中烹烧了妖贼郑子饶。当月，周人前来问聘。

夏四月十六日，任命中书监阳休之为尚书右仆射。十九日，....派使者朝贡。

秋七月二十一日，前往晋阳。

八月十五日，冀、定、赵、幽、沧、瀛六州大水灾。当月，周军进入洛川，屯兵于芒山，攻近洛城，派火船焚烧浮桥，河桥被烧断。闰八月己丑，派右丞相高阿那肱从晋阳出兵对抗，当齐军到达河阳时，周军连夜逃走。二十八日，任命司空赵彦深为司徒，斛律阿列罗为司空。二十九日，因军队和国家费用不够，在关市、舟车、山泽、盐铁、店市收税，轻重有别，放开造酒的禁令。

七年(576)春正月十三日，下诏说，去年秋天以来，因水灾民众饥荒难以维持的，各所在地方官员交给大寺院以及各富户赈济，维持生命。甲寅，大赦天下。乙卯，车驾从晋阳归来。二月十二，搜查杂户的女儿，凡年纪二十岁以下十四岁以上未出嫁的，全部集中到省，隐藏起来的，家长处死刑。二月十七日，大风从西北刮起，毁屋拔树，五天以后才停止。

夏六月初一，日食。十三日，司徒赵彦深去世。

秋七月初一，大雨连绵。当月，因水灾，派使者巡视和安抚流亡的人家。

八月二十一日，前往晋阳。有野鸡聚集在皇帝的御座上，捕获了，但有关人员不敢告知皇帝。下诏营建邯郸宫。

冬十月十一，皇帝在祁连池大举狩猎。周军攻打晋州。十八日，皇帝回到晋阳。十九日，出兵，在晋祠集合队伍。二十五日，皇帝从晋阳出发。二十八日，皇帝列阵而行，登上鸡栖原，和周齐王宪相互对阵，到天黑没有交战，周军收阵而退。

十一月，周武帝退回长安，留偏师据晋州，高阿那肱等人围困晋州。初三，皇帝来到合围的地方。

十二月初四，周武帝来救援晋州。初六，在城南交战，齐军大败。皇帝丢下军队先回。初九，进入晋阳，又担忧又害怕，不知怎么办好。初十，大赦天下。皇帝对朝臣们说：“周军强盛，怎么办？”群臣都说“：天命并未改变，一得一失，自古都是这样。应当停收各种赋税，安定朝野民心，收集遗下的军队，背城决一死战，以存社稷。”皇帝犹豫不定，想要去北朔州。便留下安德王延宗、广宁王孝珩等守卫晋阳。如果晋阳守不住，就投奔突厥。群臣都认为不能够这样，可是皇帝不听从他们的意见。开府仪同三司贺拔伏恩、封辅相、慕容钟葵等宿卫近臣三十多人，西去投奔周军。十一日，招募兵士，派安德王延宗为左广，广宁王孝珩为右广。延宗入见皇帝，皇帝告诉他要去北朔州，延宗哭着进谏，皇帝不听。皇帝暗暗派遣王康德和太监齐绍等人护送皇太后、皇太子到北朔州。十二日，皇帝到城南军营里犒劳将士，当夜准备逃走，众将不肯听从。

十三日，大赦天下。改武平七年为隆化元年。当天，穆提婆投降了周人。下诏任命安德王延宗为相国，委任他进行防御。延宗流着泪接受委命。皇帝便在深夜斩开五龙门出城，准备奔往突厥，随从官员大多散去。领军梅胜郎勒住马进谏，这才转回到邺城。当时只有高阿那肱等十多骑人，后来广宁王孝珩、襄城王彦道陆续赶到，共得几十人同行。

十五日，延宗采纳了众人的意见，在晋阳即皇帝位，改隆化为德昌元年。十六日，皇帝进入邺城。十七日，延宗和周军在晋阳交战，大败，被周军俘虏。

皇帝于是派人招募军队，重加封官和赏赐。他虽是这样说，但却不拿出东西来。广宁王孝珩奏请放出宫女和拿出珍宝来赏赐给将士们，皇帝听后很不高兴。斛律孝卿在宫中接受委任，带领甲兵以处置各种事态。他请皇帝亲自慰问将士，并替他写了讲话稿，还对他说“：应当慷慨流涕，以感动和激励人心。”皇帝出来以后，见到将士们，准备向他们发布命令，却记不得原来想好的话，于是便大笑起来，他身边的人也跟着嘻笑，将士们人心思叛了。于是，从大丞相以下，太宰、大司马、三师、大将军、三公等官职，都增加授官人数，一个职务或三个或四人，数也数不清。

二十日，皇太后从北道回来，皇帝把一品以上文武官员引入朱华门，赐给他们酒食和纸笔，询问抵御周军的策略。群臣各持己见，异议很多，皇帝不知所从。他又引见高元海、宋士素、卢思道、李德林等人要商议禅位于皇太子。起先，有会望气的人说，天下当有变革和改易，于是依照天统时故事，传位给幼主。

齐幼主名恒，是后主皇帝的长子。母亲是穆皇后。武平元年(570)六月出生于邺城。当年十月，立为皇太子。

隆化二年(577)春正月初一，即皇帝位，年纪只有八岁。改年号为承光元年，大赦天下，尊称皇太后为太皇太后，皇帝为太上皇帝，皇后为太上皇后。这时，黄门侍郎颜之推、中书侍郎薛道衡、侍中陈德信等人劝太上皇帝到黄河以南地区招兵，再重新经营。如果不成，就南走投奔陈国。太上皇听从了。初三，太皇太后、太上皇后从邺城先往济州。周朝军队逐渐逼近。初九，幼主又从邺城往东走。十五日，周军到达紫陌桥。十九日，放火烧了城西门，太上皇带一百多骑向东逃走。二十一日，渡过黄河进入济州。当天，幼主禅位给大丞相、任城王高氵皆。让侍中斛律孝卿送禅让的册文和玉玺到瀛州。斛律孝卿便带着这些东西投降了周朝。他们又替任城王起草诏书，尊称太上皇为无上皇，幼主为守国天王。留下太皇太后住在济州，派高阿那肱留守济州。太上皇和皇后带着幼主跑到青州，韩长鸾、邓..等几十个人随从。

太上皇到达青州以后，立即准备南投陈朝。而高阿那肱却派人去请周军赶快前来，并约定活捉齐皇帝。同时，他又几次派人告诉太上皇，说周兵还在很远的地方，自己已经派人烧了大桥，挖断道路。太上皇听说之后便不急于南奔。突然间，周军到达青州，太上皇急迫不已，准备向陈国称臣。便把金袋放在马鞍后面，和长鸾、淑妃等十几骑人马奔到青州以南的邓村，被周朝将领尉迟纲抓获，送往邺城。周武帝以宾主的礼节和他见面，把他和太后、幼主、各亲王，都送往长安。封太上皇为温国公。到建德七年(578)，诬告后主皇帝跟宜州刺史穆提婆谋反，便把他和延宗等几十人，不论长幼都赐死。神武帝的子孙留下来的只有一两人而已。到大象末年，阳休之、陈德信等人禀告大丞相隋公，请求收葬他们。隋公听从他们的意见，把后主皇帝等埋葬在长安北原的洪渎川。

齐幼主自幼善美，长大以后，很爱学写诗文，设置了文林馆，接纳了许多文人。可是他言语不流畅，没有风度，不喜欢见朝臣。如果不是宠爱和亲近的人，他就不说一句话。性格懦弱不堪，有人注视他时，他便生气并加以斥责。向他奏事时，哪怕是三公、令、录等大臣，都不能仰视，大都简略说一下情况，便惊走而出。每当遇到灾异、贼寇、水旱灾等时，也不自我检束并寻求不足之处，只是到各处设斋坛而已，认为这就是修德了。非常相信巫觋的话，可是礻襄除凶害却没有办法。起初，琅笽王起兵时，报告人误说是厍狄伏连反叛，幼主说：“这肯定是仁威干的。”又一次斛律光死后，众武官推举高思好，说他可以当大将军。幼主说“：高思好喜欢谋反。”后来果然都应了他的话，于是，他自以为策算无误，便更加骄傲和放纵自己。大奏《无愁》的乐曲，皇帝亲自弹胡琵琶歌唱，侍卫唱和的有百人以上，所以民间称他为无愁天子。他曾经外出遇见一群恶鬼，他把鬼全都杀光。有时杀了人，还剥开面皮看。

他任命陆令萱、和士开、高阿那肱、穆提婆、韩长鸾等人统摄天下大事，让陈德信、邓长..、何洪珍等参与机谋。这些人各引自己的亲党，不按次序提拔，有钱就可以当官，给贿赂就制作冤狱，因而造成朝政混乱，祸害人民，这些事多得难以记载。那些官奴婢、太监、商人、胡族人、杂户、歌舞人、见鬼人等，随随便便就得到富贵的，数以万计。异姓而被封为王爵的有百人以上，难以记清。开府官一千多人，仪同官员数不清楚。领军同时有三十多人，他们连判文书，都写上“依”字，也不签名，不知是什么人写的，各种贵宠的人追赠祖宗官职，每年晋一级，直到极品才停止。宫中的女婢们也被封为郡君。宫女穿珍宝制作的衣服，吃上等美食的有五百人，一件裙子价值万匹布钱，一个镜台价值千金，竞相制作巧妙的东西，早晨刚穿的新衣晚上就当成旧衣扔掉。

他继续武成皇帝时追求奢丽的风气，认为是当帝王理所当然做的事情。便更加大张旗鼓地修建宫苑，建造偃武修文台，在各嫔妃的院内，修有镜殿、宝殿、..瑁殿，彩绘雕刻，华丽无比。又在晋阳修建十二院，壮丽超过邺城。他没有长久喜欢的东西，多次打掉又重建。夜间用火照着修建，冬天烧水和泥，百工们困乏不堪，没有一刻得以休息。把晋阳西山凿为大佛像，一夜烧油万盆，亮光照进宫内。又给胡昭仪修建大慈寺，还未建成，又改成给穆皇后修造的大宝林寺。务必穷极巧变，搬运石头填塞泉水，耗费资财以亿计数，人、牛死去的，难以统计。御马圈地上铺设毡垫，吃的有十多种东西，交配时特地建造青庐，安排丰盛食物，皇帝亲临观看。饲养狗用精美的食品。马匹和鹰犬，也被封为仪同、郡君的封号，所以当时有赤彪仪同、逍遥郡君、陵霄郡君等，也就是高思好所写的马交龙、逍遥之类。狗被抱在马上，用褥子包住，斗鸡也被封为开府官职，犬、马、鸡、鹰，养尊处优。凡是养的鹰，每天割一点狗肉饲养，连割几天狗才死去。

他又在华林园设置了穷村舍，皇帝自己穿着破衣扮成乞丐。又设立穷人集市，他亲自到市中交易。模仿西部边境少数民族，建筑城镇，让人穿黑衣装作羌兵，大声吆喝追逐，他亲自带领宫内侍卫前去对阵，有时弯弓用箭射人。从晋阳出外东巡，单身匹马疾驰，披发散衣归来。又喜欢搞不急用的东西，有一天夜里，他想要蝎子，便到处捕捉，天亮时，共抓到了三升。他又特别喜欢要其他季节才有的东西，想要的时候又格外急迫，都要求早上要晚上就送到，那些当权者变本加厉，他想要一个他们就向下要十个。

赋税日益加重，徭役更加烦杂，人力耗尽，库藏空竭，于是便赐各佞臣卖官，有的分给两三郡，有的分给六七县，各分配到州郡里，甚至卖到乡官一级，也往往是皇帝下旨。因而出现下诏任命州主簿，下诏任命郡功曹的现象。于是州县的各种职务，大多由富商大贾来担任，他们竞相贪污枉法，胡作非为，搞得民不聊生。从邺城直至各州郡，到处征税，名目繁多。这些情况，都起源于武成帝时，到后主便越来越厉害了。不过，后主不大有后宫男女间的淫秽传闻，只有这件事比武成帝好些。

起初，在河清末年，武成皇帝梦见大刺猬攻破了邺城。醒来以后便索要境内的猬膏，以此把刺猬都杀尽。有见识的人认为，后主的名字发音和猬字相谐，所以是齐灭亡的征兆。又当时的妇女都喜欢把头发剪短戴上假发髻，高高耸起偏向一边，样子就像一只要飞的鸟，偏南面时，髻心正指向西边。起初在宫内盛行，后来渐渐传到四面八方，好像是天意说，元首被翦落，摇摇欲坠，危向西侧，预示着将往西去。又当时制造一种刀子，刀刃又狭又细，名叫尽势，也就是大势已尽了。许多孩子玩耍，喜欢用两手拿绳子，拂地以后人往上跳，边跳边唱“高末、高末”。高末的意思，就是说高氏已经到了末运了。可见败乱灭亡的运数，都是有前兆的。

上一篇：本记·卷七

下一篇：本记·卷九

全   文：北史

