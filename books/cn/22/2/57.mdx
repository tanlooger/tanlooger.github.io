---
---
---
title: 申徽陆通弟逞厍狄峙杨荐王庆赵刚子仲卿赵昶王悦赵文表元定杨檦
---

申徽，字世仪，魏郡人也。六世祖钟，为后赵司徒。冉闵末，中原丧乱，钟子邃避地江左。曾祖爽，仕宋，位雍州刺史。祖隆道。宋北兖州刺史。父明仁，郡功曹，早卒。徽少与母居，尽力孝养。及长，好经史。性审慎，不妄交游。遭母忧，丧毕，乃归于魏。元颢入洛，以元邃为东徐州刺史，邃引徽为主簿。颢败，邃被槛车送洛阳，故吏宾客并委去，唯徽送之。及邃得免，乃广集宾友，叹徽有古人风。寻除太尉府行参军。

孝武初，徽以洛阳兵难未已，遂间行入关见周文。周文与语，奇之，荐之于贺拔岳，岳亦雅相敬待，引为宾客。周文临夏州，以徽为记室参军，兼府主簿。周文察徽沉密有度量，每事信委之，乃为大行台郎中。时军国草创，幕府务殷，四方书檄皆徽之辞也。以迎孝武功，封博平县子、本州大中正。大统初，进爵为侯。四年，拜中书舍人，修起居注。河桥之役，大军不利，近侍之官分散者众，徽独不离左右，魏帝称叹之。十年，迁给事黄门侍郎。

先是，东阳王元荣为瓜州刺史。其女婿刘彦随焉。及荣死，瓜州首望表荣子康为刺史，彦遂杀康而取其位。属四方多难，朝廷不遑问罪，因授彦刺史。频徵不奉诏，又南通吐谷浑，将图叛逆。周文难于动众，欲以权略致之，乃以徽为河西大使，密令图彦。徽轻以五十骑行，既至，止于宾馆。彦见徽单使，不以为疑，徽乃遣一人微劝彦归朝，以揣其意，彦不从。徽又使赞成其住计，彦便从之，遂来至馆。徽先与瓜州豪右密谋执彦，遂叱而缚之。彦辞无罪，徽数之曰：“君无尺寸之功，滥居方岳之重，恃远背诞，不恭贡职，戮辱使人，轻忽诏命。计君之咎，实不容诛。但受诏之日，本令相送归阙，所恨不得即申明罚，以谢边远耳。”于是宣诏慰劳吏人及彦所部，复云大军续至，城内无敢动者。使还，迁都官尚书。

十二年，瓜州刺史成庆为城人张保所杀，都督令狐延等起义逐保，启请刺史。以徽信洽西土，拜假节、瓜州刺史。徽在州五稔，俭约率下，边人乐而安之。十六年，徽兼尚书右仆射，加侍中、骠骑大将军、开府仪同三司。废帝二年，进爵为公，正右仆射，赐姓宇文氏。

徽性勤至，凡所居官，案牍无大小皆亲自省览，以是事无稽滞，吏不得为奸。后虽历公卿，此志不懈。出为襄州刺史。时南方初附，旧俗官人皆通饷遗。徽性廉慎，乃画杨震像于寝室以自戒。及代还，人吏送者数十里不绝。徽自以无德于人，慨然怀愧，因赋诗，题于清水亭。长幼闻之，皆竞来就读，递相谓曰：“此是申使君手迹。”并写诵之。

明帝以御正任总丝纶，更崇其秩为上大夫，员四人，号大御正，又以徽为之。历小司空、少保，出为荆州刺史。入为小司徒、小宗伯。天和六年，上疏乞骸骨，诏许之。薨，赠泗州刺史，谥曰章。

子康嗣。位泸州刺史、司织下大夫、上开府。

康弟敦，汝南郡守。敦弟静，齐郡守。静弟处，上开府、同昌县侯。卒。

陆通，字仲明，吴郡人也。曾祖载，从宋武帝平关中，军还，留载随其子义真镇长安，遂没赫连氏。魏太武平赫连氏，载仕魏，位中山郡守。父政，性致孝。其母吴人，好食鱼。北土鱼少，政求之常苦难。后宅侧忽有泉出，而有鱼，遂得以供膳。时人以为孝感所致，因谓其泉为孝鱼泉。从尔硃天光讨伐。及天光败，归周文。周文为行台，以政为行台左丞、原州长史，赐爵中都县伯。大统中，卒。

通少敦敏好学，有志节。幼从政在河西，遂逢寇难，与政相失。通乃自拔东归，从尔硃荣。荣死，又从尔硃兆。及尔硃氏灭，及入关。周文时在夏州，引为帐内督。顷之，贺拔岳为侯莫陈悦所害。时有传岳军府已亡散者，周文忧之，通以为不然。居数日，问至，果如所策。自是愈见亲礼，遂昼夜陪侍，家人罕见其面。通虽处机密，愈自恭谨，周文以此重之。后以迎孝武功，封都昌县伯。

大统元年，进爵为侯。从禽窦泰，复弘农。沙苑之后。力战有功。又从解洛阳围。军还，属赵青雀反于长安，周文将讨之，以人马疲弊，不可速行，又谓青雀等一时陆梁，不足为虑，乃云“我到长安，但轻骑临之，必当面缚。”通进曰：“青雀等既以大军不利，谓朝廷倾危，同恶相求，遂成反乱。然其逆谋久定，必无迁善之心。且其诈言大军败绩，东寇将至，若以轻骑往，百姓谓为信然，更沮兆庶之望。大兵虽疲弊，精锐犹多，以明公之威，率思归之众，以顺讨逆，何虑不平？”周文深纳之，因从平青雀。录前后功，进爵为公，徐州刺史。以寇难未平，留不之部。与于谨讨刘平伏，加大都督。从周文援玉壁，进仪同三司。

九年，高仲密以地来附，通从若干惠战于芒山。众军皆退，唯惠与通率所部力战。至夜中乃阴引还，敌亦不敢逼。时授骠骑大将军、开府仆同三司、太仆卿，赐姓部六孤氏，进爵绥德郡公。周孝闵践祚，拜小司空。保定五年，累迁大司寇。

通性柔谨，虽久处列位，常清慎自守。所得禄赐，尽与亲故共之，家无余财。常曰：“凡人患贫而不贵，不患贵而贫也。建德元年，转大司马。其年薨。通弟逞。

逞字季明，初名彦，字世雄。魏文帝常从容谓之曰：“尔既温裕，何因乃字世雄？且为世之雄，非所宜也。于尔兄弟又复不类。”遂改焉。逞少谨密，早有名誉。兄通先以军功别受茅土，乃让父爵中都县伯令逞袭之。起家羽林监、周文内亲信。时辈皆以骁勇自达，唯逞独兼文雅，周文由此加礼遇焉。大统十四年，参大丞相府军事，寻兼记室。保定初，累迁吏部中大夫，历蕃部、御伯中大夫，进骠骑大将军、开府仪同三司，徙授司宗中大夫，转军司马。逞干识详明，历任三府，所在着绩。朝迁嘉之，进爵为公。

天和三年，齐遣侍中斛斯文略、中书侍郎刘逖来聘。初修邻好，盛选行人，诏逞为使主，尹公正为副以报之。逞美容止，善辞令，敏而有礼，齐人称焉。还届近畿，诏令路车仪服郊迎而入，时人荣之。四年，除京兆尹。郡界有豕生数子，经旬而死。其家又有豮，遂乳养之，诸豚赖之以活，时论以逞仁政所致。俄迁司会中大夫，出为河州刺史。晋公护雅重其才，表为中外府司马，颇委任之。寻复为司会，兼纳言，迁小司马。及护诛，坐免官。

顷之，起为纳言。又以疾不堪剧任，乃除宜州刺史。故事，刺史奉辞，例备卤簿，逞以时属农要，奏请停之。武帝深嘉焉，诏遂其所请，以彰雅操。逞在州有惠政，吏人称之。东宫初建，授太子太保。卒，赠大将军。子操嗣。

厍狄峙，其先辽东人，本姓段，匹磾之后也，因避难改焉。后徙居代，世为豪右。祖凌，武威郡守。父贞，上洛郡守。峙少以弘厚知名，善骑射，有谋略。仕魏，位高阳郡守，政存仁恕，百姓颇悦之。孝武西迁，峙乃弃官从入关。大统元年，拜中书舍人，参掌机密，以恭谨见称。迁黄门侍郎。时与东魏争衡，蠕蠕乘虚，屡为边患，朝议欲结和亲，乃使峙往。峙状貌魁梧，善于辞令，蠕蠕主雅信重之，自是不复为寇。周文谓峙曰：“昔魏绛和戎，见称前史。以君方之，彼有愧色。”封高邑县公。累迁骠骑大将军、开府仪同三司，拜侍中。蠕蠕灭后，突厥强盛，虽与周通好，而外连齐氏。周文又令峙衔命喻之。突厥感悟，即执齐使归诸京师。进爵安丰郡公，历小司空、小司寇。

明帝初，为益州刺史、都督三十一州诸军事。峙性宽和，尚清靖，为夷獠所安。后为宜州刺史，入为少师。以年老，乞骸骨，诏许之。卒，谥曰定。

子嶷嗣，少知名，位开府仪同三司、职方中大夫、蔡州刺史。卒官。

嶷弟徵，从平齐，以功拜仪同大将军，赐爵乐陵县公。

徵弟徽，亦以军功至仪同大将军、保城县男。

徽弟嵚，性弘厚，有局度，以齐右下大夫从武帝东伐，入并州。军败，侍臣歼焉。及帝之出，唯嵚侍从。以功授上仪同大将军，迁开府，历右宫伯，赐爵乐城县侯。仕隋，位至户部尚书。

杨荐，字承略，秦郡宁夷人也。父宝，昌平郡守。荐幼孤，早有名誉，性廉谨，喜怒不形于色。魏永安中，随尔硃天光入关讨君贼，封高邑县男。周文临夏州，补帐内都督。及平侯莫陈悦，使荐入洛请事，孝武授周文关西大行台，仍除荐直閤将军。时冯翊长公主嫠居，孝武意欲归诸周文，乃令武卫元毗喻旨。荐归白周文，又遣荐入洛阳请之，孝武即许焉。孝武欲向关中，荐赞成其计。孝武曰：“卿归语行台迎我。”周文又遣荐与长史宇文测出关候接。孝武至长安。进爵清水县子。

大统元年，蠕蠕请和亲，周文遣荐与杨宽使，并结婚而还。进爵为侯。又使荐纳币于蠕蠕。魏文帝郁久闾后崩，周文遣仆射赵善使蠕蠕，更请婚。善至夏州，闻蠕蠕贰于东魏，欲执使者，善惧，乃还。周文乃使荐往，赐黄金十斤，杂彩三百匹。荐至蠕蠕，责其背惠食言，并论结婚之意，蠕蠕感悟，乃遣使随荐报命焉。及侯景来附，周文令荐助镇遏。荐知景翻覆，遂求还，具陈事实，周文乃遣使密追助景之兵。寻而景叛。

十六年，大军东讨，周文恐蠕蠕乘虚寇掠，乃遣荐往，更论和好，以安慰之。进使持节、骠骑大将军、开府仪同三司，加侍中。周孝闵帝践阼，除御伯大夫，进爵姚谷县公，仍使突厥结婚。突厥可汗弟地头可汗阿史那库头居东面，与齐通和，说其兄欲背先约。计谋已定，将以荐等送齐。荐知其意，乃正色责之，辞气慷慨，涕泗横流。可汗惨然良久曰：“幸无所疑，当共平东贼，然后发遣我女。”乃令荐先报命，仍请东讨。以奉使称旨，廷大将军。保定四年，又纳币于突厥。还行小司马，又行大司徒。从陈公纯等逆女于突厥，进爵南安郡公。天和三年，迁总管梁州刺史。后以疾卒。

王庆，字兴庆，太原祁人也。父因，魏灵州刺史、怀德县公。庆少开悟，有才略。初从周文征伐，复弘农，破沙苑，并有战功，每获殊赏。大统十年，授殿中将军。周孝闵帝践阼，晋公护引为典签。庆枢机明辩，渐见亲待，授大都督。武成元年，以前后功，赐爵始安县男。二年，行小宾部。保定二年，使吐谷浑。与其分疆，仍论和好之事。浑主悦服，遣所亲随庆贡献。

初，突厥与周和亲，许纳女为后。而齐人知之，惧成合从之势，亦遣使求婚，财馈甚厚。突厥贪其重赂，便许之。朝议以魏氏昔与蠕蠕结婚，遂为齐人离贰，今者复恐改变，欲遣使结之。遂授庆左武伯，副杨荐为使。是岁，遂兴入并之役。庆乃引突厥骑，与隋公杨忠至太原而还。及齐人许送皇姑及世母，朝廷遂与通和。突厥闻之，复致疑阻，于是又遣庆往谕之。可汗感悦，结好如初。五年，复与宇文贵使突厥逆女。自此，以庆信着北蕃，频岁出使。后更至突厥，属其可汗暴殂，突厥谓庆曰：“前后使来，逢我国丧者，皆緌面表哀。况今二国和亲，岂得不行此事！”庆抗辞不从。突厥见其守正，卒不敢逼，武帝闻而嘉之。录庆前后使功，迁开府仪同三司、兵部中大夫，进爵为公。历丹、中二州刺史，为政严肃，吏不敢犯。大象元年，授小司徒，加上大将军、总管汾石二州五镇诸军事、汾州刺史。又除延州总管，进位柱国。开皇元年，进爵平昌郡公。卒于镇，赠上柱国，谥曰庄。子淹嗣。

赵刚，字僧庆，河南洛阳人也。祖宁，魏高平太守。父和，永平中，陵江将军。南讨度淮，闻父丧，辄还，所司将致之于法，和曰：“罔极之恩，终天莫报。若许安厝，礼毕而即罪戮，死且无恨。言讫号恸，悲感傍人。主司以闻，遂宥之。丧毕，除宁远将军。大统初，追赠胶州刺史。刚少机辩，有干能，起家奉朝请，累迁金紫光禄大夫，领司徒府从事中郎，加阁内都督。及孝武与齐神武构隙，刚密奉旨，召东荆州刺史冯景昭。未及发，而神武已逼洛阳，孝武西迁。景昭集府僚文武，议其去就，司马冯道和请据州待北方处分。刚抽刀投地曰：“公若为忠臣，可斩道和。如欲从贼，可见杀！”景昭感悟，遂率众赴关右。属侯景逼穰城，东荆州人杨欢等起兵应景，以其众邀景昭于路。景昭战败，刚遂没于蛮。后自赎免，乃见东魏东荆州刺史李魔怜，劝令归关西。魔怜纳之，使刚至并州，密观事势。神武引刚内宴，因令刚赉书申敕荆州。刚还报魔怜，仍说魔怜斩杨欢等，以州归西。魔怜乃使刚入朝。大统初，刚于灞上见周文，具陈关东情实。周文嘉之，封阳邑县子。论复东荆州功，进爵临汝县伯。

初，贺拔胜、独孤信以孝武西迁之后，并流寓江左。至是，刚言于魏文帝，请追而复之。乃以刚为兼给事黄门侍郎，使梁魏兴，赉移书与其梁州刺史杜怀宝等。即与刚盟歃，受移送建康，仍遣人随刚报命。是年，又诏刚使三荆，听在所便宜从事。使还，称旨，进爵武成县侯，除大丞相府帐内都督。复使魏兴，重申前命。寻而梁人礼送贺拔胜、独孤信等。顷之，御史中尉董绍进策，请图梁汉，以绍为行台、梁州刺史。刚以为不可，而朝议已决，遂出军。绍竟无功还，免为庶人。除刚颍州郡守。高仲密以北豫州来附，兼大行台左丞，持节赴颍川节度义军。师还，刚别破侯景前驱于南陆，复获其郡守二人。时有流言，传刚东叛，神武因设反间，声遣迎接。刚乃率骑袭其丁坞，拔之，周文知刚无贰，乃加赉焉。除营州刺史，进爵为公。

渭州人郑五丑构逆，与叛羌傍乞铁勿相应。令刚往镇之。将发，魏文帝引见内寝，举觞属刚曰：“昔侯景在东，为卿所困。黠羌小丑，岂足劳卿谋虑也？”时五丑已克定夷镇，所在立栅。刚至，并攻破之，散其党与。五丑于是西奔铁勿，刚又进破铁勿伪广宁郡。属宇文贵等西讨，诏以刚行渭州事，资给粮饩。加骠骑大将军、开府仪同三司，入为光禄卿。六官建，拜膳部中大夫。

周孝闵帝践祚，进爵浮阳郡公，出为利州总管。沙州氐恃险逆命，刚再讨复之。方州生獠，自此始从赋役。刚以信州滨江负阻，乃表请讨之。诏刚率利、沙等十四州兵往经略焉。仍加授渠州刺史。刚初至，梁帅惮其军威，相次降款。刚师出逾年，士卒疲弊，寻复亡叛。后遂以入功而还。又与所部仪同尹才失和，被徵赴阙，遇疾，卒于路。赠中、淅、涿三州刺史，谥曰成。子元卿，弟仲卿。

仲卿性粗暴，有膂力。周齐王宪甚礼之。以军功位上仪同，为畿伯中大夫。后以平王谦功，进位大将军，封长垣县公。隋文帝受禅，进河北郡公，寻拜石州刺史。法令严猛，纤介之失无所宽舍，鞭笞辄至二百。吏人战栗无敢违犯，盗贼屏息，皆称其能。迁朔州总管。时塞北盛兴屯田，仲卿总统之。微有不理者，仲卿辄召主掌挞其胸背，或解衣倒曳于荆棘中，时人谓之于菟。事多克济，由是收获岁广，边戍无馈运之忧。

会突厥启人可汗求婚，上许之。仲卿因是间其骨肉，遂相攻击。十七年，启人窘迫，与隋使长孙晟投通汉镇。仲卿率骑千余援之，达头不敢逼。潜遣人诱致启人所部，至者二万余家。其年，从高颎指白道以击达头，仲卿为前锋。至族蠡山，与虏遇，交战七日，大破之。追奔至乞伏泊，复启人。突厥悉众而至，仲卿为方阵，四面拒战，经五日。会高颎大兵至，合击之，虏乃败走。追度白道，逾秦山七百余里。时突厥降者万余家，上令仲卿处之恆安。以功进上柱国。朝廷虑达头掩袭启人，令仲卿屯兵二万以备之，代州总管韩洪、永康公李药王、蔚州刺史刘隆等将步骑一万镇恆安，达头来寇，韩洪军大败。仲乡自乐宁镇邀击，斩千余级。明年，督役筑金河、定襄二城以居启人。

时有上表言仲卿酷暴，上命御史王伟按之，并实。惜其功，不罪，因劳之曰：“知公清正，为下所恶。”赐物五百段。仲卿益恣，由是免官。仁寿初，检校司农卿。蜀王秀之得罪，奉诏往益州按之。秀宾客经过处，仲卿必深文致法，州县长吏坐者太半。上以为能，赏奴婢五十口、黄金二百两、米粟五千石、奇宝杂物称是。炀帝嗣位，判兵部、工部二尚书事。卒官。谥曰肃。子世弘嗣。

赵昶，字长舒，天水南安人也。曾祖襄，仕魏，至中山郡守，因家于代焉。昶少聪敏，有志节。弱冠，以材力闻。魏北中郎将高千镇陕，以昶为长史、中军都督。周文平弘农，擢为相府典签。

大统九年，大军失律于芒山，清水氐酋李鼠仁自军逃还，凭险作乱。周文将讨之，先求可使者，遂令昶使焉。见鼠仁，喻以祸福。群凶或从或不，从其命者，复将加刃于昶。而昶神色自若，志气弥厉。鼠仁感悟，遂相率降。氐梁道显叛，攻南由，周文复遣昶慰喻之，道显等皆即款附。东秦州刺史魏光因徙其豪帅三十余人并部落于华州，周文即以昶为都督领之。先是，汾州胡叛，再遣昶慰劳之，皆知其虚实。及大军往讨，昶为先驱，遂破之。以功封章武县伯。

十五年，拜安夷郡守，带长蛇镇将。氐俗荒犷，昶威怀以礼，莫不悦服。期岁之后，乐从军者千余人。加授帅都督。时属军机，科发切急，氐情难之，复相率谋叛。昶又潜遣诱说，离间其情。因其携贰，遂轻往临之。群氐不知所为，咸来见昶，乃收其首逆者二十余人斩之，余众遂定。朝廷嘉之，除大都督，行南秦州事。时氐帅盖闹等反，昶复讨禽之。又与史宁破宕昌羌、獠二十余万。拜武州刺史。恭帝初，加骠骑大将军、开府仪同三司。潭水羌叛，杀武陵、潭水二郡守。昶率仪同骆天人等讨平之。

周明帝初，凤州人仇周贡、魏兴等反，自号周公，破广化郡，攻没诸县，分兵西入，围广业、脩城二郡。广业郡守薛爽、脩城郡守杜杲等请昶为援。遣使报杲，为周贡党樊伏兴等所获。兴等知昶将至，解脩城围，据泥功岭，设六伏以待昶。昶至，遂遇其伏，合战破之。广业之围亦解，昶追之至泥阳川而还。兴州人段咤及氐酋姜多复反，攻没郡县，昶讨斩之。昶自以被拔擢居将帅之任，倾心下士，虏获氐、羌，抚而使之，皆为昶尽力。周文常曰：“不烦国家士马而能威服氐、羌者，赵昶有之矣。”至是，明帝录前后功，进爵长道郡公，赐姓宇文氏，赏劳甚厚。二年，徵拜宾部中大夫，行吏部。寻以疾卒。

王悦，字众喜，京兆蓝田人也。少有气干，为州里所称。周文初定关陇，悦率募乡里从军。屡有战功。大统元年，除相府刑狱参军。封蓝田县伯。四年，东魏将侯景攻围洛阳，周文赴援，悦又率乡里千余人从军至洛阳。将战之夕，悦罄其行资，市牛飨战士。悦所部尽力。斩获居多。迁大行台右丞，转左丞。久居管辖，颇获时誉。

十三年，侯景据河南来附，仍请兵为援，周文先遣韦法保、贺兰愿德等帅众助之。悦言于周文曰：“侯景之于高欢，始则笃乡党之情，末乃定君臣之契，位居上将，职重台司，论其分义，有同鱼水。今欢始死，景便离贰，岂不知君臣之道有违，忠义之礼不足？盖其图既大，不恤小嫌。然尚能背德于高氏，岂肯尽节于朝廷？今若益之以势，援之以兵，非唯侯景不为池中之物，亦恐朝廷贻笑将来也。”周文纳之，乃遣追法保等，而景寻叛。后拜京兆郡守、散骑常侍，迁大行台尚书。从达奚武征梁汉。军出，武令悦说其城主杨贤，悦乃贻之书，贤于是遂降。悦又白武云：“白马冲要，是必争之地。今城守寡弱，易可图也。若蜀兵更至，攻之实难。”武然之，即令悦率轻骑径趣白马。悦示其祸福，梁将深悟，遂以城降。时梁武陵王萧纪果遣其将任珍奇，欲先据白马。行次关城，闻其已降，乃还。及梁州平，周文即以悦行刺史事。招携初附，人吏安之。

废帝二年，徵还本任。属改行台为中外府，尚书员废，悦以仪同领兵还乡里。悦既久居显职，及此之还，私怀怏怏，犹陵驾乡里，失于宗党之情，其长子康恃悦旧望，遂自骄纵。所部军人将有婚礼，康乃非理陵辱。军人诉之，悦及康并坐除名，仍配远防。及于谨伐江陵，令悦从军展效。江陵平，因留镇之。

周孝闵帝践祚，依例复官，授郢州刺史。寻拜使持节、骠骑大将军、开府仪同三司、大都督、司水中大夫，进爵蓝田县侯。俄迁司宪中大夫，赐姓宇文氏，又进爵河北县公。性俭约，不营生业，虽出内荣显，家徒四壁而已，明帝手敕劳勉之。保定元年，卒于位。

子康嗣，官至司邑下大夫。

赵文表，其先天水西人也，后徙居南郑。累世为二千石。父珏，性方严，有度量。位御伯中大夫，封昌国县伯。赠虞、绛二州刺史，谥曰贞。文表少而修谨，志存忠节。起家为周文亲信，累迁左金紫光禄大夫。保定五年，授畿伯下大夫，迁许国公宇文贵府长史。寻拜车骑大将军、仪同三司。仍从贵使突厥迎皇后，进止仪注，皆令文表典之。文表斟酌而行，皆合礼度。及皇后将入境，突厥托以马瘦徐行，文表虑其为变，遂说突厥使罗莫缘曰：“后自发彼蕃，已淹时序，途经沙漠，人马疲劳，且东寇每伺间隙，吐谷浑亦能为变。今君以可汗爱女，结姻上国，曾无防虑，岂人臣之体乎？”莫缘然之，遂倍道兼行，数日至甘州。以迎后功，别封伯阳县伯。天和三年，除梁州总管府长史。所管地名恆稜者，方数百里，并夷、獠所居，恃其险固，常怀不轨，文表率众讨平之。迁蓬州刺史。政尚仁恕，夷、獠怀之。加骠骑大将军、开府仪同三司。又加大将军，进爵为公。大象中，拜吴州总管，时开府于顗为吴州刺史。及隋文帝执政，尉迟迥等举兵，远近骚然，人怀异望。顗自以族大，且为国家肺腑，惧文表负已，谋欲先之，乃称疾不出。文表往问之，顗遂手刃文表，因令其吏人告云：“文表谋反。”仍驰启其状。帝以诸方未定，恐顗为变，遂授顗吴州总管以安之。后知文表无异志，虽不罪顗，而听其子仁海袭爵。

元定，字愿安，河南洛阳人也。祖比，魏婺州刺史。父道龙，钜鹿郡守。定惇厚少言，内沈审而外刚毅。从周文讨侯莫陈悦，以功拜步兵校尉。孝武西迁，封高邑县男。定有勇略，累从征伐，每战必陷阵，然未尝自言其功。周文深重之，诸将亦称其长者。累加骠骑大将军、开府仪同三司，进爵为公。废帝二年，以宗室进封建城郡王。三年，行《周礼》，爵随例降，改封长湖郡公。

周明帝初，拜岷州刺史。威恩兼济，甚得羌豪之情，先时生羌据险不宾者，至是并出山谷，从征赋焉。及定代还，羌豪等咸恋慕之。保定中，授左宫伯中大夫。久之，转左武伯中大夫，进位大将军。天和二年，陈湘州刺史华皎举州归梁，梁主欲因其隙更图攻取，乃遣使请兵，诏定从卫公直率众赴之。梁人与华皎皆为水军，定为陆军，直总督之。俱至夏口，而陈郢州坚守不下，直令定围之。陈遣其将淳于量、徐度、吴明彻等水陆来拒，皎为陈人所败，真得脱身归梁。定既孤军县隔，进退无路，陈人乘胜，水陆逼之。定乃率所部，斫竹开路，且战且行，欲趋湘州，而湘州已陷。徐度等知定穷迫，遣使伪与定通和，重为盟誓，许放还国。定疑其诡诈，欲力战死之。而定长史长孙隆及诸将等多劝定和，定乃许之。于是与度等刑牲歃血，解仗就船。为度所执，所部众军亦被囚虏，送诣丹阳。居数月，忧愤发病卒。子乐嗣。

杨，字显进，正平高凉人也。祖贵、父猛，并为县令。少豪侠，有志气。魏孝昌中，尔硃荣杀害朝士，大司马、城阳王元徽逃难投，藏而免之。孝庄帝立，徽乃出，复为司马。由是以义烈，擢拜伏波将军、给事中。元颢入洛，孝庄北度太行。及尔硃荣奉帝南讨，至马渚，乃具船以济王师。颢平，封肥如县伯，加镇远将军、步兵校尉、行济北郡事。进都督、平东将军、太中大夫。

从孝武入关，进爵为侯，加抚军将军、银青光禄大夫。时东魏迁邺，周文欲知其所为，乃遣间行诣邺以观察之。使还称旨，授通直散骑常侍、车骑将军。稽胡恃险不宾，屡行钞窃，以兼黄门侍郎，往慰抚之。颇有权略，能得边情，诱化酋梁，多来款附，乃有随树入朝者。时弘农为东魏守，从周文攻拔之。然自河以北，犹附东魏。父猛先为邵郡白水令，与其豪右相知，请微行诣邵郡，举兵以应朝廷。周文许之，遂行。与土豪王覆怜等阴谋举事，密相应会，内外俱发，遂拔邵郡，禽郡守程保及县令四人，并斩之。众议推行郡事，以因覆怜成事，遂表覆怜为邵郡守。以功授大行台左丞，仍率义徒更为经略。于是遣谍人诱说东魏城堡，旬月之间，正平、河北、南汾、二绛、建州、太宁等诸城，并有请为内应者，大军因攻而拔之。以行正平郡事，左丞如故。齐神武败于沙苑，其将韩轨、潘乐、可硃浑元等为殿，分兵要截，杀伤甚众。东雍州刺史司马恭惧威声，弃城遁走。遂移据东雍州。

周文以有谋略，堪委边任，乃表行建州事。时建州远在敌境，然威恩夙着，所经之处，多赢粮附之。比至建州，众已一万。东魏州刺史车折于洛出兵逆战，击败之。又破其行台斛律俱于州西，大获甲仗及军资，以给义士。由是威名大振。东魏遣太保尉景攻陷正平，复遣行台薛修义与斛律俱相会，于是敌众渐盛。以孤军无援，且腹背受敌，谋欲拔还，复恐义徒背叛，遂伪为周文书，遣人若从外送来者，云已遣军四道赴援。因令人漏泄，使所在知之。又分士人义酋，令各领所部四出钞掠，拟供军费。分遣讫，遂于夜中拔还邵郡。朝廷嘉其权以全军。既授建州刺史。时东魏以正平为东雍州，遣薛荣祖镇之。乃先遣奇兵，急攻汾桥。荣祖果尽出城中战士，于汾桥拒守。其夜，从他道济，遂袭克之。进骠骑将军。邵郡人以郡东叛，郡守郭武安脱身走免。又率兵攻而复之。转正平郡守。又击破东魏南绛郡，虏其郡守屈僧珍。录前后功，封郃阳县伯。

芒山之战，攻拔标栢谷坞，因即镇之。及大军不利，亦拔还。而东魏将侯景率骑追，与仪同韦法保同心抗御，且战且前，景乃引退。周文嘉之，复授建州刺史，镇军箱。久从军役，末及葬父。至是，表请迁葬。诏赠其父车骑大将军、仪同三司、晋州刺史，赠其母夏阳县君，并给仪卫，州里荣之。及齐神武围玉壁，别令侯景趣齐子岭。恐入寇邵郡，率骑御之。景远闻至，斫木断路者六十余里，犹惊而不安，遂退还河阳，其见惮如此。十二年，进授大都督，加晋、建二州诸军事。又攻破蓼坞，获东魏将李显，进仪同三司。寻加开府，复镇邵郡。十六年，大军东讨，授大行台尚书，率义众先驱敌境，攻其四戍，拔之。时以齐军不出，乃追还。改封华阳县侯。又于邵郡置邵州，以为刺史，率所部兵镇之。

保定四年，迁少师。其年，大军围洛阳，诏出轵关。然自镇东境二十余年，数与齐人战，每常克获，以此遂有轻敌之心。时洛阳未下，而深入敌境，又不设备。齐人奄至，大破军。以众败，遂降于齐。之立勋也。有慷慨壮烈之志，及军败，遂就虏以求苟免，时论以此鄙之，朝廷犹录其功，不以为罪，令其子袭爵。

论曰：申徽局量深沉，文之以经史，陆通鉴悟明敏，饰之以温恭，并夙奉龙颜，早蒙任遇，效宣提戟，功预披荆，义结周旋，恩生契阔。遂得入居端揆，出抚列籓。虽以识用成名，抑亦情兼惟旧。陆逞于戎旅之际，以文雅见知，出境播延誉之能，莅官着从政之美，历居显要，岂徒然哉！厍狄峙建和戎之功，杨荐成入关之策，赵刚之克剪凶狡，赵昶之怀服氐、羌，王悦之料侯景，文表之谲突厥，或明称先觉，或识表见机，观其立功立事，皆一时志力之士也。元定败亡，同黄权之无路；杨檦攻胜，亦兵破而身囚。功名寥落，良可嗟矣！《易》曰：“师出以律，否臧凶。”《传》曰：“不备不虞，不可以师。”其之谓也！

关键词：北史,列传

解释翻译[挑错/完善]

赵刚，字缯庆，河南洛阳人。他从小机敏，有口辩，富有才干。奉朝请入仕、任阁内都督。孝武帝与高欢构隙成仇，他密奉朝旨召集东荆州刺史冯景昭前来勤王，没有来得及出发，高欢已率军逼进洛阳，孝武帝被迫西迁。冯景昭召集幕僚和文武官员商量下一步的去就，司马冯道和请求占据本州以等待北面双方的形势发展，再作决定。赵刚抽出佩刀扔在地上，对冯景昭说：“你如果是忠臣，应该将冯道和斩首。如果想归顺高欢，可将我杀死！”冯景昭深受感动，便率军驰向关中。侯景率叛军进逼穰城，东荆州人杨欢等起兵响应，杨欢率领他的部下在路途上截击冯景略。景略战败，赵刚被蛮人俘获。后来他因自赎被放出，便去见东魏的东荆州刺史李魔怜，劝他归顺西魏。李魔怜采纳了他的意见，派赵刚到并州，暗中观察那里的形势。高欢请赵刚参加朝廷的宴会，并命他带书信慰问荆州官吏。赵刚归来报告给李魔怜，仍劝说魔怜杀死杨欢等人，率全州归附西魏，魔怜派他到朝廷陈奏。大统初年，他在灞上见到宇文泰，详细陈述关东的情况。宇文泰对他大加赞赏，封他为阳邑县子。根据他收复东荆州的功劳，又晋升爵位为临汝县伯。

当初，贺拔胜、独孤信因孝武帝西迁之后，都流落在长江一带。这时，赵刚奏报给魏文帝，请求将他们找回并恢复职务。朝廷便命他为兼给事黄门侍郎，出使南梁的魏兴，送文书给梁朝的梁州刺史杜怀宝等人。杜怀宝与赵刚歃血结盟，接受文书，并送到京城建康。又派人随赵刚到西魏朝廷复命。这一年，朝廷又命他出使三荆，所到之处允许他相机行事。归来后朝廷十分满意，给他晋升爵位为武成县侯，任命为大丞相府帐内都督。他又一次出使南梁的魏兴，重新申述过去的使命。不久，梁朝按礼节将贺拔胜、独孤信等人送回。

这时候，御史中尉董绍向朝廷建议图取梁朝的汉地，朝廷命董绍为行台、梁州刺史。赵刚认为不应出兵，而朝议已经决定，大军只得出发。董绍终于无功而还，被免为庶人。赵刚被任命为颍川郡太守。他在南陆打败侯景的先锋部队，又俘获他的两名太守。这时有流言蜚语，传说赵刚投降东魏。高欢因而进行离间，声言要派兵接应他。赵刚便率领骑兵袭击东魏的丁坞，并将其攻克。宇文泰知道他不会背叛，便加重封赏。任他为营州刺史，晋爵为公。

渭州人郑五丑叛乱，与背叛西魏的羌人傍乞铁匆相呼应，朝廷命赵刚前往镇压。即将出发，魏文帝在内宫接见他，举起酒杯对他说：“过去侯景在东部叛乱，被你围困。羌人狡黠小丑，怎么值得你认真对待呢？”这时郑五丑已攻取定夷镇，到处树立栅栏。赵刚率军到达后，将他的据点全部打破，解散了他的党羽。郑五丑西逃，投奔傍乞铁匆。赵刚挥军西进，攻破傍乞铁匆设立的广宁郡。朝廷命宇文贵等人继续西讨，命赵刚代行渭州刺史的职务。

孝闵帝称帝建周，赵刚被晋升爵位为浮阳郡公，出为利州总管。沙州的氐族依恃地理险要，抗拒朝廷。赵刚率兵讨伐，将他们降服。方州一带的生獠从此开始向朝廷缴纳赋税。他认为信州濒临长江，地势险要阻隔，便上表请求讨伐。朝廷命他率利、沙等十四州兵马前往经略。又加授他为渠州刺史。他刚到渠州，地方首领惧怕他的军威，相继降服。

后因病去世。

王悦，字众泰，京兆蓝田人。从小就有才干，因而被乡里所称赞。宇文泰刚平定关陇一带，他招募乡人从军，率领他们投奔宇文泰，多次立下战功。

大统元年(535)，他任相府刑狱参军，封爵为蓝田县伯。大统四年，东魏将领侯景围攻洛阳，宇文泰率军救援，王悦率领乡兵一千多人跟随大军到洛阳。即将开战的前一天晚上，他拿出自己所有的东西，买牛犒劳战士。他率领的人马尽力奋战，斩获敌人最多。他迁升为大行台右丞，又转为左丞。

大统十三年，侯景献出河南投降西魏，请求派兵援应。宇文泰先派韦法保、贺兰愿德等人率众前往援助。王悦对他说“：侯景与高欢，开始两人有深厚的同乡情谊，后来又确定了君臣关系。侯景位至上将，肩负台司的重任。论起他们的情分，如同鱼水。现在高欢才死，他便叛离，难道不知道这样有违于君臣之道，有背于忠义之礼？大概是他的谋图远大，不拘泥于这些小的礼节。然而，他既然能背叛高氏，怎么肯忠于我们的朝廷！今天如果扩大他的声势，派兵救助他，不但侯景不愿作被困在池中的蛟龙，也恐怕朝廷被将来的人所嘲笑。”宇文泰采纳了他的意见，便派人将韦法保等人追回。侯景果然不久背叛西魏投降南梁。

他跟从达奚武征讨南梁汉地。军队出发后，达奚武命他劝说城主杨贤，他给杨贤写了一封书信，杨贤于是投降。他又对达奚武说：“白马地处要冲，是必争之地。现在守城的梁军又少又弱，容易图取。如果蜀兵到来，再攻就难了。”达奚武同意他的看法，立即派他率轻骑直趋白马。王悦向守将陈述了利害；梁将省悟，献城投降。这时梁朝的武陵王萧纪果然派他的将领任珍奇想先占据白马，行至关城，听说白马守将已经投降，只得回来。梁州平定后，宇文泰命王悦代行刺史职务。

废帝二年(553)，他以仪同的职务归还故乡。他久居显赫的官职，这次回来后心中怏怏不满，因而凌驾于乡亲之上，失掉了宗族乡党的感情。他的长子王康倚仗他过去的威望，便骄纵无度，为所欲为。所部军人结婚，他常非理凌辱。军人们控告，王悦和王康都被免官除名，被发配到边远的地方。

周孝闵帝即位，按照朝廷规定恢复了他的官职。保定元年(561)，他在官位上去世。他性情节俭，不经营家产，虽官位显要，却家徒四壁。

杨檦，字显进，正平高凉人。从小就豪爽任侠，胸怀大志。魏孝昌时，..朱荣大肆杀害朝臣，大司马、城阳王元徽逃难投奔他，他把元徽藏起来才免于一死。孝庄帝即皇帝位，元徽才出来，又任司马。杨檦因此以侠义壮烈出名，被提拔为伏波将军、给事中。元颢入据路阳，孝庄帝被迫北上太行山躲避。..朱荣带着孝庄帝讨伐元颢，军至马渚，杨檦备下船只让大军渡过黄河。元颢被平定，他被封爵为肥如县伯，又加封镇远将军等职衔。

他跟从孝武帝西入关中，晋爵为侯。这时东魏迁都邺城，宇文泰想知道他们的意图，便派杨檦秘密到邺城访察。归来后很使宇文泰满意，朝廷授予他通直散骑常侍等职。稽胡倚仗地势险要不对西魏朝贡，并不断抢掠骚扰边民，朝廷命杨檦兼黄门侍郎前往安抚慰问。他颇有谋略权术，很能体察边情，劝诱化导胡人首领自动归附，甚至有人跟着他一块到朝廷来。

这时弘农被东魏占据，他跟随宇文泰将弘农攻克。然而黄河以北仍归东魏所有。他的父亲杨猛过去曾任绍郡白水县县令，他与当地的豪强地主关系密切，请求暗中到绍郡联络，以举兵响应朝廷。宇文泰同意，他便出发。他与土豪王覆怜等阴谋举事，秘密联络，内外一起爆发，攻克绍郡，擒拿东魏太守程保和县令四名，全部斩首。众人推举杨檦任太守。他认为只有依靠王覆怜事情才得以成功，便上表奏请求命王覆怜为太守。他因立功被授予大行台左丞，仍然率领义兵经营攻防事务。他因此派出间谍去诱说东魏城堡守将，旬月之间，正平、河北、南汾、二绛、建州、太宁等城池都有人请求作为内应的，西魏军队乘势进攻，将这些地方拿下。朝廷命他代行正平郡太守职务，左丞职务不变。

宇文泰认为他很有谋略，能够担当守卫边境的重任，便上表让他代理建州刺史。建州远处敌境之中，然而由于杨檦恩信和威望早已出名，所以，所到之处，人们大多带上粮草归附他。到达建州时，已有一万之众。东魏的建州刺史车折于洛出兵抵抗，杨檦将他打败。他又在州西打败东魏的行台斛律俱，缴获敌人大量的衣甲兵器和其他军资，他将这些物品全都发给了追随而来的义士。因此他的声名大振。东魏派太保尉景攻陷正平，又派行台薛修义与斛律俱的兵马汇合，于是敌人势力逐渐强盛。他因孤军无援，而且腹背受敌，准备撤兵。但又害怕原先追随他的义士们背叛，便伪造了一封宇文泰的书信，派人扮装成使者从外面送来，说朝廷已派大军分四路前来增援。故意让人把消息泄漏出去，让所有的人都知道。又让当地的土人和酋长领兵四处抢掠，好像在为大军筹集军费。分配完毕，他在晚上拔寨退还绍郡。朝廷嘉奖他靠智谋保全了军队，命他为建州刺史。

这时东魏在正平设置东雍州，派薛荣祖镇守。杨檦先派一支奇兵急攻汾桥。薛荣祖果然出动全部守城战士去把守汾桥。当夜，杨檦从别的道路渡河进攻州城，一举攻克。他晋升为骠骑将军。

高欢攻打玉壁，命侯景攻占齐子岭。杨檦恐怕侯景侵犯绍郡，率领骑兵前来抵御。侯景远远地听说杨檦即将来到，连忙砍伐树木横断道路六十余里，但仍然惊恐不安，又退还河阳。齐军就是这样惧怕杨檦。大统十二年(546)，朝廷进授他为大都督，加封为晋、建二州诸军事。他又率军攻破蓼坞，抓获东魏将军李显。大统十六年，西魏军讨伐东魏，命他为大行台尚书，率领义军作为先驱先攻入敌境，占据敌兵的四个据点。因敌军坚壁不出，朝廷便命他撤还。

保定四年(564)，他迁任为少师。这年，北周军围攻洛阳，朝廷命他率军出轵关东援。他自认为镇守东部边境二十多年，多次与齐军作战，每战必胜，因此产生了轻敌思想。当时洛阳没有攻克，他却深入敌境，又不作任何准备。齐军突然攻来，将他的军队打得大败。他看到军队溃散，向齐军投降。他建功立业时，颇有慷慨壮烈的志向；可是军队失败后，便投降敌兵以保全性命，人们因此都鄙视他。

上一篇：列传·卷五十六

下一篇：列传·卷五十八

全   文：北史

