---
---
---
title: 燕凤许谦崔宏子浩张衮弟恂邓彦海
---

燕凤，字子章，代人也。少好学，博综经史，明习阴阳谶纬。昭成素闻其名，使以礼致之，凤不应聘。及军围代，谓城人曰：“凤不来者，将屠之。”代人惧，遂送凤。昭成待以宾礼。后拜代王左长史，参决国事。又以经授献明帝。

尝使苻坚，坚问凤曰：“代王何如人？”对曰：“宽和仁爱，经略高远，一时雄主也。常有并吞天下之志。”坚曰：“卿辈北人，无刚甲利兵，敌弱则进，敌强则退，安能并兼邪？”凤曰：“北人壮悍，上马持三仗，驱驰若飞。主上雄隽，率服北土，控弦百万，号令若一。军无辎重樵爨之苦，轻行速捷，因敌取资。此南方所以疲弊，北方所以常胜也。”坚曰：“彼国人马多少？”凤曰：“控弦之士数十万，见马一百万匹。”坚曰：“卿言人众则可，说马太多。”凤曰：“云中川自东山至西河二百里，北山至南山百余里，每岁孟秋，马常大集，略为满川。以此推之，使人言犹未尽。”凤还，坚厚加赠遗。

及昭成崩，道武将迁长安。凤以道武幼弱，固请于苻坚曰：“代主初崩，臣子亡叛，遗孙冲幼，莫相辅立。其别部大人刘库仁勇而有智，铁弗卫辰狡猾多端，皆不可独任。宜分部为二，令人统之。两人素有深仇，其势莫能先发，此御边之上策。待其孙长，乃存而立之，是陛下大惠于亡国也。”坚从之。凤寻东还。及道武即位，历吏部郎、给事黄门侍郎、行台尚书，甚见器重。明元世，与崔宏、封懿、梁越等入讲经传，出议朝政。太武初，以旧勋赐爵平舒侯。卒，子才袭。

许谦，字元逊，代人也。少有文才，善天文图谶学。建国时，将家归附，昭成擢为代王郎中令，兼掌文记。与燕凤俱授献明帝经。昭成崩后，谦徙长安。苻坚从弟行唐公洛镇和龙，请谦之镇。未几，以继母老，辞归。登国初，遂归道武，以为右司马，与张兖等参赞初基。慕容宝之来寇也，道武使谦告难于姚兴。兴遣将杨佛嵩来援。佛嵩稽缓，道武命谦为书遗之，佛嵩乃倍道兼行。道武大悦，赐谦爵关内侯。宝败，佛嵩乃还。及慕容垂死，谦上书劝进。并州平，以谦为阳曲护军，赐爵平舒侯。卒，赠幽州刺史、高阳公，谥曰文。

子洛阳袭爵。明元追录谦功，以洛阳为雁门太守。洛阳家田三生嘉禾，皆异亩同颖。太武善之，进爵北地公。卒，谥曰恭。

崔宏，字玄伯，清河东武城人，魏司空林之六世孙也。祖悦，仕石季龙，位司徒右长史。父潜，仕慕容，为黄门侍郎。并以才学称。

宏少有隽才，号曰冀州神童。苻融之牧冀州，虚心礼敬。拜阳平公侍郎、领冀州从事。出总庶事，入为宾友，众务修理，处断无滞。苻坚闻之，征为太子舍人。辞以母疾，不就。左迁着作佐郎。太原郝轩名知人，称宏有王佐之材，近代所未有也。坚亡，避难齐鲁间，为丁零翟钊及晋叛将张愿所留。郝轩叹曰：“斯人也，遇斯时，不因扶摇之势，而与鴳雀飞沈，岂不惜哉！”

仕慕容垂，为吏部郎、尚书左丞、高阳内史，所历着称。立身雅正，虽在兵乱，独厉志笃学，不以资产为意，妻子不免饥寒。

道武征慕容宝，次中山。弃郡走海滨。帝素闻其名，遣求。及至，以为黄门侍郎，与张兖对总机要，草创制度。时晋使来聘，帝将报之，诏有司议国号。宏议曰：“三皇、五帝之立号也，或因所生之土，或以封国之名。故虞、夏、商、周始皆诸侯，及圣德既隆，万国宗戴，称号随本，不复更立。唯商人屡徙，改号曰殷。然犹兼行，不废始基之号。故《诗》云‘殷商之旅’，此其义也。国家虽统北方广漠之土，逮于陛下，应运龙飞。虽曰旧邦，受命惟新。以是登国之初改代曰魏。慕容永亦奉进魏土。夫魏者大名州之上国，斯乃革命之征验，利见之玄符也。臣愚以为宜号为魏。”道武从之，于是称魏。

及帝幸邺，历问故事。宏应对若流，帝善之。还次恆岭，帝亲登山顶，抚慰新人，适遇宏扶老母登岭，赐以牛米。因诏诸徙人不能自进者，给以车牛。迁吏部尚书。时命有司制官爵，撰朝仪，协音乐，定律令，申科禁，宏总而裁之，以为永式。及置八部大夫，以拟八坐。宏通署三十六曹，如令、仆统事。深被信任，势倾朝廷。约俭自居，不营产业，家徒四壁；出无车乘，朝晡步上。母年七十，供养无重膳。帝闻，益重之，厚加馈赐。时人亦或讥其过约，而宏居之愈甚。常引问古今旧事，王者制度，宏陈古人制作之体，及往代废兴之由，甚合上意。未尝謇谔忤旨，亦不谄谀苟容。及道武季年，大臣多犯威怒，宏独无谴者，由于此也。

帝曾引宏讲论《汉书》，至娄敬说汉祖，欲以鲁元公主妻匈奴，善之，嗟叹者良久。是以诸公主皆嫁于宾附之国，朝臣子弟、良族美彦不得尚焉。尚书职罢，赐宏爵白马侯，加周兵将军。与旧功臣庾岳、奚斤等同班，而信宠过之。

道武崩，明元未即位，清河王绍因人心不安，大出财帛，班赐朝士。宏独不受绍财，长孙嵩以下咸愧焉。诏遣使者循行郡国，纠察守宰不如法者，令宏与宜都公穆观等案之，帝称其平当。又诏宏与长孙嵩等朝堂决刑狱。

明元以郡国豪右大人蠹害，乃优诏征之。人多恋本，而长吏逼遣之。于是轻薄少年，因相扇动，所在聚结。西河、建兴盗贼并起，守宰讨之不能禁。帝乃引宏及北新侯安同、寿光侯叔孙建、武元城侯元屈等问焉。宏欲大赦以纾之。屈曰：“不如先诛首恶，赦其党类。”宏曰：“王者临天下，以安人为本，何顾小曲直也。夫赦虽非正道，而可以权行。若赦而不改，诛之不晚。”明元从之。

神瑞初，诏宏与南平公嵩等坐止车门右，听理机事。并州胡数万南掠河内，遣将军公孙表等讨之，败绩。帝问计于群臣。宏曰：“表等诸军，不为不足，但失于处分，故使小盗假息耳。胡众虽多，而无猛健主将，所谓千奴共一詹也。宜得大将素为胡所服信者，将数百骑，就摄表军以讨之。贼闻，必望风震怖。寿光侯建，前在并州，诸将莫及。”帝从之，遂平胡寇。寻拜天部大人，进爵为公。泰常三年夏，宏病笃，帝遣侍中穆观就受遗言，侍臣问疾，一夜数返。卒，追赠司空，谥文贞公。丧礼一依安城王叔孙俊故事。诏群臣及附国渠帅皆会葬，自亲王以外，尽命拜送。子浩袭。太和中，孝文追录先朝功臣，以宏配飨庙廷。

浩字伯深，少好学。博览经史，玄象阴阳百家之言，无不该览。研精义理，时人莫及。弱冠为通直郎，稍迁着作郎。道武以其工书，常置左右。道武季年，威严颇峻，宫省左右，多以微过得罪，莫不逃避，隐匿目下之变。浩独恭勤不怠，或终日不归。帝知之，辄命赐以御粥。其砥直任时，不为穷通改节若此。明元初，拜博士祭酒，赐爵武城子。常授帝经书，每至郊祀，父子并乘轩轺，时人荣之。明元好阴阳术数，闻浩说《易》及《洪范》五行，善之。因命筮吉凶，参观天文，考定疑惑。浩总核天人之际，举其纲纪者，数家多有应验。恆与军国大谋，甚为宠密。时有兔在后宫，检无从得入，帝令浩推之。浩以为当有邻国贡嫔嫱者。明年，姚兴果献女。

神瑞二年，秋谷不登，太史令王亮、苏坦因华阴公主等言：“谶书云：国家当都邺，大乐五十年。”劝帝迁都于邺，可救今年之饥。帝以问浩。浩曰：“非长久策也。东州之人，常谓国家居广漠之地，人畜无算，号称牛毛之众。今留守旧都，分家南徙，恐不满诸州之地。参居郡县，处榛林之下，不便水土，疾疫死伤，情见事露，则百姓意阻。四方闻之，有轻侮之意，屈丐及蠕蠕必提挈而来。云中、平城则有危殆之事，阻隔恆、代，千里之际，须欲救援，赴之甚难。如此，则声实俱损矣。今居北方，假令山东有变，轻骑南出，燿威桑梓之中，谁知多少？百姓见之，望尘震伏。此是国家威制诸夏之长策也。至春草生，乳酪将出，兼有菜果，足接来秋。若得中熟，事则济矣。”帝深然之。复使中贵人问浩曰：“今既无以至来秋，或复不熟，将如之何？”浩曰：“可简穷下之户，诸州就谷。若秋无年，愿更图也。但不可迁都。”帝于是分人诣山东三州就食，出仓谷以禀之。来年遂大熟，赐浩妾各一人，及御衣绵绢等。初，姚兴死之前岁，太史奏荧惑在匏瓜星中，一夜忽然亡失，不知所在。或谓下入危亡之国，将为童谣妖言，而后行其灾祸。帝乃召诸硕儒，与史官求其所诣。浩对曰：“案《春秋左氏傅》说神降于萃，其至之日，各其物也。请以日辰推之。庚午之夕，辛未之朝，天有阴云，荧惑之亡，当在此二日之内。庚与午，皆主于秦，辛为西夷。今姚兴据咸阳，是荧惑入秦矣。”诸人皆作色曰：“天上失星，人安能知其所诣，而妄说无征之言！”浩笑而不应。后八十余日，荧惑果出东井，留守盘旋。秦中大旱赤地，昆明池水竭。童谣讹言，国中喧扰。明年，姚兴死，二子交兵，三年国灭。于是诸人乃服。

泰常元年，晋将刘裕伐姚泓，欲氵斥河西上，求假道。诏群臣议之。外朝公卿咸曰：“函谷天险，裕何能西入？扬言伐姚，意或难测。宜先发军断河上流，勿令西过。”内朝咸同外计，帝将从之。浩曰：“此非上策也。司马休之徒扰其荆州，刘裕切齿久矣。今兴死子幼，乘其危亡而伐之，臣观其意，必自入关。劲躁之人，不顾后患。今若塞其西路，裕必上岸北侵。如此则姚无事而我受敌矣。蠕蠕内寇，人食又乏，发军赴南，则北冠进击；若其救北，则南州复危，未若假之水道，纵裕西入。然后兴兵塞其东归之路。所谓卞庄刺彪，两得之势也。使裕胜也，必德我假道之惠；令姚氏胜也，亦不失救邻之名。纵裕得关中，悬远难守。彼不能守，终为我物。今不劳兵马，坐观成败，斗两彪而收长久之利，上策也。夫为国之计，择利为之，岂顾婚姻，酬一女子之惠也？假国家弃恆山以南，裕必不能发吴越之兵争守河北也。”议者犹曰：“裕西入函谷，则进退路穷，腹背受敌。北上岸，则姚军必不出关助我。扬声西行，意在北进，其势然也。”帝遂从群议，遣长孙嵩拒之。战于畔城，为晋将硃超石所败。帝恨不用浩言。

二年，晋齐郡太守王懿来降。陈计，称刘裕在洛，劝以军绝其后路，则裕军不战而可克。书奏，帝善之。会浩在前，进讲书传。帝问浩曰：“裕西伐已至潼关，卿观事得济否？”浩曰：“姚兴好养虚名而无实用，子泓又病，众叛亲离。乘其危亡，兵精将勇，克之必矣。”帝曰：“裕武能何如慕容垂？”浩曰：“垂承父祖之资，生便尊贵。同类归之，若夜蛾之赴火；少加倚仗，便足立功。刘裕挺出寒微，不因一卒之用，奋臂大呼，而夷灭桓玄。北禽慕容超，南摧卢循。裕若平姚而篡其主。秦地戎夷混并，裕亦不能守之。秦地亦终当为国家所有。”帝曰：“裕已入关，不能进，不能退，我遣精骑南袭彭城、寿春，裕亦何能自立？”浩曰：“今西北二寇未殄，陛下不可亲御六师。长孙嵩有经国之用，无进取之能，非刘裕敌也。臣谓待之不晚。”帝笑曰：“卿量之已审矣。”浩曰：“臣常私论近世人物，不敢不上闻。若王猛之经国，苻坚之管仲也；慕容恪之辅少主，慕容之霍光也；刘裕之平逆乱，司马德宗之曹操也。”帝曰：“卿谓先帝如何？”浩曰：“太祖用漠北淳朴之人，南入汉地，变风易俗，化洽四海。自与羲、农、舜、禹齐烈，臣岂能仰名。”帝曰：“屈丐何如？”浩曰：“屈丐家国夷灭，一身孤寄，为姚氏封植。不思树党强邻，报复仇耻，乃结蠕蠕，背德于姚。撅竖小人，无大经略，正可残暴，终为人残灭耳。”帝大悦，说至中夜。赐浩缥醪酒十斛，水精戎盐一两，曰：“朕味卿言，若此盐酒，故与卿同其味也。”

三年，彗星出天津，入太微，经北斗，络紫微，犯天棓。八十余日，至天汉而灭。帝复召诸儒、术士问之，曰：“灾咎将在何国？朕甚畏之。”浩曰：“灾异由人而起，人无ＩＯ，妖不自作。《汉书》载王莽篡位之前，彗星出入，正与今同。国家主尊臣卑，人无异望。是为僭晋将灭，刘裕篡之之应也。”诸人莫能易浩言，帝深然之。五年，宋果代晋，南镇上宋改元赦书。时帝幸东南舄氵齿池，射鸟，闻之，驿驰召浩，告曰：“往年卿言彗星之占验矣。朕今日始信天道。”初，浩父疾笃。乃翦爪截发，夜在庭中仰祷斗极，为父请命，求以身代。叩头流血，岁余不息，家人罕有知者。及父终，居丧尽礼，时人称之。袭爵白马公。

自朝廷礼仪，优文策诏，军国书记，尽关于浩。浩能为雅说，不长属文，而留心于制度科律及经术之言。作《家祭法》，次序五宗，蒸尝之礼，丰俭之节，义理可观。性不好庄老之书，每读不过数十行，辄弃之，曰：“此矫诬之说，不近人情，必非老子所作。老聃习礼，仲尼所师，岂设败法之言以乱先王之教。袁生所谓家人筐箧中物，不可扬于王庭。”

帝恆有微疾，而灾异屡见，乃使中贵人密问浩曰：“今兹日蚀于胃、昴，尽光赵、代之分野。朕疾疹弥年，恐一旦奄忽，诸子并少，其为我设图后计。”浩曰：“陛下春秋富盛，圣业方融，德以除灾，幸就平愈。昔宋景见灾修德，荧惑退舍。愿陛下遗诸忧虑，恬神保和，无以暗昧之说，致损圣思。必不得已，请陈瞽言。自圣化龙兴，不崇储贰，是以永兴之始，社稷几危。今宜早建东宫，选公卿忠贤陛下素所委仗者，使为师傅；左右信臣简在帝心者，以充宾友。入总万机，出统戎政，监国抚军，六柄在手。若此，则陛下可以优游无为，颐神养寿。此乃万代之令典，塞祸之大备也。今长皇子讳，年渐一纪，明睿温和，众情所系，时登储副，则天下幸甚。立子以长，礼之大经，若须并大，成人而择，倒错天伦，则生履霜坚冰之祸。自古以来，载籍所记，兴衰存亡，鲜不由此。”帝纳之，于是使浩奉策告宗庙，令太武为国副主，居正殿临朝。司徒长孙嵩、高阳公奚斤、北新公安同为左辅，坐东厢，西面。浩与太尉穆观、散骑常侍丘堆为右弼，坐西厢，东面。百寮总己以听焉。明元居西宫，时隐而窥之，听其决断。大悦，谓左右侍臣曰：“长孙嵩宿德旧臣，历事四世，功存社稷；奚斤辩捷智谋，名闻遐迩；安同晓解俗情，明于校练；穆观达政事要，识吾旨趣；崔浩博闻强识，精于天人之会；丘堆虽无大用，然在公专谨。以六人辅吾子，足以经国。吾与汝曹游行四境，伐叛柔服，可以得志于天下矣。”群臣时奏事所疑。帝曰：“此非我所知，当决之于汝曹国主也。”

会闻宋武帝殂，帝欲取洛阳、武牢、滑台。浩曰：“陛下不以刘裕欻起，纳其使贡，裕亦敬事陛下。不幸今死，乘丧伐之，虽得之，不令。《春秋》晋士丐侵齐，闻齐侯卒，乃还。君子大其不伐丧，以为恩足以感孝子，义足以动诸侯。今国家未能一举而定江南，宜遣人吊祭，恤其凶灾，布义风于天下，令德之事也。且裕新死，党与未离，不如缓之，待其恶稔。如其强臣争权，变难必起，然后命将扬威，可不劳士卒而收淮北之地。”帝锐意南伐，语浩曰：“刘裕因姚兴死而灭其国。裕死，我伐之，何为不可！”浩固执曰：“兴死，二子交争，裕乃伐之。”帝大怒，不从。

遂遣奚斤等南伐，议于监国之前曰：“先攻城，先略地？”斤请先攻城。浩曰：“南人长于固守，苻氏攻襄阳，经年不拔。今以大国之力，攻其小城，若不时克，挫损军势，危道也。不如分军略地，至淮为限，列置守宰，收敛租谷。滑台、武牢反在军北，绝望南救，必沿河东走。若或不然，即是囿中之物。”公孙表请先图其城。斤等济河，先攻滑台，经时不拔，表请济师。帝怒，乃亲南巡，拜浩为相州刺史，随军谋主。及车驾还，浩从幸西河、太原，下临河流，傍览川城，慨然有感。遂与同寮论五等郡县之是非，考秦皇、汉武之违失。时伏其言。

天师寇谦之每与浩言，闻其论古兴亡之迹，常自夜达旦，竦意敛容，深美之，曰：“斯人言也惠，皆可底行，亦当今之皋陶也。但人贵远贱近，不能深察之耳。”因谓浩曰：“吾当兼攸儒教，辅助太平真君，而学不稽古。为吾撰列王者政典，并论其大要。”浩乃着书二十余篇，上推太初，下尽秦、汉变弊之迹，大旨先以复五等为本。太武，左右忌浩正直，共排毁之。帝虽知其能，不免群议，故浩以公归第。及有疑议，召问焉。浩纤妍白皙如美妇人。性敏达，长于谋计，自比张良，谓己稽古过之。既归第，因欲修服食养性术，而寇谦之有《神中录图新经》，浩因师事之。

始光中，进爵东郡公，拜太常卿。时议伐赫连昌，群臣皆以为难，唯浩曰：“往年以来，荧惑再守羽林，越钩陈，其占秦亡。又今年五星并出东方，利以西伐。天应人和，时会并集，不可不进。”帝乃使奚斤等击蒲坂，而亲率轻骑掠其都城，大获而还。后复讨昌，次其城下，收众伪退。昌鼓噪而前，舒阵为两翼。会有风雨从东南来，扬沙昏冥，宦者赵倪进曰：“今风雨从贼后来，我向彼背，天不助人。又将士饥渴，愿陛下摄骑避之，更待后日。”浩叱之曰：“是何言欤！千里制胜，一日之中，岂得变易？贼前行不止，后已离绝，宜分军隐山，掩击不意。风道在人，岂有常也？”帝曰：“善。”分骑奋击，昌军大溃。

神二年，议击蠕蠕，朝臣内外尽不欲行，保太后亦固止帝，帝皆不听。唯浩赞成之。尚书令刘洁、左仆射安原等乃使黄门侍郎仇齐推赫连昌太史张深、徐辩说帝曰：“今年己巳，三阴之岁，岁星袭月，太白在西方，不可举兵。北伐必败，虽克不利于上。”又群臣共赞深等云：“深少时常谏苻坚不可南征，坚不从而败。今天时人事都不和协，如何举动？”帝意不快，乃召浩与深等辩之。

浩难深曰：“阳者德也，阴者刑也，故月蚀修刑。夫王者之用刑，大则陈之原野，小则肆之市朝。战伐者，用刑之大者也。以此言之，三阴用兵，盖得其类，修刑之义也。岁星袭月，年饥人流，应在他国，远期十二年。太白行苍龙宿，于天文为东，不妨北伐。深等俗生，志意浅近，牵于术数，不达大体，难与远图。臣观天文，比年以来，月行掩昴，至今犹然。其占，三年天子大破旄头之国。蠕蠕、高车，旄头之众也。夫圣明御时，能行非常之事。古人语曰：‘非常之原，黎人惧焉；及其成功，天下晏然。’愿陛下勿疑。”深等惭曰：“蠕蠕荒外无用之物，得其地不可耕而食，得其人不可臣而使。轻疾无常，难得而制，有何汲汲而劳苦士马。”

浩曰：“深言天时，是其所职；若论形势，非彼所知。斯乃汉世旧说常谈，施之于今，不合事宜。何以言之？夫蠕蠕者，旧是国家北边叛隶，今诛其元恶，收其善人，令复旧位，非无用也。漠北高凉，不生蚊蚋，水草美善，夏则北迁，田牧其地，非不可耕而食也。蠕蠕子弟来降，贵者尚公主，贱者将军、大夫，居列满朝。又高车号为名骑，非不可臣而畜也。夫以南人追之，则患其轻疾；于国兵则不然。何者？彼能远走，我亦能远逐，非难制也。往数入塞，国人震惊。今夏不乘虚掩进，破灭其国，至秋复来，不得安卧。自太宗之世，迄于今日，无岁不警，岂不汲汲乎哉？世人皆谓深、辩通解数术，明决成败，臣请试之。问其西国未灭之前，有何亡征？知而不言，是其不忠；若实不知，是其无术。”

时赫连昌在坐，深等自以无先言，惭不能对。帝大悦，谓公卿曰：“吾意决矣。亡国之臣不可与谋，信哉！”而保太后犹疑之。复令群臣至保太后前评议，帝命浩善晓之令寤。

既罢朝，或有尤浩曰：“吴贼侵南，舍之北伐，师行千里，其谁不知？蠕蠕远遁，前无所获，后有南侵之患，此危道也。”浩曰：“今年不摧蠕蠕，则无以御南贼。自国家并西国以来，南人恐惧，扬声动众，以卫淮北。彼北我南，彼征我息，其势然矣。北破蠕蠕，往还之间，故不见其至也。何以言之？刘裕得关中，留其爱子，精兵数万，良将劲卒，犹不能固守，举军尽没，号哭之声至今未已。如何正当国家休明之世，士马强盛之时，而欲以驹犊齿虎口也？设国家与之河南，彼必不能守之。自量不能守，是以必不来。若或有众，备边之军耳。夫见瓶水冻，知天下之寒；尝肉一脔，识镬中之昧。物有其类，可推而得。且蠕蠕恃远，谓国家力不能至，自宽来久。故夏则散众放畜，秋肥乃聚，背寒向温，南来寇抄。今掩其不备，大军卒至，必惊骇，望尘奔走。牡马护牧，牝马恋驹；驱驰难制，不得水草；未过数日，朋聚而困弊，可一举而灭。暂劳永逸，时不可失也。唯患上无此意。今圣虑已决，如何止之？”遂行。天师谓浩曰：“是行可果乎？”浩曰：“必克。但恐诸将琐琐，前后顾虑，不能乘胜深入，使不全举耳。”

及军到，入其境，蠕蠕先不设备。于是分军搜讨，东西五千里，南北三千里，所虏及获畜产车庐数百万。高车杀蠕蠕种类归降者三十余万落。虏遂散乱。帝沿弱水，西至涿邪山，诸大将果虑深入有伏兵，劝帝止。天师以浩曩日言，固劝帝穷讨，帝不听。后有降人言：“蠕蠕大檀先被疾，不知所为，乃焚穹庐，科车自载，将百人入山南走。人畜窘聚，方六十里，无人领统。相去百八十里，追军不至，乃徐西遁，唯此得免。”闻凉州贾胡言：“若复前行二日，则尽灭之矣。”帝深恨之。

大军既还，南军竟不能动，如浩所料。

浩明识天文，好观星变。常置金银铜铤于酢器中，令青，夜有所见，即以铤画纸作字，以记其异。太武每幸浩第，多问以异事。或仓卒不及束带，奉进蔬食，不暇精美，帝为举匕箸，或立尝而还。其见宠爱如此。于是引浩出入卧内。加侍中、特进、抚军大将军、左光禄大夫，以赏谋谟之功。帝从容谓浩曰：“卿才智深博，事朕祖考，忠着三世，朕故延卿自近。其思尽规谏，勿有隐怀。朕虽当时迁怒，若或不用，久可不深思卿言也？”因令歌工历颂群臣，事在《长孙道生传》。又召新降高车渠帅数百人，赐酒食于前。指浩以示之曰：“汝曹视此人纤尪懦弱，手不能弯弓持矛，其胸中所怀，乃逾于兵甲。朕始时虽有征讨之志，而虑不自决，前后克捷，皆此人导吾令到此矣。”乃敕诸尚书曰：“凡军国大计，卿等所不能决，皆先咨浩然后行。”

俄而南籓诸将表宋师欲犯河南，请兵三万，先其未发逆击之。因诛河北流人在界上者，绝其乡导，足以挫其锐气，使不敢深入。诏公卿议之，咸言宜许。浩曰：“此不可从也。往年国家大破蠕蠕，马力有余。南贼丧精，常恐轻兵奄至，故扬声动众，以备不虞，非敢先发。又南土下湿，夏月蒸暑，非行师之时。且彼先严有备，必坚城固守。屯军攻之，则粮食不给；分兵肆讨，则无以应敌。未见其利。就使能来，待其劳倦，秋凉马肥，因敌取食，徐往击之，万全之计。在朝群臣及西北守将，从陛下征讨，西灭赫连，北破蠕蠕，多获美女珍宝，马畜成群；南镇诸将，闻而生羡，亦欲南抄，以取资财。是以妄张贼势，披毛求瑕，冀得肆心。既不获听，故数称贼动以恐朝廷。背公存私，为国生事，非忠也。”帝从浩议。

南镇诸将表贼至，而自陈兵少，求简幽州以南戍兵佐宁。就漳水造船，严以为备。公卿议者佥然，欲遣骑五千，并假署司马楚之、鲁轨、韩延之等，令诱引边人。浩曰：“非上策也。彼闻幽州已南，精兵悉发，大造舟船，轻骑在后，欲存立司马，诛除宋族，必举国骇扰，惧于灭亡，当悉发精锐，来备北境。后审知官军有声无实，恃其先聚，必喜而前行，径来至河，肆其侵暴。则我守将，无以御之。若彼有见机之人，善设权谲，乘间深入，虞我国虚，生变不难。非制敌之良计。今公卿欲以威力攘贼，乃所以招令速至也。夫张虚声而召实害，此之谓矣。不可不思，后悔无及。我使在彼，期四月前还，可待使至，审而后发，犹未晚也。楚之人徒，是彼所忌，将夺其国，彼安得端坐视之？故楚之往则彼来，楚之止则彼息，其势然也。且楚之等琐才，能招合轻薄无赖，而不能成就大功。为国生事，使兵连祸结，必此之群矣。臣尝闻鲁轨说姚兴，求入荆州。至则散败，乃不免蛮贼掠卖为奴，使祸及姚泓，已然之效。”

浩又陈天时不利于彼，曰：“今兹害气在扬州，不宜先举兵，一也。午岁自刑，先发者伤，二也。日蚀灭光，昼昏星见，飞鸟堕落，宿当斗、牛，忧在危亡，三也。荧惑伏匿于翼、轸，戒乱及丧，四也。太白未出，进兵者败，五也。夫兴国之君，先修人事，次尽地利，后观天时，故万举而万全，国安而身盛。今宋新国，是人事未周也；灾变屡见，是天时不协也；舟行水涸，是地利不尽也。三事无一成，自守犹或不安，何得先发而攻人哉？彼必听我虚声而严，我亦承彼严而动，两推其咎，皆自以为应敌。兵法当分灾，迎受害气，未可举动也。”帝不能违众，乃从公卿议。浩复固争，不从。遂遣阳平王杜超镇邺，琅邪王司马楚之等屯颍川。于是寇来遂疾，到彦之自清水入河，

氵斥流西行，分兵列守南岸，西至潼关。

帝闻赫连定与宋县分河北，乃先讨赫连。群臣皆曰：“义隆军犹在河中，舍之西行，前寇未可必克；而义隆乘虚，则东州败矣。”帝疑焉，问计于浩。浩曰：“义隆与赫连定同恶相连，招结冯跋，牵引蠕蠕，规肆逆心，虚相唱和。义隆望定进，定待义隆前，皆莫敢先入。以臣观之，有似连鸡，不得俱飞，无能为害也。臣始谓义隆军屯住河中，两道北上，东道向冀州，西道冲邺。如此则陛下当自致讨，不得徐行。今则不然，东西列兵，径二千里中，一处不过千，形分势弱。以此观之，儜儿情见，正望固河自守，免死为幸，无北度意也。赫连定残根易摧，拟之必仆。ＩＮ定之后，东出潼关，席卷而前，威震南极，江淮以北无立草矣。圣策独发，非愚近所及，愿陛下必行无疑。”

平凉既平，其日宴会，帝执浩手以示蒙逊使曰：“所云崔公，此是也。才略之美，当今无比。朕行止必问，成败决焉，若合符契。”

后冠军安颉军还，献南俘，因说南贼之言云：“宋敕其诸将，若北国兵动，先其未至，径前入河。若其不动，住彭城勿进。”如浩所量。帝谓公卿曰：“卿辈前谓我用浩计为谬，惊怖固谏。常胜之家，自谓逾人远矣，至于归终，乃不能及。”迁浩司徒。

时方士祁纤奏立四王，以日东西南北为名，欲以致祯吉，除灾异。诏浩与学士议之。浩曰：“先王建国，以作籓屏，不应假名其福。夫日月运转，周历四方，京师所居，在于其内。四王之称，实奄邦畿，名之则逆，不可承用。”先是，纤奏改代为万年，浩曰：“昔太祖道武皇帝应期受命，开拓洪业，诸所制宜，无不循古。以始封代土，后称为魏。故代、魏兼用，犹彼殷、商。国家积德，着在图史，当享万亿，不待假名以为益也。纤之所闻，皆非正义。”帝从之。

时河西王沮渠牧犍内有贰意，帝将讨焉，先问于浩。浩对曰：“牧犍恶心已露，不可不诛。官军往年北伐，虽不ＩＮ获，实无所损。于时行者，内外军马三十万匹，计在道死伤，不满八千。岁常羸死，恆不减万，乃不少于前。而远方承虚，便谓大损，不能复振。今出其不图，大军卒至，必惊惧骚扰，不知所出，擒之必矣。牧犍幼弱，诸弟骄恣，争权纵横，人心离解。加以比年以来，天灾地变，都在秦、凉，成灭之国也。”

帝命公卿议之，恆农王奚斤等三十余人皆表曰：“牧犍西垂下国，虽心不为纯臣，然继父修职贡，朝廷接以蕃礼。又王姬厘降，罪未甚彰，谓且羁縻而已。令士马劳止，可宜小息。又其地卤斥，略无水草，大军既到，不得久停。彼闻军来，必完聚城守，攻则难拔，野无所掠。”于是尚书古弼、李顺之徒皆曰：“自温闱河以西至于凉州，地纯枯石，了无水草，不见流川。皆言姑臧城南天梯山上，冬有积雪深一丈，至春夏消液，下流成川，引以溉灌。彼闻军至，决此渠口，水不通流，则致渴乏。去城百里之内，赤地无草，不任久停军马。斤等议是也。”帝乃命浩以其前言与斤共相难抑。诸人不复余言，唯曰彼无水草。浩曰：“《汉书地理志》称‘凉州之畜，为天下饶’，若无水草，何以畜牧？又汉人为居，终不于无水草之地筑城郭立郡县也。又雪之消液，裁不敛尘，何得通渠引漕，溉灌数百万顷乎？此言大诋诬于人矣。”

李顺等复曰：“吾曹目见，何可共辩？”浩曰：“汝曹受人金钱，欲为之辞，谓我目不见便可欺也！”帝隐听，闻之乃出，亲见斤等。辞旨严厉，形于神色。群臣乃不敢复言。于是遂讨凉州，平之。多饶水草，如浩所言。

乃诏浩总理史务，务从实录。于是监秘书事，以中书侍郎高允、散骑侍郎张伟参着作，续成前纪。至于损益褒贬，折衷润色，浩所总焉。浩有鉴识，以人伦为己任。明元、太武之世，征海内贤才，起自仄陋。及所得外国远方名士，拔而用之，皆浩之由也。至于礼乐宪章，皆归宗于浩。

及景穆始总百揆，浩复与宜都王穆寿辅政事。又将讨蠕蠕，刘洁复致异议。帝愈欲讨之，乃召问浩。浩对曰：“往击蠕蠕，师不多日，洁等各欲回还。后获尚书，云军还之时，去贼三十里，是洁等之计过矣。夫北土多积雪，至冬时，常避寒南徙。若因其时，潜军而出，必与之遇。既与之遇，则可禽获。”帝以为然。乃分军四道，诸将俱会鹿浑海。期日有定，而洁恨计不用，沮误诸将，无功而还。

帝西巡至东雍，亲临汾曲，观叛贼薛永宗垒，进军围之。永宗出兵欲战，帝问浩曰：“今日可击否？”浩曰：“永宗未知陛下自来，人心安固。北风迅疾，宜急击之，须臾必破。若待明日，恐见官军盛大，必夜遁走。”帝从之，永宗溃灭。车驾济河，前驱告贼在渭北。帝至洛水桥，贼已夜遁。诏问浩曰：“盖吴在长安北九十里，渭北地空，谷草不备，欲度渭南西行，何如？”浩曰：“盖吴营去此六十里，贼魁所在。击蛇之法，当先破头，头破则尾岂能动？宜乘势先击吴。今军往，一日便到。吴平之后，回向长安，亦一日而至。一日之乏，未便损伤。愚谓宜从北道。若从南道，则盖吴徐入北山，卒未可平。”帝不从，乃度渭南。吴闻帝至，尽散入北山，果如浩言。军无所克，帝悔之。后以浩辅东宫之勤，赐缯絮布各千段。

帝蒐于河西，诏浩诣行所议军事。浩表曰：“昔汉武患匈奴强盛，故开凉州五郡，通西域，广农积谷，为灭贼之资，东西迭击。故汉未疲而匈奴已弊，后遂入朝。昔平凉州，臣愚以为北贼未平，征役不息，可不徙其人，案前世故事，计之长者。若徙其人，则土地空虚，虽有镇戍，适可御边而已。至于大举，军资必乏。陛下以此事阔远，竟不施用。如臣愚意，犹如前议，募徙豪强大家，充实凉土。军举之日，东西齐势，此计之得者。”

浩又上《五寅元历》。表曰：“太宗即位元年，敕臣解《急就章》、《孝经》、《论语》、《诗》、《尚书》、《春秋》、《礼记》、《周易》，三年成讫。复诏臣学天文星历、《易》式、九宫，无不尽看。三十九年，昼夜无废。臣禀性弱劣，力不及健妇人，更无余能，是以专心思书，忘寝与食。至乃梦共鬼争义，遂得周公、孔子之要术。始知古人有虚有实，妄语者多，真正者少。自秦始皇烧书之后，经典绝灭。汉高祖以来，世人妄造历术者十余家，皆不得天道之正。大误四千，小误甚多，不可言尽。臣愍其如此。今遭陛下太平之世，除伪从真，宜改误历，以从天道。是以臣前奏造历，今始成讫，谨以奏。惟恩省察，以臣历术，宣示中书博士，然后施用。非但时人，天地鬼神知臣得正，可以益国家万世之名，过于三皇、五帝矣。”浩又以《晋书》诸家并多误，着《晋后书》，未就，传世者五十余卷。

初，道武诏秘书郎邓彦海着国记十余卷，编年次事，体例未成，逮于明元，废不着述。神蒨二年，诏集诸文人摭录国书。浩及弟览、高谠、邓颖、晁继、范享、黄辅等共参着作，叙成国书三十卷。着作令史太原闵堪、赵郡郄标素谄事浩，乃请立石，铭载国书，以彰直笔。并勒浩所注《五经》。浩赞成之，景穆善焉。遂营于天郊东三里，方百步，用功三百万乃讫。

浩书国事备而不典，而石铭显在衢路，北人咸悉忿毒，相与构浩于帝。帝大怒，使有司案浩，取秘书郎及长历生数百人意状。浩服受赇。真君十一年六月，诛浩。清河崔氏无远近，及范阳卢氏、太原郭氏、河东柳氏，皆浩之姻亲，尽夷其族。其秘书郎史以下尽死。

浩始弱冠，太原郭逸以女妻之。浩晚成，不曜华采，故时人未知。逸妻王氏，宋镇北将军王仲德姊也。每奇浩才能，自以为得婿。俄而女亡，王氏深以伤恨，复欲以少女继昏。逸及亲属以为不可，王氏固执与之。逸不能违，遂重结好。浩非毁佛法，而妻郭氏敬好释典，时时读诵。浩怒，取而焚之，捐灰厕中。及浩幽执，被置槛内，送于城南，使卫士数十人溲其上，呼声嗷嗷，闻于行路。自宰司之被戮辱，未有如浩者，世皆以为报应之验。

初，浩害李顺，基萌已成，夜梦以火爇顺寝室，火作而顺死。浩与室家群立观之。俄而顺弟息号哭而出，曰：“此辈吾贼也！”以戈击之，悉投于河。寤而以告馆客冯景仁，曰：“此真不善也。夫以火爇人，暴之极也。且兆始恶者有终殃，积不善者无余庆。厉阶成矣，公其图之。”浩曰：“吾方思之。”而不能悛，至是而族。

浩既工书，人多托写《急就章》，从少至老，初不惮劳。所书盖以百数，必称“冯代强”，以示不敢犯国。其谨也如此。浩书体势及其先人，而巧妙不如也。世宝其迹，多裁割缀连，以为摹楷。

浩母，卢谌孙女也。浩着《食经序》曰：“余自少及长，耳目闻见，诸母诸姑所修妇功，无不蕴习酒食。朝夕养舅姑，四时供祭祀，虽有功力，不任僮使，常手自亲焉。昔遭丧乱，饥馑仍臻，饣禀蔬餬口，不能具其物用，十余年间，不复备设。先妣虑久废忘，后生无所知见，而少不习书，乃占授为九篇。文辞约举，婉而成章，聪辩强记，皆此类也。亲没之后，遇国龙兴之会，平暴除乱，拓定四方。余备位台铉，与参大谋。赏获丰厚，牛羊盖泽；赀累巨万，衣则重锦，食则粱肉。远惟平生，思季路负米之时，不可复得。故序遗文，垂示来世。”

浩弟简，字仲亮，一名览。好学，少以善书知名。道武初，历中书侍郎，爵五等侯，参着作事。卒。简弟恬，字叔玄，小名白。位豫州刺史，爵武阳侯。坐浩伏诛。

宏祖悦，与范阳卢谌并以博艺齐名。谌法钟繇，悦法卫瓘，而俱习索靖之草，皆尽其妙。谌传子偃，偃传子邈；悦传子潜，潜传子宏。世不替业，故魏初重崔、卢之书。宏自非朝廷文诰，四方书檄，初不妄染，故世无遗文。尤善草隶，为世摹楷，行押特尽精巧，而不见遗迹。始宏因苻氏乱，欲避地江南，为张愿所获，本图不遂。乃作诗以自伤，而不行于时，盖惧罪也。浩诛，中书侍郎高允受敕收浩家书，始见此诗，允知其意。允孙绰录于允集。

初，宏父潜为兄浑等诔手笔本草，延昌初，着作佐郎王遵业买书于市，遇得之。年将二百，宝其书迹，深藏秘之。武定中，遵业子松年将以遗黄门郎崔季舒，人多摹拓之。左光禄大夫姚元标以工书知名于时，见潜书，以为过于浩也。

宏弟徽，字玄猷，少有文才，与勃海高演俱知名。历位秘书监，赐爵贝丘侯。乐安王范镇长安，选旧德之士与范俱，以徽为平西将军副将，行乐安王傅，进爵济南公。徽为政务存大体，不亲小事。性好人伦。引接宾客，或谈及平生，或讲论道义，诲诱后进，终日不止。以疾，征还京师，卒，谥曰元公，士类无不叹惜。

始清河崔宽祖肜，随晋南阳王保避地陇右，遂仕西凉及沮渠氏。

肜生剖，字伯宗，每慷慨有怀东土。常叹曰：“风雨如晦，鸡鸣不已，吾所庶几！”及太武西巡，剖乃总率同义，使子宽送款。太武嘉之，拜宽岐阳令，赐爵延水男。遣使与宽俱西，抚慰初附。征部诣京师，未至而卒。文成以剖诚着先朝，赠凉州刺史、武陵公，谥曰元。

宽字景仁，还京，封安国子，位弘农太守。初，宽通款见浩，浩与相齿次，厚存接之。及浩诛，以远来疏族，独得不坐。遂家于武城，居司空林旧墟，以一子继浩。与浩弟览妻封氏相奉如亲。宽后袭爵武陵公，陕城镇将。三崤地险，人多寇劫。而宽性滑稽，诱接豪右，宿盗魁帅，与相交结。倾衿待遇，不逆细微，莫不感其意气。时官无禄力，唯取给于人，宽善抚纳，招致礼遗，大有取受，而与之者无恨。又恆农出漆蜡竹木之饶，路与南通，贸易来往，家产丰富，而百姓乐之。诸镇之中，号曰能政。及解镇，人人追恋，诣阙上疏者三百余人。卒，遗言薄葬，敛以时服。

长子衡，字伯玉，少以孝行着称。学崔浩书，颇亦类焉。天安元年，擢为内秘书中散。班下诏命及御所览书，多其迹也。衡举李冲、李元恺、程骏等，终为名器。承明元年，迁内都坐令，善折狱，孝文嘉之。太和二年，袭爵武陵公。衡涉猎书史，颇为文笔。蠕蠕时犯塞，衡上书陈备御之方、便国利人之策凡五十余条。除秦州刺史，徙爵齐郡公。先是，河东年饥，劫盗大起。衡至，修龚遂法，劝课农桑，周年间，寇盗止息。卒，赠冀州刺史，谥惠公。衡五子。

长子敞，字公世，袭爵，例降为侯，为平原相。敞性狷急，与刺史杨椿迭相表列，敞坐免官。宣武初，为钜鹿太守。弟朏之逆，敞为黄木军主韩文殊所藏。其家悉见籍没，唯敞妻李氏以公主之甥，自随奴婢田宅二百余口得免。正光中，普释禁锢，敞复爵郡侯，卒于赵郡太守。

敞弟钟，字公禄，奉朝请。弟朏之逆，以出后被原。历司徒右长史、金紫光禄大夫、冀州大中正。敞亡后，钟贪其财，诬敞息子积等三人非兄胤，辞诉累岁，人士疾之。尔硃世隆为尚书令，奏除其官，终身勿齿。朏好学，有文才，为京兆王愉录事参军，与愉同逆，伏法。

宏同郡董谧。谧父京，与同郡崔康时、广阳霍原等，俱以硕学，播名辽海。谧好学，传父业。中山平，入朝，拜仪曹郎，撰朝觐、飨宴、郊庙、社稷之仪。

张衮，字洪龙，上谷沮阳人也。祖翼，父卓，位并太守。衮笃实好学，有文才。道武为代王，选为左长史。从追蠕蠕五六百里。诸部帅因兖言粮尽，不宜深入。帝问衮：“杀副马足三日食乎？”皆言足。帝乃倍道追及于广漠赤地南床山下，大破之。既而帝问衮曰：“卿曹外人，知我前问三日粮意乎？蠕蠕奔走数日，畜产失饮，至水必留。计其道程，三日足及。轻骑卒至，出其不意，彼必惊散，其势然矣。”部帅闻之，咸曰：“圣策，非所及也。”衮常参大谋，每告人曰：“主上天资杰迈，必能囊括六合。夫遭风云之会，不建腾跳之功者，非人豪也。”遂策名委质，竭诚伏事。时刘显地广兵强，跨有朔裔，会其兄弟乖离，共相疑阻。衮言于道武曰：“显志大意高，今因其内衅，宜速乘之。”帝从之，遂破走显。又从破贺讷。道武登勿居山游宴，从官请聚石为峰，以记功德，乃命衮为文。

慕容宝之来寇也，衮言于道武曰：“宝乘滑台功，因长子捷，颂财竭力，难与争锋，宜羸师以侈其心。”帝从之，果破之参合。迁给事黄门侍郎。道武南伐，次中山，衮遗宝书，喻以成败。宝见书，大惧，遂奔和龙。既克中山，听入八议，拜幽州刺史，赐爵临渭侯，百姓安之。

天兴初，征还京师。后与崔逞答晋将郗恢书失旨，黜为尚书令史。衮遇创业之初，始以才谋见任，率心奉上，不顾嫌疑。道武曾问南州人于衮，衮与卢溥州里，数称荐之。又未尝与崔逞相识，闻风称美。及中山平，卢溥聚党为逆，崔逞答书不允，并乖本言，故忿之。

衮年过七十，阖门守静，手执经书，刊定乖失。爱好人物，善诱无倦，士类以此高之。永兴二年，卒。太武后追录旧勋，遣大鸿胪即墓策赠太保，谥文康公。

子度，少有学尚，袭爵临渭侯，卒于中都大官。

度子白泽，年十一，遭母忧，以孝闻。长而博学。文成初，除殿中曹给事中，甚见宠任。白泽本字钟葵，献文赐名白泽，纳其女为嫔。出行雍州刺史。清心少欲，人吏安之。献文诏诸监临官取所监羊一口、酒一斛者，罪至大辟；与者以从坐论。纠得尚书以下罪状者，各随所纠官轻重而授之。白泽上表，以为此法若行之不已，恐奸人窥望，劳臣懈节，请依律令旧法。献文纳之。太和初，怀州人伊祁苟初三十余人谋反，文明皇太后欲尽诛一城人。白泽谏，以为《周书》父子兄弟罪不相及，不诬十室，而况一州。后从之，乃止。转散骑常侍、殿中尚书。卒，赠相州刺史、广平公，谥曰简。

长子伦，字天念，大司农少卿、燕州大中正。熙平中，蠕蠕主丑奴遣使来朝，抗敌国之礼，不修臣敬。朝议将依汉答匈奴故事，遣使报之。伦表以为：“虏虽慕德，亦来观我。惧之以强，傥或归附；示之以弱，窥觎或起。《春秋》所谓以我卜也。高祖、世宗知其若此，来既莫逆，去又不追。必其委贽玉帛之辰，屈膝籓方之礼，则丰其劳贿，藉以珍物。至于王人远役，衔命虏庭，优以匹敌之尊，加之想望之宠，恐徒生虏慢，无益圣朝。”不从。孝庄初，卒于大司农卿。

衮弟恂。恂字洪让，随兄衮归北，参代王军事。说道武宜收中土士庶之望，以建大业。帝深加器异。皇始初，拜中书侍郎。帷幄密谋，颇亦参预。赐爵平皋子，出为广平太守。恂招集离散，劝课农桑，流人归者数千户。迁常山太守。恂开建学校，优礼儒士，吏人歌咏之。时丧乱之后，罕能克厉者，唯恂当官清白，仁恕临下，百姓亲爱之，政为当时第一。明元即位，征拜太中大夫。卒。恂性清俭，死日家无余财。赠并州刺史、平皋侯，谥曰宣。

子纯，字道尚，袭爵。坐事除。

纯弟代，字定燕，陈留、北平二郡太守。卒，赠营州刺史，谥惠侯。代所历着称，有父遗风。

代子苌年，为汝南太守。郡人刘崇之兄弟分析，家贫，唯一牛，争不能决，讼于郡庭。苌年凄而见之，谓曰：“汝曹当以一牛，故致此竞；脱有二牛，必不争。”乃以己牛一头赐之。于是境中各相戒约，咸敦敬让。卒于郡。子琛，字宝贵，少有孝行，位至太子翊军校尉。卒。

邓彦海，安定人也。祖羌，苻坚车骑将军。父翼，河间相。慕容垂之围邺，以为冀州刺史，爵真定侯。拒对使者曰：“先君忠于秦室，翼岂可先叛乎？忠臣不事二主，未敢闻命。”垂遣喻之曰：“吾与车骑结为异姓兄弟，卿亦犹吾子弟，安得辞乎？”翼曰：“冀州宜任亲贤，翼请他役效命。”垂乃用为河间太守。后卒于赵郡内史。

彦海性贞素，言行可复，博览经书，长于《易》筮。道武定中原，擢为着作郎，再迁尚书吏部郎。彦海明解制度，多识故事，与尚书崔宏参定朝仪、律令、音乐，及军国文记、诏策多是彦海所为。赐爵下博子。道武诏彦海撰国记十余卷，唯次年月，起居行事而已，未有体例。彦海谨于朝事，未尝忤旨。其从父弟晖时为尚书郎，凶侠好奇，与定陵侯和跋厚。跋有罪诛，其子弟奔长安。或告晖将送出之，由是道武疑知情，遂赐彦海死。既而悔之。时人咸愍惜焉。

子颖袭爵，稍迁中书侍郎。太武诏太常卿崔浩集诸文学撰述国书，颖与浩弟览等俱参着作事。太武幸漠南，高车莫弗库若干率骑数万余，驱鹿百余万诣行所。诏颖为文，铭于漠南，以记功德。兼散骑常侍，使宋。进爵为侯。卒，谥曰文恭。子怡袭爵，位荆州刺史，赐爵南阳公。卒。

子侍，孝文赐名述，位齐州刺史。初改置百官，始重公府元佐，以述为太傅元丕长史。座于司空长史。谥曰贞。

论曰：昭成、道武之时，云雷方始，至于经邦纬俗，文武兼资。燕凤博识多闻，首膺礼命。许谦才术俱美，驱驰艰虞。不然，何以成帝业也。崔宏家世隽伟，仍属权舆，总机任重，守正成务，礼从清庙，固其宜也。浩才艺通博，究览天文，政事筹策，时莫之二。此其所以自比于子房焉。属明元为政之秋，太武经营之日，言听计从，宁廓区夏，遇既深矣，勤亦茂哉。谋虽盖世，威未震主，末途邂逅，遂不自全。岂鸟尽弓藏，人恶其上，将器盈必概，阴害贻祸，何斯人而遭斯酷乎？至若张衮才策，不免其戾，彦海贞白，祸非其罪，亦足痛云。洪让世着循吏，家风良可贵矣。

关键词：北史,列传

解释翻译[挑错/完善]

燕凤字子章，是代郡人。从年轻时就喜爱读书，博览各种经书史籍，明于阴阳之术和谶纬之学。昭成帝早就听说他的名声，便派人以礼相邀，可是燕凤不肯受聘。当大军围困代郡时，昭成帝对城里人说“：燕凤再不肯前来的话，我准备让兵士们屠城。”代郡人十分恐惧，便把燕凤送到军中。昭成帝用贵宾的礼节对待他。后来又封他为代王的左长史，参与处置国家大事。燕凤又以经书教授献明帝。

他曾经作为使者前去见苻坚，苻坚问燕凤“：代王是怎样的一个人？”燕凤答道“：他宽和仁爱，经略高远，是一代的雄主啊！经常有并吞天下的大志。”苻坚问“：你们这些北人，没有坚固的甲胄和锋利的兵器，敌弱就进，敌强就退，怎么能够兼并天下呢？”燕凤说“：北人强壮彪悍，上马时手中拿着三种兵器，奔跑如飞，国主雄俊过人，征服北方，精兵百万，号令整齐如一。军队没有辎重、粮草炊饮的拖累，轻装行军，迅疾如飞，向敌方取得各种资财。这也就是南方所以常感疲弊不堪而北方所以常常战胜的道理。”苻坚问“：代国人马多少？”燕凤说“：精锐士卒几十万，现有马一百万匹。”苻坚说：“你所说的人数还差不多，说马数就太多了。”燕凤说“：云中川从东山起到西河长二百里，北山到南山宽一百多里，每年的初秋，马匹常常聚集在这里，差不多把全川都塞满了。如果按照当时数量计算，恐怕我说的数量还不够呢！”燕凤回代国时，苻坚赠送给他许多礼品。

昭成帝驾崩时，打算将道武帝迁往长安。燕凤考虑到道武帝年幼弱小，再三向苻坚恳求说：“代王初崩，臣子们或离或叛，遗下的孙子年幼，没有得力的人来辅助。其国中的别部大人刘库仁有勇有谋，铁弗卫辰又狡猾多端，都不能让他们独掌大权。应当把部属分为两部分，让他们分别统领。两人一向有深仇，这一来势力均衡，谁也不能首先发难，可说是防御边患的上策啊！等代王的孙子长成后，再保存代国并立他为国君，这便是陛下对亡国的大恩大德啊！”苻坚答应了，燕凤立即回到代国。

到道武帝即位时，燕凤历官吏部侍郎、给事黄门侍郎、行台尚书等职，很受器重。明元帝时，他和崔宏、封懿、梁越等人入宫讲授经书史传，出则商议朝政大事。太武帝初年，因过去的功勋被皇帝赐爵为平舒侯。他死后，儿子燕才继承了这个爵位。

崔宏，字玄伯，清河东武城人，是魏国司空崔林的六世孙。祖父崔悦，在石季龙手下任职，为司徒右长史。父亲崔潜，是慕容日韦的官员，任黄门侍郎。他们都以有才学而著称。

崔宏从小就才智过人，被称为冀州神童。苻融任冀州牧时，虚心向他请教，十分尊敬。任命他为阳平公侍郎，兼冀州从事，对外总理日常事务，入内视为宾客密友。他对各种事务的处置，毫不拖延。苻坚知道他的才干，征召为太子舍人，他以母亲有病为由，不肯就任。降为著作佐郎。太原人郝轩是个以知人而闻名的人，他称赞崔宏是能够佐助帝王的良才，近代以来从未有过。苻坚败亡之后，他避乱于齐鲁之间，被丁零的翟钊和晋朝叛将张愿所挽留。郝轩叹息着说：“这个人啊，遇到这样的时机，不因此而扶摇直上，却跟燕雀一起升降，岂不可惜！”

后出仕于慕容垂，任吏部郎、尚书左丞、高阳内史，在所担任的职务上都得到好评。他立身正派，虽处兵荒马乱的时候，仍一心学习，不把资产放在心上，妻子也免不了受饥寒之苦。

道武帝攻打慕容宝时，兵至常山，崔宏离开郡城逃到海边。道武帝早就听说他的名声，派使者寻找，找来以后，任命他为黄门侍郎，和张兖一起总管机要大事，创立制度。这时晋国前来问聘，皇帝准备回访，让有关部门商议国号。崔宏建议说“：三皇、五帝立号，或以出生的地方，或用封国的名称。所以虞、夏、商、周开始时都是诸侯，当圣德宏隆之后，万国拥戴，国号也随其本号，不再更改。只有商因多次迁移，改号叫殷。但仍兼用，不去掉起初的称号。所以《诗》中说‘殷商之旅’，便是这个原因。我国虽然统管广阔土地，到了陛下时，国运如龙腾飞。虽是旧邦，却是新受天命。所以登国初年改代称为魏。慕容永也奉进魏国土地。魏是大国名称，是神州的上等之国，这也是革命的验证，有利之处已见之于符瑞了。我认为应当称为魏。”道武帝听从了，于是称为魏。

当皇帝前往邺城时，询问有关过去的事情，崔宏应答如流，皇帝很赞赏他。回军时到达恒岭，皇帝亲自登上山顶，安抚新归附的人员，正遇上崔宏扶着老母亲爬上山顶，便赏赐给他耕牛和粟米。于是下令凡迁徙的人自己难以前行的，配给车辆和牛。

又改任吏部尚书。当时朝廷命令有关方面确定官员的爵级，撰写朝廷礼仪，协和音乐，制定法律条令，申明处罚有关禁令，由崔宏总管并最后裁定，作为永久的定式。并设置八部大夫，如同过去的八座之官，崔宏通管三十六曹官员任命，如令、仆等统管。深受信任，势倾朝廷。但他自我约束，生活俭朴，不置产业，家里空空如也，外出没有车坐，早晨、下午都是步行上朝。母亲年已七十，奉养也没有多样食物。皇帝知道以后，更加敬重他，厚加赏赐。当时人有的讥笑他过于节俭，而崔宏却更加自我约束。他时常被召去询问古今的旧事，帝王的制度，崔宏陈述古代制定的体制以及历代兴废的原因，很符合皇帝的心意。他从未强行进谏触怒皇帝，也从不阿谀奉承以取宠。到道武帝晚年，大臣们大多触犯皇帝的威怒，崔宏却从未受到谴责，也正是因为这点。

皇帝曾经召崔宏讲论《汉书》，讲到娄敬劝说汉高祖，让他将鲁元公主出嫁匈奴时，很赞赏，感叹了许久。所以各位公主都嫁给了附属国家，朝臣们的子弟，高门大族家的才士也都娶不到公主。免了尚书职务以后，皇帝赐崔宏为白马侯爵位，加周兵将军，和旧功臣庾岳、奚斤等同列，而对他的宠信却超过其他人。

道武帝去世，明元帝未即位时，清河王绍因为人心不安定，便取出大量财物绢帛，赏赐朝臣们。只有崔宏不肯接受绍赐给的财物，长孙嵩以下官员们都感到惭愧。皇帝派使者们出去视察各郡国情况，检查纠正那些不依法行事的地方守宰们，让崔宏和宜都公穆观等最后审定，皇帝称赞他们做得公平适当。又下令让崔宏和长孙嵩在朝堂判决刑罚狱讼。

明元帝因为各郡国中的豪门士族头领有害于地方和国家，便下优诏征召他们到京城。人们大多留恋故土，而一些官吏们强逼遣送，于是，一些轻率的年青人便相互煽动，在各地聚集起来。河西、建兴盗贼四起，守宰们讨伐却难以制止。皇帝便召崔宏和北新侯安同、寿光侯叔孙建、元城侯元屈等问计。崔宏请求朝廷宣布大赦以缓和情绪。元屈说“：不如先杀掉首恶分子，赦免同党人。”崔宏说：“帝王治理天下，以安定民心为本，何须一定辨清曲直呢？大赦虽不是最好的办法，却可作为权变的方法。如果大赦之后仍不改正，再杀也不迟。”明元帝听从了。

神瑞初年，朝廷诏令崔宏和南平公长孙嵩等坐在止车门右侧，听理军政机密大事。并州胡人几万人南侵到河内掳掠，朝廷派将军公孙表等征讨，被打败。皇帝向群臣询问计策。崔宏说“：公孙表等诸军，并非数量不足，只是失于指挥，所以只能使小盗贼们暂时平息下来。胡人数量虽多，但缺少勇猛的主将，这也就是人们所说的千奴共一胆啊！应当派一位一向为胡人所信服的大将，带领几百骑人马，统率公孙表的军队进行讨伐，敌人知道后，必定闻风震惊。寿光侯叔孙建，以前曾在并州，众将都没有能比得上他的。”皇帝听从了，于是讨平了胡人贼寇。不久，被任命为天部大人，晋为公爵。

泰常三年(418)夏天，崔宏病重，皇帝派侍中穆观前往接受遗言。侍臣们前去问病探视的，一夜之间数次往返。死后，追赠司空，谥为文贞公。丧礼完全依照安城王叔孙俊的办法，诏令群臣和附属国的主帅们都参加葬礼，除亲王以外，全部让他们拜送。他的儿子崔浩袭爵。太和年间，孝文帝追记前朝的功臣，将崔宏在太庙配祭。

长孙嵩是代郡人。父亲名仁，昭成帝时是南部大人。长孙嵩为人度量宽宏，他的名字也是昭成帝给取的。十四岁时，已经代替父亲掌管事务。昭成帝晚年时，几个部落内发生内乱，苻坚让刘库仁管理国家大事，长孙嵩和元他等人率领部众归附他。

刘显策划叛乱时，长孙嵩率领旧部和普通兵士们共七百多家叛离刘显出走。当快到五原时，遇到萛君的儿子于乌渥也聚众自立，长孙嵩便打算依附他。见于乌渥后，于乌渥自称是背叛父亲的儿子，并劝长孙嵩归顺道武帝。长孙嵩心中犹豫不决，于乌渥便替他掉转牛头的方向，长孙嵩便勉力听从他，并在二汉亭见到了道武帝。道武帝仍让他当南部大人，从此他屡立军功。后来他随从道武帝攻打中山时，被任命为冀州刺史，封爵为巨鹿公。并历官侍中、司徒、相州刺史，封南平公。在所到之处都受到称赞。明元帝即位后，同山阳侯奚斤、北新侯安同、白马侯崔宏等八人坐在止车门右侧，处理国家各种要事，所以当时人称为“八公”。

晋将刘裕北伐姚泓时，明元皇帝授给他符节，以都督山东诸军事，来到平原郡后，他沿着黄河北岸排列军队，驻守在畔城，和晋军交战后失利，明元帝传令让开道路给刘裕军通过。刘裕在船上望见长孙嵩的军旗和车盖，便送上酃地出产的美酒和江南的食品。长孙嵩都让人送到京城。明元帝传旨让长孙嵩以丰厚的礼物回赠。同时，命令他挑选精锐部队以备作战，如果刘裕的军队西去，便率领精兵南出彭城、沛郡；如果弄不清西行时间，就领兵在后面跟随。刘裕军队到达崤山、陕州一带，必定会跟姚泓军队对峙，结果必定是一方战败，另一方伤亡惨重，实力疲弊。等到秋天时，逐步乘危攻打他，那么刘裕的首级就可以不用作战而高悬起来。于是，等刘裕沿河前往洛阳并入关。长孙嵩与叔孙建等从城皋南渡黄河，晋朝所有驻守部队都望尘奔逃。刘裕攻占长安后，长孙嵩才领兵还朝。

明元帝得了重病后，向长孙嵩问及后事。长孙嵩说：“立年长的为帝理顺，以德行可以使人信服。如今大皇子贤能又是嫡出的，这正是上天的意思了，请立他为帝。”明元帝于是决定了，传旨太武帝临朝监理国事，长孙嵩为辅政大臣。

太武帝即位后，加封长孙嵩为北平王、司州中正。太武帝下诏询问公卿们说“：赫连、蠕蠕，先征讨哪个？”长孙嵩和平阳王长孙翰、司空奚斤等说：“赫连居于一地，不会成为大患。蠕蠕世代都祸害边境，应当先讨伐大檀。打败了就可以得到它的牲畜和资产，足以使国家富裕；打不败它也可以到阴山狩猎，多打一些禽兽，得到的兽皮、兽肉、筋角等物补充军队需要，也强于打败一个小国了。”太常卿崔浩却说“：大檀国人迁徙得像鸟飞一样迅速，以轻兵猛追却难以持久，用大部队去又赶不上它。赫连屈丐土地不过千里，它的刑罚残暴严酷，人都厌恶并想除掉它，应当先讨伐它。”尚书刘洁、武京侯安原却主张先讨平冯跋。太武帝默然不语，便领兵西行。后来又听说赫连屈丐已死，关中大乱，便商议加以讨伐。长孙嵩等人说：“他们如果坚守城池，便是以逸待劳。大檀人知道了，乘虚来进犯，国家就危险了。”太武帝便向天师寇谦之询问吉凶，寇谦之劝太武帝出征，杜超之也赞同，崔浩又说西征有利。长孙嵩等坚持进谏，太武帝大怒，他斥责长孙嵩为官贪污枉法，让武士们羞辱了一顿。不久，改任长孙嵩为太尉。过了许久，又加封柱国大将军。从此以后，皇帝御驾亲征时，因长孙嵩年纪大了，大多让他留守京城，坐镇朝堂办理各种案件。死时，享年八十，被谥为“宣王”。后来孝文帝追记前朝功臣，让长孙嵩在帝庙中配祀。

长孙嵩的儿子名颓，精于骑射，能拉动三百斤重的强弓。他承袭了父亲的爵位，并加封侍中、征南大将军。后因有罪而罢官成为戍卒。以后又恢复爵位，死后谥号为“安王”。

颓的儿子名敦，字孝友，任北镇都将。因贪污被降为公爵。文成帝时，他自诉先祖的大功，被恢复王爵，死时谥为“简王”。

敦的儿子道，字念僧，承袭爵位。很久以后，依照惯例被降为公爵，任左卫将军。死时谥号为“慎”。

道的儿子悦，袭公爵。建义年间，恢复北平王爵位，不久降为公爵，任光禄少卿。死时，追赠“司空”。

长孙嵩的第五代孙名俭，在北周任职，很有名气。

上一篇：列传·卷八

下一篇：列传·卷十

全   文：北史

