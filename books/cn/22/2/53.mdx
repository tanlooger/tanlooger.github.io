---
---
---
title: 达奚武若干惠怡峰刘亮王德赫连达韩果蔡祐常善辛威厍狄昌梁椿梁台田弘子仁恭孙德懋
---

达奚武，字成兴，代人也。祖眷，父长，并为镇将。武少倜傥好驰射，贺拔岳征关右，引为别将。及岳为侯莫陈悦所害，武与赵贵收尸归平凉，同翊载周文帝。从平悦，封须昌县伯。大统初，自大丞相府中兵参军出为东秦州刺史。齐神武与窦泰、高敖曹三道来侵，周文欲并兵击泰，诸将多异议，唯武及苏绰与周文意同，遂禽之。周文进图弘农，遣武从两骑觇候。武与其候奇遇，即交战，斩六级，获三人而反。齐神武趣沙苑，周文复遣武觇之。武从三骑，皆衣敌人衣，至暮，下马潜听其军号，历营若警夜者，有不如法者，往往挞之。具知敌情以告，周文遂从破之。进爵高阳郡公。

四年，周文援洛阳，武为前锋，与李弼破莫多娄贷文。又进至河桥，力战，斩其司徒高敖曹。再迁雍州刺史。复从战芒山，时大军不利，齐神武乘胜进军至陕。武御之，乃退。十七年，诏武经略汉川。梁梁州刺史宜丰侯萧修固守南郑。武围之，修请服。会梁武陵王遣其将杨乾运等救修，修更不下。武击走乾运，修乃降。自敛门以北悉平。明年，振旅还京师。朝议欲以武为柱国，武曰：“我作柱国，不应在元子孝前。”固辞。以大将军出镇玉壁。

周孝闵帝践祚，授柱国、大司寇。齐北豫州刺史司马消难举州来附，诏武与杨忠迎消难以归。武成实，转大宗伯，进封郑国公。齐将斛律敦侵汾、绛，武御之，敦退。武筑柏壁城，留开府权严、薛羽生守之。保定三年，迁太保。其年，大军东伐，随公杨忠引突厥自北道，武以三万骑自东道期会晋阳。武至平阳，后期不进，而忠已还，武尚未知。齐将斛律明月遣武书曰：“鸿鹤已翔于寥廓，罗者犹视于沮泽也。”武览书，乃班师。出为同州刺史。明年，从晋公护东伐。时尉迟迥围洛阳，为敌所败。武与齐王宪于芒山御之。至夜，收军。宪欲待明更战。武曰：“洛阳军散，人情骇动，不因夜速还，明日欲归不得。”宪从之，遂全军而返。天和三年，转太傅。

武微时，奢侈好华饰。及居重位，不持威仪，行常单马，左右从一两人而已，门外不施戟，恆昼掩一扉。或谓曰：“公位冠群后，何轻率若是？”武曰：“吾昔在布衣，岂望富贵！今日富贵，不可顿忘畴昔。且天下未平，国恩未报，安可过事威容乎？”言者惭而退。武之在同州，时旱，武帝敕武祀华岳。岳庙旧在山下，常所祈祷。武谓僚属曰：“吾备位三公，不能燮理阴阳，不可同于众人，在常祀所，必须登峰展诚，寻其圣奥。”岳既高峻，人迹罕通。武年逾六十，唯将数人攀藤而上，于是稽首祈请。晚不得还，即于岳上藉草而宿。梦一白衣来执武手曰：“快辛苦。”甚相嘉尚。武遂惊觉，益用祗肃。至旦，云雾四起，俄而澍雨，远近沾洽。武帝闻之，玺书劳武，赐彩百匹。

武性贪吝，其为大司寇也，在库有万钉金带，当时宝之，武因入库，乃取以归。主得白晋公护，护以武勋重，不彰其过，因而赐之。时论深鄙焉。薨，赠太傅、十五州诸军事、同州刺史，谥曰桓。子震嗣。

震字猛略。少骁勇，走及奔马。周文尝于渭北校猎，时有兔过周文前，震与诸将竞射之，马倒而坠。震足不倾踬，因步走射之，一发中兔。顾马才起，遂回身腾上。周文喜曰：“非此父不生此子。”乃赐震杂彩一百段。后封魏昌县公。明帝初，拜司右中大夫，加骠骑大将军、开府仪同三司。武成初，进爵广平郡公，除华州刺史。震虽出自膏腴，少习武艺，然颇有政术。天和六年，拜柱国。建德初，袭爵郑国公。从平邺，赐妾二人、女乐一部，拜大宗伯。震父尝为此职，时论荣之。宣政中，出为原州总管。隋开皇初，薨于家。

震弟惎，大象末，为益州刺史，与王谦据蜀起兵，被诛。

若干惠，字惠保，代武川人也。其先与魏俱起，以国为姓。父树利周，从魏广阳王深征葛荣，战没，赠冀州刺史。惠以别将从贺拔岳，以功封北平县男。及岳为侯莫陈悦所害，惠与寇洛、赵贵等同谋翊戴周文。仍从平悦，拜直阁将军。从禽窦泰，复弘农，破沙苑，惠每先登陷阵。加侍中、开府仪同三司、封长乐郡公。大统四年，从魏文帝东巡洛阳，与齐神武战于河桥，力战破之。七年，迁领军。及高仲密举北豫州来附，周文迎之。军至洛阳，齐神武屯于芒山。惠为右军，与中军大破之。齐神武兵乃萃左军，军将赵贵等战不利。会日暮，齐神武进兵攻惠，惠击之，皆披靡。至夜中，神武骑复来追惠。惠徐下马，顾命厨人营食。食讫，谓左右曰：“长安死，此中死，异乎？”乃建旗鸣角，收军而还。神武追骑惮惠，疑有伏兵，不敢逼。至弘农，见周文，陈贼形势，恨其垂成之功，亏于一篑，嘘唏不自胜。周文壮之，迁司空。惠性刚质，有勇力，容貌魁岸。善于抚御，将士莫不怀恩。及侯景内附，朝议欲收辑河南，令惠以本官镇鲁阳。遇病，薨于军。

惠于诸将年最少。早丧父，事母以孝闻。周文尝造射堂新成，与诸将宴射。惠窃叹曰：“亲老矣，何时办此！”周文闻之，即日徙堂于惠宅。其见重如此。及薨，为流涕久之。惠丧至，又临抚焉。加赠秦州刺史，谥曰武烈。子凤嗣。

凤字达摩，有识度。袭父爵长乐郡公，尚周文女。位开府仪同三司、大驭中大夫。后录惠佐命功，封凤徐国公，拜柱国。

怡峰，字景阜，辽西人也。本姓默台，因避难改焉。高祖宽，燕辽西郡守，魏道武时归朝，拜羽真，赐爵长蛇公。曾祖文，冀州刺史。峰少以骁勇闻。从贺拔岳讨万俟丑奴，赐爵蒲阴县男。岳被害，峰与赵贵等同谋翊戴周文，进爵为伯。及齐神武与孝武帝构隙，文帝令峰与都督赵贵赴洛阳。至潼关，孝武西迁，峰即从周文帝拔回洛，复潼关。后以讨曹泥功，进爵华阳县公。又从破窦泰于小关。复弘农，破沙苑，进爵乐陵郡公。仍与元季海、独孤信复洛阳。东魏行台任祥率步骑万余攻颍川，峰复以轻骑五百邀击，大破之。自是威名转盛。加授开府仪同三司。及周文与东魏战河桥，时峰为左军，不利，与李远先还，周文遂班师。诏原其罪。拜夏州刺史。大统十五年，东魏围颍川，峰与赵贵赴援。至南阳，病卒。峰沈毅有胆略，得士卒心，当时号骁将。周文嗟悼者久之。赠华州刺史，谥曰襄威。

子昂嗣。位开府仪同三司。朝廷追录峰功，封昂郡公。

昂弟光，少以峰勋，赐爵安平县侯，加开府仪同三司。

光弟春，少知名，位吏部下大夫、仪同三司。

刘亮，中山人也，本名道德。父特真，位领人酋长。魏大统中，以亮着勋，追赠恆州刺史。亮少倜傥，有从横计略，姿貌魁杰，见者惮之。以都督从贺拔岳西征，以功封广兴县子。侯莫陈悦害岳，亮与诸将谋迎周文。及平悦后，悦党豳州刺史孙定儿仍据州不下，众至数万。周文令亮袭之。定儿以义兵犹远，未为之备。亮乃轻将二十骑，先竖一纛于近城高岭，即驰入城中。定儿方置酒高会，卒见亮至，众皆骇愕。亮乃麾兵斩定儿，悬首州门，号令贼党。仍遥指城外纛，命二骑曰：“出追大军。”贼党凶惧，一时降服。及周文置十二军，简诸将领之，亮领一军。每征讨，常与怡峰俱为骑将。以复潼关功，封饶阳县伯。寻加侍中。从禽窦泰，复弘农，虞沙苑，并力战有功。迁开府仪同三司、大都督，进爵长广公。以母忧去职，居丧毁瘠。周文嗟其至性，每忧惜之。起复本官。亮以勇敢见知，为当时名将，兼屡陈谋策，多合机宜。周文谓曰：“卿文武兼资，即孤之孔明也。”乃赐名亮，并赐姓侯莫陈氏。出为东雍州刺史，为政清静，百姓安之。卒于州。丧还京，周文亲临之，泣而谓人曰：“股肱丧矣，腹心何寄！”令鸿胪卿临护丧事，追赠太尉，谥曰襄。后配饷周文庙廷。子昶嗣。

昶尚周文女西河长公主，大象中，位柱国、秦灵二州总管，以亮功封彭国公。隋开皇中，坐事死。

昶弟静，天水郡守。静弟恭，开府仪同三司、饶阳县伯。恭弟干，上仪同三司、褒中侯。

王德，字天恩，代武川人也。少善骑射，虽不经师训，以孝悌称。初从尔硃荣讨元颢，赐爵同官县子。又从贺拔岳讨平万俟丑奴，别封深泽县男。及侯莫陈悦害岳，德与寇洛等议，翊戴周文，于是除平凉郡守。德虽不知书，至于断决处分，良吏无以过。泾州所部五郡，德常为最。及孝武西迁，进封下博县伯，行东雍州事。在州未几，百姓怀之。赐姓乌丸氏。大统元年，进爵为公，加车骑大将军、仪同三司、北雍州刺史。后常从周文征伐，累有战功，加开府、侍中，进爵河间郡公。先是河、渭间种羌屡叛，以德有威名，拜河州刺史。群羌率服。后卒于泾州刺史，谥曰献。德性厚重廉慎，言行无择。母几年百岁，后德终。

子庆嗣，小名公奴。性谨厚，位开府仪同三司。初德丧父，贫无以葬，乃卖公奴并一女以营葬事。因遭兵乱，不复相知。及德在平凉，始得之，遂名曰庆。

赫连达，字朔周，盛乐人，勃勃之后也。曾祖库多汗，因避难改姓杜氏。达性刚鲠有胆力。少从贺拔岳征讨有功，赐爵长广乡男。及岳为侯莫陈悦所害，赵贵建议迎周文，达赞成其议，请轻骑告周文，仍迎之。诸将或欲南追贺拔胜，或云东告朝廷。达又曰：“此皆远水不救近火，何足道哉！”谋遂定，令达驰往。周文见达恸哭，遂以数百骑南赴平凉，令达率骑据弹筝峡。时百姓惶惧奔散者，军争欲掠之。达止之，乃抚以恩信，人皆悦附。周文闻而嘉之。加平东将军。周文谓诸将曰：“当清水公遇祸之日，君等性命悬于贼手。杜朔周冒万死之难，远来见及，遂得同雪雠耻。劳而不酬，何以劝善？”乃赐马二百疋。孝武入关，褒叙勋义，以达首迎元帅，匡复秦、陇，进爵魏昌县伯。从仪同李虎破曹泥。后复弘农，战沙苑，皆有功。诏复姓赫连。以达勋望兼隆，乃除云州刺史，进爵为公。从大将军达奚武攻汉中。梁宜丰侯萧修拒守积时，后乃送款。开府贺兰愿德等以其食尽，欲急攻取之。达曰：“不战而获城，策之上也。无容利其子女，贪其财帛，仁者不为。如其困兽犹斗，则成败未可知。”武遂受修降。师还，迁骠骑大将军、开府仪同三司，加侍中，进爵蓝田县公。保定初，为大将军、夏州总管。达虽非文吏，然性质直，遵奉法度，轻于鞭挞，而重慎死罪。性又廉俭。边境胡人或馈达羊，达欲招异类，报以缯帛。主司请用官物。达曰：“羊入我厨，物出官库，是欺上也。”命取私帛与之。识者嘉其仁恕。寻进爵乐川郡公，位柱国。薨。

子迁嗣。位大将军、蒲州刺史。

韩果，字阿六拔，代武川人也。少骁雄，善骑射。贺拔岳西征，引为帐内，击万俟丑奴。后从周文讨平侯莫陈悦。大统初，累进爵为石城公。果性强记，兼有权略，善伺敌虚实，揣知情状。有潜匿溪谷欲为间侦者，果登高望之，所疑处，往必有获。周文由是以果为虞候都督。每从征行，常领候骑，昼夜巡察，略不眠寝。从平窦泰于潼关，周文因其规画，军以胜返，赏真珠金带一条。又从复弘农，破沙苑，战河桥，并有功。历朔、安二州刺史。从战芒山，军还，除河东郡守。又从大将军破稽胡于北山。胡地险阻，人迹罕至，果进兵穷讨，散其种落。稽胡惮果劲勇骄捷，号为着翅人。周文闻之，笑曰：“着翅之名，宁灭飞将。”累迁开府仪同三司、进爵褒中郡公。保定三年，拜少师，进位柱国。天和初，授华州刺史。为政宽简，吏人称之。薨。

子明嗣。为黎州刺史，与尉迟迥同谋反，被诛。

蔡祐，字承先，其先陈留圉人也。曾祖绍为夏州镇将，徙居高平，因家焉。父袭，名着西州。魏正光中，万俟丑奴乱关中，袭乃背贼归洛阳。拜齐安郡守。及孝武西迁，始拔难西归。赐爵平舒县伯，除岐、雍二州刺史。祐性聪敏，有行检。袭之背贼东归，祐年十四，事母以孝闻。及长，有膂力。周文在原州，召为帐下亲信。及迁夏州，以祐为都督。侯莫陈悦害贺拔岳，诸将迎周文，周文将赴之。夏州首望弥姐元进等阴有异计。周文微知之，召元进等入计事，既而目祐。祐即出外，衣甲持刀直入，叱元进而斩之，并其党伏诛。一坐皆战栗。于是与诸将盟，同心诛悦。周文以此重之，谓祐曰：“吾今以尔为子，尔其父事我。”栗迎孝武于潼关，以前后功封苌乡县伯。后从禽窦泰，复弘农，战沙苑，皆有功。授平东将军、太中大夫。又从战河桥，祐下马步斗，左右劝乘马以备急卒。祐怒之曰：“丞相养我如子，今日岂以性命为念？”遂率左右十余人，齐声大呼，杀伤甚多。敌以其无继，围之十余重。祐乃弯弓持满，四面拒之。东魏人乃募厚甲长刀者，直进取祐。去祐可三十步，左右劝射之。祐曰：“吾曹性命，在此一矢耳，岂虚发哉！”敌人可十步，祐乃射之，中其面，应弦而倒，便以槊刺杀之。敌乃稍却。祐乃徐引退。是战也，西军不利，周文已还。祐至弘农，夜与周文会。周文字之曰：“承先，尔来吾无忧矣！”周文惊，不得寝，枕祐股上乃安。以功进爵为公，授京兆郡守。

高仲密举北豫来附，周文率军援之，与齐神武遇于芒山。祐时着明光铁铠，所向无敌。齐人咸曰：“此是铁猛兽也。”皆避之。历青、原二州刺史，寻除大都督。遭父忧，请终丧纪，弗许。累迁开府仪同三司，加侍中，赐姓大利稽氏，进爵怀宁郡公。六官建，授兵部中大夫。周文不豫，祐与晋公护、贺兰祥等侍疾。及周文崩，祐悲慕不已，遂得气疾。

周孝闵帝践祚，拜少保。祐与尉迟纲俱掌禁兵。时帝信任司会李植等，谋害晋公护。祐每泣谏，帝不听。寻而帝废。明帝之为公子也，与祐特相友昵，及即位，礼遇弥隆。加拜小司马。御膳每有异味，辄以赐祐，群臣朝宴，每被别留，或至昏夜，列炬鸣笳，送祐还宅。祐以过蒙殊遇，常辞疾避之。至于婚姻，尤不愿结于权要。寻以本官权镇原州。顷之，授宜州刺史。未之部，卒于原州。

祐少与乡人李穆布衣齐名，常相谓曰：“大丈夫当建立功名，以取富贵，安能久处贫贱。”言讫，各大笑。后皆如言。及从征伐，为士卒先。军还，诸将争功，祐终无所竞。周文每叹之曰：“承先口不言勋，孤当代其论叙。”性节俭，所得禄秩，皆散宗族，身死之日，家无余财。赠柱国大将军、原州都督，谥曰庄。子正嗣。

祐弟泽，颇好学，有干能。后为云阝州刺史，以不从司马消难被害。

常善，高阳人也。家本豪族。魏孝昌中，从尔硃荣入洛，封房城县男。后周文平侯莫陈悦，除天水郡守。累迁骠骑大将军、开府仪同三司、西安州刺史，转蔚州刺史。频莅二籓，有政绩。进爵永阳郡公。周孝闵帝践祚，拜大将军、宁州总管。保定二年，入为小司徒。卒，赠柱国大将军、都督、延州刺史。子昂和嗣。

辛威，陇西人也。少慷慨有志略。初从贺拔岳征伐有功，假辅国将军、都督。及周文统岳众，见威奇之，引为帐内，封白土县伯，后进爵为公。累迁开府仪同三司，赐姓普屯氏。出为鄜州刺史。威时望既重，朝廷以桑梓荣之，迁河州刺史、本州大中正。频领二镇，颇得人和。周孝闵帝践祚，拜大将军，进爵枹罕郡公。宣政元年，进位上柱国。大象二年，进封宿国公，复为少傅。薨。威性持重，有威严。历官数十年，未尝有过，故得以身名终。兼其家有义，五世同居，时以此称之。

子永达嗣。位仪同大将军。

厍狄昌，字恃德，神武人也。少便弓马，有膂力。及长，进止闲雅，胆气壮烈，每以将帅自许。从尔硃天光定关中。天光败，又从贺拔岳征讨。及岳被害，昌与诸将议翊戴周文。从平侯莫陈悦，赐爵阴盘县子。后从迎孝武，复潼关，改封长子县子。大统初，累迁开府仪同三司，进爵方城公。六官建，授稍伯中大夫。周孝闵帝践祚，拜大将军。卒。

梁椿，字千年，代人也。初从尔硃荣入洛，又从贺拔岳讨平万俟丑奴，仍从周文平侯草陈悦。大统中，累以战功封东平郡公，位开府仪同三司。周孝闵帝践祚，除华州刺史，改封清陵郡公。保定元年，拜大将军，卒于位。赠都督、恆州刺史，谥曰烈。椿性果毅，善于抚纳，所获赏物，分赐麾下，故每践敌场，咸得其死力。雅好俭素，不营赀产，时论以此称焉。

子明，以椿功赐爵丰阳县公。后袭椿爵，旧封回授弟朗。

梁台，字洛都，苌池人也。少果敢，有志操。从尔硃天光平关、陇，赐爵陇城乡男。及天光败于韩陵，贺拔岳又引为心膂。岳为侯莫陈悦所害，台与诸将翊戴周文。从平悦，累功授颍州刺史，赐姓贺兰氏。累迁骠骑大将军、开府仪同、侍中。周孝闵帝践祚，进爵中部县公。保定四年，拜大将军。时大军围洛阳，久不拔。齐骑奄至，齐公宪御之。有数人为敌所执，已去。台单马突入，射杀两人，敌皆披靡，被执者遂还。齐公宪每叹曰：“梁台果毅胆决，不可及也。”五年，拜鄜州刺史。台性疏通，恕以待物，至于莅人，尤以惠爱为心。不过识千余字，口占书启，词意可观。年过六十，犹能被甲跨马，足不蹑镫，驰射弋猎，矢不虚发。后以疾卒。

田弘，字广略，高平人也。少慷慨，有谋略。初陷万俟丑奴。尔硃天光入关，弘自原州归顺。及周文统众，弘求谒见，乃论时事，即处以爪牙之任。又以迎孝武功，封鹑阴县子。周文尝以所着铁甲赐弘，云：“天下若定，还将此甲示孤也。”累功赐姓纥干氏，授原州刺史。以弘勋望兼至，故以衣锦荣之。周文在同州，文武并集，乃谓之曰：“人人如弘尽心，天下岂不早定？”即授车骑大将军、仪同三司。魏废帝元年，加骠骑大将军、开府仪同三司。平蜀后，梁信州刺史萧韶等未从朝化，诏弘讨平之。又讨西平反羌及凤州叛氐等，并破之。每临阵，推锋直前，身被一百余箭，破骨者九，马被十槊。朝廷壮之。周孝闵践阼，进爵雁门郡公。保定元年，出为岷州刺史。弘虽武将，而动遵法式，百姓赖安之。三年，从随公杨忠伐齐，拜大将军。后进柱国大将军，历位大司空、少保、襄州总管。薨于州。子仁恭嗣。

仁恭，字长贵。性宽仁，有局度。历位幽州总管。隋文帝受禅，进上柱国，拜太子太师，甚见亲重。尝幸其第，宴饮极欢，礼赐甚厚。寻奉诏营太庙，进爵观国公，拜右武卫大将军，转左武卫大将军。卒官，赠司空，谥曰敬。子世师嗣。

次子德懋，少以孝友知名。开皇初，以父军功赐爵平原郡公，授太子千牛备身。丁父艰，哀毁骨立，庐于墓侧，负土成坟。帝闻而嘉之，遣员外散骑侍郎元志就吊焉。复降玺书存问，赐帛及米，下诏表其闾。大业中，位尚书驾部郎，卒官。

时有玉城郡公王景、鲜虞县公谢庆恩并位上柱国；大义公辛遵及其弟韶并位柱国。隋文帝以其俱佐命功臣，特加崇贵，亲礼与仁恭等，事皆亡失云。

论曰：周文接丧乱之际，乘战争之余，发迹平凉，抚征关右。于时外虞孔炽，内难方殷，羽檄交驰，戎轩屡驾，终能荡清逋孽，克固鸿基。虽禀算于庙堂，实责成于将帅。达奚武、若干惠、怡峰、刘亮、王德、赫连达、韩果、蔡祐、常善、辛威、厍狄昌、梁椿、梁台、田弘等，并兼资勇略，咸会风云，或效绩中权，或立功方面，均分休戚，同济艰危，可谓国之爪牙，朝之御侮者也。而武协规文后，得隽小关，周瑜赤壁之谋，贾诩乌巢之策，何以能尚？一言兴邦，斯之谓矣。惠、德本以果毅知名，而能率由孝道，虽图史所叹，何以加焉？勇者不必有仁，斯不然矣。以赫连达之先识而加之以仁恕，蔡祐之敢勇而终之以不伐，斯岂企及之所致乎，抑亦天性而已。仁恭出内荣显，岂徒然哉。德懋道协天经，亦足嘉矣。

关键词：北史,列传

解释翻译[挑错/完善]

达奚武，字成兴，代地人。他少年时倜傥潇洒，喜好骑马射箭。贺拔岳征讨关中，命他为副将。贺拔岳被侯莫陈悦害死，他与赵贵替贺拔岳收尸并运至平凉，两人一起跟随宇文泰平定侯莫陈悦，他被封爵为须昌县伯。

大统初年，他出任东秦州刺史。高欢与窦泰、高敖曹三路人马前来侵犯，宇文泰准备合力进击窦泰，将领们大多持不同意见，惟有他和苏绰与宇文泰的意见相同。两军交战，生擒窦泰。宇文泰进而攻打弘农，派达奚武率两名骑兵前去侦察。他们与敌人的侦察部队相遇，双方交手，达奚武等斩杀敌兵六名，俘获三名返回。高欢进攻沙苑，宇文泰又派他去侦察。他带了三名骑兵，都穿上敌人的服装，晚上，他们下马偷听敌军军号的内容，发现各营如果巡夜的不按规定执行，往往被鞭打。他了解到详细的敌情后回去报告，宇文泰便打败了敌人。他被晋爵为高阳郡公。

大统四年(538)，宇文泰救援洛阳，他任前锋，与李弼一起大败莫多娄贷文。他又率军进至河桥，奋力作战，斩杀东魏司徒高敖曹。

他没有显达时，生活奢侈浮华，身居高官重位之后，外出却不要仪仗。常单身独骑出去，最多带一两个随从。府第的大门外不设持戟的岗哨，白天大门只关上一扇。有人问他：“您位冠群臣，为何这样轻视自己？”他回答“：我过去为布衣百姓时，哪里想着会有荣华富贵！今天有了荣华富贵，不能马上忘掉过去。况且天下还未平定，朝廷的大恩大德还没有报答，怎么能过分地追求威仪呢？”劝告他的人很惭愧地退去。他在同州时遇上旱灾，武帝命他去华山祭祀求雨。华岳庙过去就在山下，是人们经常祈祷的地方，他对僚属们说：“我位居三公，不能协调阴阳。所以不能与别人一样也在山下庙内祭祀，必须登上峰顶以表达我的诚心，并寻找雨神的奥秘。”华山极为高峻，人迹罕至。他年逾六十，只带着几个随从攀援葛藤登上峰顶，于是叩首祈祷降雨。晚上无法下山，他们便在山顶铺上草住宿。他梦见一个白衣人握着他的手说：“好辛苦！”极为夸赞。他被惊醒，更加虔诚严肃。清晨，山中云雾四起，不久降下大雨，远近都被润泽。

他的性情贪婪吝啬。他任大司寇，库房中有一根万钉金带，是当时的宝物，他却从库中拿回家。管理库房的人告诉了晋公宇文护，宇文护因为他功高勋重，不便张扬他的过失，因而把金带赐给了他。人们议论起来都很鄙视他。

蔡祐，字承先，祖先为陈留国人，后来徙居高平。他聪明敏捷，颇有道德。长大后臂力过人，宇文泰将他召至帐下当作亲信。宇文泰迁至夏州，任他为都督。侯莫陈悦害死贺拔岳，诸将迎接宇文泰。宇文泰准备出发，夏州官吏弥姐、元进等人暗中酝酿计谋，宇文泰知道了，便召集元进等人到府中议事，不久用眼色暗示蔡祐。他立即到外面换上盔甲，握刀直接闯入，叱责元进并将他杀死，又将他的党羽全部处决。在座的人都惊恐颤栗。宇文泰于是与将领们设盟发誓，要同心诛杀侯莫陈悦。宇文泰因此很看重他，对他说：“我今天把你看作儿子，你要把我当成你的父亲。”他后来跟随宇文泰生擒窦泰，收复弘农，征战沙苑，都立有战功。

他又跟随宇文泰战于河桥。他下马与敌兵决斗，随从的人劝他骑上马以应付紧急情况，他发怒说：“丞相待我如亲生儿子，今天怎么能考虑自己的生命？”便率领身边的十多个人一齐大声呼喊，杀伤很多敌兵。敌人认为他们没有后援，将他们包围十多重。蔡祐弯弓搭箭，四面抵抗。东魏军便组织起穿厚甲拿长刀的人直接进攻蔡祐。敌人离他只有三十步时，左右的人劝他射箭，他说“：我们的性命就在这一支箭上啊，怎么能虚发呢？”敌人距离他们只有十来步，他才将箭射出，射中敌兵的面部，敌兵倒下。蔡祐便用长矛刺杀，东魏军队才退却，蔡祐也带着人马慢慢退去。这一战，西魏军队失利，宇文泰已经撤退。蔡祐到达弘农，晚上与宇文泰会面。宇文泰写给他一句话：“承先，你来了我就没有忧虑了！”宇文泰因为受惊，不能入睡，枕在蔡祐的大腿上才安稳熟睡。他因立功晋爵为公，被授予京兆郡太守的官职。

东魏的高仲密献出北豫州降服，宇文泰率军接应他，与高欢的军队在邙山相遇。蔡祐这时身穿明光闪亮的铁甲，所向披靡。齐军都说“：这是一只铁打的猛兽啊！”纷纷躲避他。宇文泰患病，他与晋公宇文护、贺兰祥等人侍候他。宇文泰去世，蔡祐悲痛不已，因此生病。

周孝闵帝称帝，封蔡祐为少保。他与尉迟纲一起掌握禁军。这时闵帝信任司会李植等人，阴谋害死宇文护。他常哭泣着劝谏，闵帝听不进去。不久闵帝被废除。明帝没有即位前，与蔡祐关系亲密，即位后，对他的礼遇更加厚重，授予他小司马的职务。御膳中若有不同寻常的山珍海味，必分一份赐给蔡祐，群臣宴会，他常被明帝单独留下来，有时到深夜，明帝才派人排列火炬，吹着胡笳将他送回府第。他不愿过分地蒙受殊遇，因而常常称病避开。至于儿女婚嫁，更不愿与权臣政要们相联结。朝廷命他为宜州刺史，没有上任，便去世了。

他少年时与同乡人李穆名望相等，二人常互相告诫说“：大丈夫应当建立功名，以博取富贵，怎么能长久地处于贫贱之中呢！”说完便都仰天大笑。后来两个人的作为都如自己所立下的志向一样。每次征战，他都冲在士卒前面。军队回来后，将领们都争夺功劳，他却从不自夸。宇文泰常感叹说“：承先自己不夸说功勋，我当替他叙说。”他生性节俭，得到的俸禄，都分给宗族里的人。去世时家里没有多余的钱财。

上一篇：列传·卷五十二

下一篇：列传·卷五十四

全   文：北史

