---
---
---
title: 高丽百济新罗勿吉奚契丹室韦豆莫娄地豆干乌洛侯流求倭
---

盖天地之所覆载至大，日月之所照临至广。万物之内，生灵寡而禽兽多；两仪之间，中土局而殊俗旷。人寓形天地，禀气阴阳，愚智本于自然，刚柔系于水土。故霜露所会，风气所通，九川为纪，五岳作镇，此之谓诸夏，生其地者，则仁义所出；昧谷嵎夷，孤竹北户，限以丹徼紫塞，隔以沧海交河，此之谓荒裔，感其气者，则凶德行禀。若夫九夷、八狄，种落繁炽，七戎、六蛮，充牣边鄙，虽风土殊俗，嗜欲不同，至于贪而无厌，狠而好乱，强则旅拒，弱则稽服，其揆一也。

秦皇鞭笞天下，黩武于遐方；汉武士马强盛，肆志于远略。匈奴已却，其国乃虚；天马既来，其人亦困。是知雁海龙堆，天所以绝夷夏也；炎方朔漠，地所以限内外也。况乎时非秦、汉，志甚嬴、刘，逆天道以求其功，殚人力而从所欲，颠坠之衅，固不旋踵。是以先王设教，内诸夏而外夷狄；往哲垂范，美树德而鄙广地。虽禹迹之东渐西被，不过海及流沙；《王制》之自北徂南，裁犹穴居交趾。岂非道贯三古，义高百代者乎！自魏至隋，市朝屡革，其四夷朝享，亦各因时。今各编次，备《四夷传》云。

高句丽，其先出夫余。王尝得河伯女，因闭于室内，为日所照，引身避之，日影又逐，既而有孕，生一卵，大如五升。夫余王弃之与犬，犬不食；与豕，豕不食；弃于路，牛马避之；弃于野，众鸟以毛茹之。王剖之不能破，遂还其母。母以物裹置暖处，有一男破而出。及长，字之曰硃蒙。其俗言“硃蒙”者，善射也。夫余人以硃蒙非人所生，请除之。王不听，命之养马。硃蒙私试，知有善恶，骏者减食令瘦，驽者善养令肥。夫余王以肥者自乘，以瘦者给硃蒙。后狩于田，以硃蒙善射，给之一矢。硃蒙虽一矢，殪兽甚多。夫余之臣，又谋杀之，其母以告硃蒙，硃蒙乃与焉违等二人东南走。中道遇一大水，欲济无梁。夫余人追之甚急，硃蒙告水曰：“我是日子，河伯外孙，今追兵垂及，如何得济？”于是鱼鳖为之成桥，硃蒙得度。鱼鳖乃解，追骑不度。硃蒙遂至普述水，遇见三人，一着麻衣，一着衲衣，一着水藻衣，与硃蒙至纥升骨城，遂居焉。号曰高句丽，因以高为氏。其在夫余妻怀孕，硃蒙逃后，生子始闾谐。及长，知硃蒙为国王，即与母亡归之。名曰闾达，委之国事。

硃蒙死，子如栗立。如栗死，子莫来立，乃并夫余。

汉武帝元封四年，灭朝鲜，置玄菟郡，以高句丽为县以属之。汉时赐衣帻朝服鼓吹，常从玄菟郡受之。后稍骄，不复诣郡，但于东界筑小城受之，遂名此城为帜沟溇。“沟溇娄”者，句丽“城”名也。王莽初，发高句丽兵以伐胡，而不欲行，莽强迫遣之，皆出塞为寇盗。州郡归咎于句丽侯驺，严尤诱而斩之。莽大悦，更名高句丽，高句丽侯。光武建武八年，高句丽遣使朝贡。

至殇、安之间，莫来裔孙宫，建寇辽东。玄菟太守蔡风讨之，不能禁。

宫死，子伯固立。顺、和之间，复数犯辽东，寇抄。灵帝建宁二年，玄菟太守耿临讨之，斩首虏数百级，伯固乃降，属辽东。公孙度之雄海东也，伯固与之通好。

伯固死，子伊夷摸立。伊夷摸自伯固时，已数寇辽东，又受亡胡五百余户。建安中，公孙康出军击之，破其国，焚烧邑落，降胡亦叛。伊夷摸更作新国。其后伊夷摸复击玄菟，玄菟与辽东合击，大破之。

伊夷摸死，子位宫立。始位宫曾祖宫，生而目开能视，国人恶之。及长凶虐，国以残破。及位宫亦生而视人，高丽呼相似为“位“，以为似其曾祖宫，故名位宫。位宫亦有勇力，便鞍马，善射猎。魏景初二年，遣太傅、司马宣王率众讨公孙文懿，位宫遣主簿、大加将数千人助军。正始三年，位宫寇辽西安平。五年，幽州刺史毋丘俭将万人出玄菟，讨位宫，大战于沸流。败走，俭追至赪岘，悬车束马登丸都山，屠其所都。位宫单将妻息远窜。六年，俭复讨之，位宫轻将诸加奔沃沮。俭使将军王颀追之，绝沃沮千余里，到肃慎南，刻石纪功。又刊丸都山、铭不耐城而还。其后，复通中夏。

晋永嘉之乱，鲜卑慕容廆据昌黎大棘城，元帝授平州刺史。位宫玄孙乙弗利频寇辽东，廆不能制。

弗利死，子钊代立。魏建国四年，慕容廆子晃伐之，入自南陕，战于木底，大破钊军。追至丸都。钊单马奔窜，晃掘钊父墓，掠其母妻、珍宝、男女五万余口，焚其室，毁丸都城而还。钊后为百济所杀。

及晋孝武太元十年，句丽攻辽东、玄菟郡。后燕慕容垂遣其弟农伐句丽，复二郡。垂子宝以句丽王安为平州牧，封辽东、带方二国王，始置长史、司马、参军官。后略有辽东郡。

太武时，钊曾孙琏始遣使者诣安东，奉表贡方物，并请国讳。太武嘉其诚款，诏下帝系名讳于其国。使员外散骑侍郎李敖拜琏为都督辽海诸军事、征东将军、领东夷中郎将、辽东郡公、高句丽王。敖至其所，居平壤城，访其方事，云：去辽东南一千余里，东至栅城，南至小海，北至旧夫余，人户参倍于前魏时。后贡使相寻。岁致黄金二百斤、白银四百斤。时冯弘率众奔之，太武遣散骑常侍封拨诏琏，令送弘。琏上书称当与弘俱奉王化，竟不遣。太武怒，将往讨之。乐平王丕等议等后举，太武乃止。而弘亦寿为琏所杀。

后文明太后以献文六宫未备，敕琏令荐其女。琏奉表云：女已出，求以弟女应旨。朝廷许焉，乃遣安乐王真、尚书李敷等至境送币。琏惑其左右之说，云朝廷昔与冯氏婚姻，未几而灭其国。殷鉴不远，宜以方便辞之。琏遂上书，妄称女死。朝廷疑其矫拒，又遣假散骑常侍程骏切责之，若女审死，听更选宗淑。琏云：“若天子恕其前愆，谨当奉诏。”会献文崩，乃止。至孝文时，琏贡献倍前，其报赐亦稍加焉。时光州于海中得琏遣诣齐使余奴等，送阙。孝文诏责曰：“道成亲杀其君，窃号江左，朕方欲兴灭国于旧邦，继绝世于刘氏。而卿越境外乡，交通篡贼，岂是籓臣守节之义？今不以一过掩旧款，即送还籓。其感恕思愆，祗承明宪，辑宁所部，动静以闻。”

太和十五年，琏死，年百余岁。孝文举哀于东郊，遣谒者仆射李安上策赠车骑大将军、太傅、辽东郡公、高句丽王，谥曰康。又遣大鸿胪拜琏孙云使持节、都督辽海诸军事、征东将军、领护东夷中郎将、辽东郡公、高句丽王。赐衣冠服物车旗之饰。又诏云遣世子入朝，令及郊丘之礼。云上书辞疾，遣其从叔升于随使诣阙严责之，自此，岁常贡献。正始中，宣武于东堂引见其使芮悉弗，进曰：“高丽系诚天极，累叶纯诚，地产土毛，无愆王贡。但黄金出夫余，珂则涉罗所产。今夫余为勿吉所逐，涉罗为百济所并。国王臣云惟继绝之义，悉迁于境内。二品所以不登王府，实两贼之为。”宣武曰：“高丽世荷上将，专制海外，九夷黠虏，实得征之。昔方贡之愆，责在连率。宜宣朕旨于卿主，务尽威怀之略，使二邑还复旧墟，土毛无失常贡也。”

神龟中，云死，灵太后为举哀于东堂。遣使策赠车骑大将军、领护东夷校尉、辽东郡公、高丽王。又拜其世子安为镇东将军、领护东夷校尉、辽东郡公、高丽王。正光初，光州又于海中执得梁所授安宁东将军衣冠剑珮，及使人江法盛等，送京师。

安死，子延立。孝武帝初，诏加延使持节、散骑常侍、车骑大将军、领护东夷校尉、辽东郡公、高句丽王。天平中，诏加延侍中、骠骑大将军，余悉如故。

延死，子成立。讫于武定已来，其贡使无岁不至。大统十二年，遣使至西魏朝贡。及齐受东魏禅之岁，遣使朝贡于齐。齐文宣加成使持节、侍中、骠骑大将军，领东夷校尉、辽东郡公、高丽王如故。天保三年，文宣至营州，使博陵崔柳使于高丽，求魏末流人。敕柳曰：“若不从者，以便宜从事。”及至，不见许。柳张目叱之，拳击成坠于床下，成左右雀息不敢动，乃谢服，柳以五千户反命。

成死，子汤立。乾明元年，齐废帝以汤为使持节、领东夷校尉、辽东郡公、高丽王。周建德六年，汤遣使至周，武帝以汤为上开府仪同大将军、辽东郡公、辽东王。隋文帝受禅，汤遣使诣阙，进授大将军，改封高丽王。自是，岁遣使朝贡不绝。

其国，东至新罗，西度辽，二千里；南接百济，北邻靺鞨，一千余里。人皆士着，随山谷而居，衣布帛及皮。土田薄瘠，蚕农不足以自供，故其人节饮食。其王好修宫室，都平壤城，亦曰长安城，东西六里，随山屈曲，南临浿水。城内唯积仓储器备，寇贼至日，方入固守。王别为宅于其侧，不常居之。其外复有国内城及汉城，亦别都也。其国中呼为三京。复有辽东、玄菟等数十城，皆置官司以统摄。与新罗每相侵夺，战争不息。

官有大对卢、太大兄、大兄、小兄、竟侯奢、鸟拙、太大使者、大使者、小使者、褥奢、翳属、仙人，凡十二等，分掌内外事。其大对卢则以强弱相陵夺而自为之，不由王署置。复有内评、五部褥萨。人皆头着折风，形如弁，士人加插二鸟羽。贵者，其冠曰苏骨，多用紫罗为之，饰以金银。服大袖衫、大口袴、素皮带、黄革履。妇人裙襦加襈。书有《五经》、《三史》、《三国志》、《晋阳秋》。兵器与中国略同。及春秋校猎，王亲临之。税，布五疋、谷五石；游人则三年一税，十人共细布一疋。租，户一石，次七斗，下五斗。其刑法，叛及谋逆者，缚之柱，爇而斩之，籍没其家；盗则偿十倍，若贫不能偿者乐及公私债负，皆听评其子女为奴婢以偿之。用刑既峻，罕有犯者。乐有五弦、琴、筝、筚篥、横吹、箫、鼓之属，吹芦以和曲。每年初，聚戏浿水上，王乘腰辇、列羽仪观之。事毕，王以衣入水，分为左右二部，以水石相溅掷，喧呼驰逐，再三而止。俗洁净自喜，尚容止，以趋走为敬。拜则曳一脚，立多反拱，行必插手。性多诡伏，言辞鄙秽，不简亲疏。父子同川而浴，共室而寝。好歌舞，常以十月祭天，其公会衣服，皆锦绣金银以为饰。好蹲踞，食用俎机。出三尺马，云本硃蒙所乘马种，即果下也。风俗尚淫，不以为愧，俗多游女，夫无常人，夜则男女群聚而戏，无有贵贱之节。有婚嫁，取男女相悦即为之。男家送猪酒而已，无财聘之礼；或有受财者，人共耻之，以为卖婢。死者，殡在屋内，经三年，择吉日而葬。居父母及夫丧，服皆三年，兄弟三月。初终哭泣，葬则鼓舞作乐以送之。埋讫，取死者生时服玩车马置墓侧，会葬者争取而去。信佛法，敬鬼神，多淫祠。有神庙二所：一曰夫余神，刻木作妇人像；一曰高登神，云是其始祖夫余神之子。并置官司，遣人守护，盖河伯女、硃蒙云。

及隋平陈后，汤大惧，陈兵积谷，为守拒之策。开皇十七年，上赐玺书，责以每遣使人，岁常朝贡，虽称籓附，诚节未尽。驱逼靺鞨，禁固契丹。昔年潜行货利，招动群小，私将弩手，巡窜下国，岂非意欲不臧，故为窃盗？坐使空馆，严加防守；又数遣马骑，杀害边人。恆自猜疑，密觇消息，殷勤晓示，许其自新。汤得书惶恐，将表陈谢。会病卒。

子元嗣。文帝使拜元为上开府仪同三司，袭爵辽东公，赐服一袭。元奉表谢恩，并贺祥瑞，因请封王。文帝优册为王。明年，率靺鞨万余骑寇辽西，营州总管韦世冲击走之。帝大怒，命汉王谅为元帅，总水陆讨之，下诏黜其爵位。时馈运不继，六军乏食，师出临渝关，复遇疾疫，王师不振。及次辽水，元亦惶惧，遣使谢罪，上表称“辽东粪土臣元”云云。上于是罢兵，待之如初。元亦岁遣朝贡。

炀帝嗣位，天下全盛，高昌王、突厥启人可汗并亲诣阙贡献，于是征元入朝。元惧，蕃礼颇阙。大业七年，帝将讨元罪，车驾度辽水，止营于辽东地，分道出师，各顿兵于其城下。高丽出战多不利，皆婴城固守。帝令诸军攻之，又敕诸将，高丽若降，即宜抚纳，不得纵兵入。城将陷，贼辄言降，诸将奉旨，不敢赴机。先驰奏，比报，贼守御亦备，复出拒战。如此者三，帝不悟。由是食尽师老，转输不继，诸军多败绩，于是班师。是行也，唯于辽水西拔贼武厉逻，置辽东郡及通定镇而还。九年，帝复亲征，敕诸军以便宜从事。诸将分道攻城，贼势日蹙。会杨玄感作乱，帝大惧，即日六军并还。兵部侍郎斛斯政亡入高丽，高丽具知事实，尽锐来追，殿军多败。十年，又发天下兵，会盗贼蜂起，所在阻绝，军多失期。至辽水，高丽亦困弊，遣使乞降，因送斛斯政赎罪。帝许之，顿怀远镇受其降，仍以俘囚军实归。至京师，以高丽使亲告太庙，因拘留之。仍徵元入朝，元竟不至。帝更图后举，会天下丧乱，遂不复行。

百济之国，盖马韩之属也，出自索离国。其王出行，其侍儿于后妊娠，王还，欲杀之。侍儿曰：“前见天上有气如大鸡子来降，感，故有娠。”王舍之。后生男，王置之豕牢，豕以口气嘘之，不死；后徙于马阑，亦如之。王以为神，命养之，名曰东明。及长，善射，王忌其猛，复欲杀之。东明乃奔走，南至淹滞水，以弓击水，鱼鳖皆为桥，东明乘之得度，至夫余而王焉。东明之后有仇台，笃于仁信，始立国于带方故地。汉辽东太守公孙度以女妻之，遂为东夷强国。初以百家济，因号百济。

其国东极新罗，北接高句丽，西南俱限大海，处小海南，东西四百五十里，南北九百余里。其都曰居拔城，亦曰固麻城。其外更有五方：中方曰古沙城，东方曰得安城，南方曰久知下城，西方曰刀先城，北方曰熊津城。王姓余氏，号“于罗瑕”，百姓呼为“鞬吉支”，夏言并王也。王妻号“于陆”，夏言妃也。官有十六品：左平五人，一品；达率三十人，二品；恩率，三品；德率，四品；杅率，五品；奈率，六品。已上冠饰银华。将德，七品，紫带。施德，八品，皁带。固德，九品，赤带。季德，十品，青带。对德，十一品；文督，十二品，皆黄带。武督，十三品；佐军，十四品；振武，十五品；克虞，十六品，皆白带。自恩率以下，官无常员。各有部司，分掌众务。内官有前内部、谷内部、内掠部、外掠部、马部、刀部、功德部、药部、木部、法陪、后宫部。外官有司军部、司徒部、司空部、司寇部、点口部、客部、外舍部、绸部、日官部、市部，长吏三年一交代。都下有万家，分为五部，曰上部、前部、中部、下部、后部，部有五巷，士庶居焉。部统兵五百人。五方各有方领一人，以达率为之，方佐贰之。方有十郡，郡有将三人，以德率为之。统兵一千二百人以下，七百人以上。城之内外人庶及余小城，咸分隶焉。

其人杂有新罗、高丽、倭等，亦有中国人。其饮食衣服，与高丽略同。若朝拜祭祀，其冠两厢加翅，戎事则不。拜谒之礼，以两手据地为礼。妇人不加粉黛，女辫发垂后，已出嫁，则分为两道，盘于头上。主似袍而袖微大。兵有弓箭刀槊。俗重骑射，兼爱坟史，而秀异者颇解属文，能吏事。又知医药、蓍龟，与相术、阴阳五行法。有僧尼，多寺塔，而无道士。有鼓角、箜篌、筝竽、篪笛之乐，投壶、樗蒲、弄珠、握槊等杂戏。尤尚奕棋。行宋《元嘉历》，以建寅月为岁首。赋税以布、绢、丝、麻及米等，量岁丰俭，差等输之。其刑罚，反叛、退军及杀人者，斩；盗者，流，其赃两倍征之；妇犯奸，没入夫家为婢。婚娶之礼，略同华俗。父母及夫死者，三年居服，余亲则葬讫除之。土田湿，气候温暖，人皆山居。有巨栗，其五谷、杂果、菜蔬及酒醴肴馔之属，多同于内地。唯无驼、骡、驴、羊、鹅、鸭等。国中大姓有八族，沙氏、燕氏、氏、解氏、真氏、国氏、木氏、苗氏。其王每以四仲月祭天及五帝之神。立其始祖仇台之庙于国城，岁四祠之。国西南，人岛居者十五所，皆有城邑。

魏延兴二年，其王余庆始遣其冠军将军驸马都尉弗斯侯、长史余礼、龙骧将军、带方太守司马张茂等上表自通，云：“臣与高丽，源出夫余，先世之时，笃崇旧款。其祖钊，轻废邻好，陵践臣境。臣祖须，整旅电迈，枭斩钊首。自尔以来，莫敢南顾。自冯氏数终，余烬奔窜，丑类渐盛，遂见陵逼，构怨连祸，三十余载。若天慈曲矜，远及无外，速遣一将，来救臣国。当奉送鄙女，执扫后宫，并遣子弟，收圉外厩，尺壤疋夫，不敢自有。去庚辰年后，臣西界海中，见尸十余，并得衣器鞍勒。看之，非高丽之物。后闻乃是王人来降臣国，长蛇隔路，以阻于海。今上所得鞍一，以为实矫。”

献文以其僻远，冒险入献，礼遇优厚，遣使者邵安与其使俱还。诏曰：“得表闻之无恙。卿与高丽不睦，至被陵犯，苟能顺义，守之以仁，亦何忧于寇雠也。前所遣使，浮海以抚荒外之国，从来积年，往而不反，存亡达否，未能审悉。卿所送鞍，比校旧乘，非中国之物。不可以疑似之事，以生必然之过。经略权要，已具别旨。”又诏曰：“高丽称籓先朝，供职日久，于彼虽有自昔之衅，于国未有犯令之愆。卿使命始通，便求致伐，寻讨事会，理亦未周。所献锦布海物，虽不悉达，明卿至心。今赐杂物如别。”又诏琏护送安等。至高丽，琏称昔与余庆有雠，不令东过。安等于是皆还，乃下诏切责之。五年，使安等从东莱浮海，赐余庆玺书，褒其诚节。安等至海滨，遇风飘荡，竟不达而还。

自晋、宋、齐、梁据江左，亦遣使称籓，兼受拜封。亦与魏不绝。

及齐受东魏禅，其王隆亦通使焉。淹死，子余昌亦通使命于齐。武平元年，齐后主以余昌为使持节、侍中、车骑大将军，带方郡公、百济王如故。二年，又人余昌为持节、都督东青州诸军事、东青州刺史。

周建德六年，齐灭，余昌始遣使通周。宣政元年，又遣使为献。

隋开皇初，余昌又遣使贡方物，拜上开府、带方郡公、百济王。平陈之岁，战船漂至海东耽牟罗国。其船得还，经于百济，昌资送之甚厚，并遣使奉表贺平陈。文帝善之，下诏曰：“彼国悬隔，来往至难，自今以后，不须年别入贡。”使者舞蹈而去。十八年，余昌使其长史王辩那来献方物。属兴辽东之役，遣奉表，请为军导。帝下诏，厚其使而遣之。高丽颇知其事，兵侵其境。余昌死，子余璋立。大业三年，余璋遣使燕文进朝贡。其年，又遣使王孝邻入献，请讨高丽。炀帝许之，命觇高丽动静。然余璋内与高丽通和，挟诈以窥中国。七年，帝亲征高丽，余璋使其臣国智牟来请军期。帝大悦，厚加赏赐，遣尚书起部郎席律诣百济，与相知。明年，六军度辽，余璋亦严兵于境，声言助军，实持两端。寻与新罗有隙，每相战争。十年，复遣使朝贡。后天下乱，使命遂绝。

其南，海行三月有耽牟罗国，南北千余里，东西数百里，土多麞鹿，附庸于百济。西行三日，至貊国千余里云。

新罗者，其先本辰韩种也。地在高丽东南，居汉时乐浪地。辰韩亦曰秦韩。相传言秦世亡人避役来适，马韩割其东界居之，以秦人，故名之曰秦韩。其言语名物，有似中国人，名国为邦，弓为弧，贼为寇，行酒为行觞，相呼皆为徒，不与马韩同。又辰韩王常用马韩人作之，世世相传，辰韩不得自立王，明其流移之人故也。恆为马韩所制。辰韩之始，有六国，稍分为十二，新罗则其一也。或称魏将毋丘俭讨高丽破之，奔沃沮，其后复归故国，有留者，遂为新罗，亦曰斯卢。其人杂有华夏、高丽、百济之属，兼有沃沮、不耐、韩、灭之地。其王本百济人，自海逃入新罗，遂王其国。初附庸于百济，百济征高丽，不堪戎役，后相率归之，遂致强盛。因袭百济，附庸于迦罗国焉。传世三十，至真平。以隋开皇十四年，遣使贡方物。文帝拜真平上开府、乐浪郡公、新罗王。

其官有十七等：一曰伊罚干，贵如相国，次伊尺干，次迎干，次破弥干，次大阿尺干，次阿尺干，次乙吉干，次沙咄干，次及伏干，次大奈摩干，次奈摩，次大舍，次小舍，次吉士，次大乌，次小乌，次造位。外有郡县。其文字、甲兵，同于中国。选人壮健者悉入军，烽、戍、逻俱屯营部伍。风俗、刑政、衣服略与高丽、百济同。每月旦相贺，王设宴会，班赉群官。其日，拜日月神主。八月十五日设乐，令官人射，赏以马、布。其有大事，则聚官详议定之。服色尚画素，妇人辫发绕颈，以杂彩及珠为饰。婚嫁礼唯酒食而已，轻重随贫富。新妇之夕，女先拜舅姑，次即拜大兄、夫。死有棺敛，葬送起坟陵。王及父母妻子丧，居服一年。田甚良沃，水陆兼种。其五谷、果菜、鸟兽、物产，略与华同。

大业以来，岁遣朝贡。新罗地多山险，虽与百济构隙，百济亦不能图之也。

勿吉国在高句丽北，一曰靺鞨。邑落各自有长，不相总一。其人劲悍，于东夷最强，言语独异。常轻豆莫娄等国，诸国亦患之。去洛阳五千里。自和龙北二百余里有善玉山，山北行十三日至祁黎山，又北行七日至洛环水，水广里余，又北行十五日至太岳鲁水，又东北行十八日到其国。国有大水，阔三里余，名速末水。其部类凡有七种：其一号粟末部，与高丽接，胜兵数千，多骁武，每寇高丽；其二伯咄部，在粟末北，胜兵七千；其三安车骨部，在伯咄东北；其四拂涅部，在伯咄东；其五号室部，在拂涅东；其六黑水部，在安车骨西北，其七白山部，在粟末东南。胜兵并不过三千，而黑水部尤为劲健。自拂涅以东，矢皆石镞，即古肃慎氏也。东夷中为强国。所居多依山水。渠帅曰大莫弗瞒咄。国南有从太山者，华言太皇，俗甚敬畏之，人不得山上溲污，行经山者，以物盛去。上有熊罴豹狼，皆不害人，人亦不敢杀。地卑湿，筑土如堤，凿穴以居，开口向上，以梯出入。其国无牛，有马，车则步推，相与偶耕。土多粟、麦、穄，菜则有葵。水气碱，生盐于木皮之上，亦有盐池。其畜多猎，无羊。嚼米为酒，饮之亦醉。婚嫁，妇人服布裙，男子衣猪皮裘，头插武豹尾。俗以溺洗手面，于诸夷最为不洁。初婚之夕，男就女家，执女乳而罢。妒，其妻外淫，人有告其夫，夫辄杀妻而后悔，必杀告者。由是奸淫事终不发。人皆善射。以射猎为业。角弓长三尺，箭长尺二寸，常以七八月造毒药，傅矢以射禽兽，中者立死。煮毒药气亦能杀人。其父母春夏死，立埋之，冢上作屋，令不雨湿；若秋冬死，以其尸捕貂，貂食其肉，多得之。

延兴中，遣乙力支朝献。太和初，又贡马五百匹。乙力支称：初发其国，乘船溯难河西上，至太沵河，沈船于水。南出陆行，度洛孤水，从契丹西界达和龙。自云其国先破高句丽十落，密共百济谋，从水道并力取高丽，遣乙力支奉使大国，谋其可否。诏敕：“三国同是籓附，宜共和顺，勿相侵扰。”乙力支乃还。从其来道，取得本船，泛达其国。九年，复遣使侯尼支朝。明年，复入贡。其傍有大莫卢国、覆钟国、莫多回国、库娄国、素和国、具弗伏国、匹黎尔国、拔大何国、郁羽陵国、库伏真国、鲁娄国、羽真侯国，前后各遣使朝献。太和十二年，勿吉复遣使贡楛矢、方物于京师。十七年，又遣使人婆非等五百余人朝贡。景明四年，复遣使侯力归朝贡。自此迄于正光，贡使相寻。尔后中国纷扰，颇或不至。兴和二年六月，遣石文云等贡方物。以至于齐，朝贡不绝。

隋开皇初，相率遣使贡献。文帝诏其使曰：“朕闻彼土人勇，今来实副朕怀。视尔等如子，尔宜敬朕如父。”对曰：“臣等僻处一方，闻内国有圣人，故来朝拜。既亲奉圣颜，愿长为奴仆。”其国西北与契丹接，每相劫掠，后因其使来，文帝诫之，使勿相攻击。使者谢罪。文帝因厚劳之，令宴饮于前，使者与其徒皆起舞，曲折多战斗容。上顾谓侍臣曰：“天地间乃有此物，常作用兵意。”然其国与隋悬隔，唯粟末、白山为近。炀帝初，与高丽战，频败其众。渠帅突地稽率其部降，拜右光禄大夫，居之柳城。与边人来往，悦中国风俗，请被冠带，帝嘉之，赐以锦绮而褒宠之。及辽东之役，突地稽率其徒以从，每有战功，赏赐甚厚。十三年，从幸江都，寻放还柳城。李密遣兵邀之，仅而得免。至高阳，没于王须拔。未几，遁归罗艺。

奚，本曰库莫奚，其先东部胡宇文之别种也。初为慕容晃所破，遗落者窜匿松漠之间。俗甚不洁净，而善射猎，好为寇抄。登国三年，道武亲自出讨，至弱水南大破之，获其马、牛、羊、豕十余万。帝曰：“此群狄诸种，不识德义，鼠窃狗盗，何足为患？今中州大乱，吾先平之，然后张其威怀，则无所不服矣。”既而车驾南迁，十数年间，诸种与库莫奚亦皆滋盛。及开辽海，置戍和龙，诸夷震惧，各献方物。文成、献文之世，库莫奚岁致名马、文皮。孝文初，遣使朝贡。太和四年，辄入塞内，辞以畏地豆干抄掠，诏书切责之。二十二年，入寇安州，时营、燕、幽三州兵数千人击走之。后复款附，每求入塞交易。宣武诏曰：“库莫奚去太和二十一年以前，与安、营二州边人参居，交易往来，并无欺贰。至二十二年叛逆以来，遂尔远窜。今虽款附，犹在塞表，每请入塞，与百姓交易。若抑而不许，乖其归向之心；信而不虑，或有万一之惊。交市之日，州遣士监之。”自此已后，岁常朝献，至武定已来不绝。齐受魏禅，岁时来朝。

其后种类渐多，分为五部：一曰辱纥主，二曰莫贺弗，三曰契个，四曰木昆，五曰室得。每部俟斤一人为其帅。随逐水草，颇同突厥。有阿会氏，五部中最盛，诸部皆归之。每与契丹相攻击，虏获财畜，因遣使贡方物。

契丹国，在库莫奚东，与库莫奚异种同类。并为慕容晃所破，俱窜于松漠之间。登国中，魏大破之，遂逃迸，与库莫奚分住。经数十年，稍滋蔓，有部落，于和龙之北数百里为寇盗。真君以来，岁贡名马。献文时，使莫弗纥何辰来献，得班飨于诸国之末。归而相谓，言国家之美，心皆忻慕，于是东北群狄闻之，莫不思服。悉万丹部、何大何部、伏弗郁部、羽陵部、日连部、匹洁部、黎部、吐六干部等各以其名马、文皮献天府。遂求为常，皆得交市于和龙、密云之间，贡献不绝。太和三年，高句丽窃与蠕蠕谋，欲取地豆干以分之。契丹旧怨其侵轶，其莫贺弗勿干率其部落，车三千乘、众万余口，驱徙杂畜求内附，止于白狼水东。自此岁常朝贡。后告饥，孝文听其入关市籴。及宣武、孝明时，恆遣使贡方物。熙平中，契丹使人初真等三十人还，灵太后以其俗嫁娶之际以青为上服，人给青两匹，赏其诚款之心，余依旧式朝贡。及齐受东魏禅，常不断绝。

天保四年九月，契丹犯塞，文宣帝亲戎北讨。至平州，遂西趣长堑。诏司徒潘相乐帅精骑五千，自东道趣青山；复诏安德王韩轨帅精骑四千东趣，断契丹走路。帝亲逾山岭，奋击大破之，虏十余万口、杂畜数十万头。相乐又于青山大破契丹别部。所虏生口，皆分置诸州。其后复为突厥所逼，又以万家寄于高丽。

其俗与靺鞨同，好为寇盗。父母死而悲哭者，以为不壮。但以其尸置于山树之上，经三年后，乃收其骨而焚之。因酌酒而祝曰：“冬月时，向阳食。若我射猎时，使我多得猪、鹿。”其无礼顽嚣，于诸夷最甚。

隋开皇四年，率莫贺弗来谒。五年，悉其众款塞，文帝纳之，听居其故地。责让之，其国遣使诣阙，顿颡谢罪。其后，契丹别部出伏等背高丽，率众内附。文帝见来，怜之。上方与突厥和好，重失远人之心，悉令给粮还本部，敕突厥抚纳之。固辞不去。部落渐众，遂北徙，逐水草，当辽西正北二百里，依托纥臣水而居，东西亘三百里，分为十部。兵多者三千，少者千余。逐寒暑，随水草畜牧。有征伐，则曾帅相与议之，兴兵动众，合如符契。突厥沙钵略可汗遣吐屯潘垤统之，契丹杀吐屯而遁。大业七年，遣使朝，贡方物。

室韦国，在勿吉北千里，去洛阳六千里。“室”或为“失”，盖契丹之类，其南者为契丹，在北者号为失韦。路出和龙千余里，入契丹国，又北行十日至啜水，又北行三日有善水，又北行三日有犊了山，其山高大，周回三百里。又北行三百余里，有大水名屈利，又北行三日至刃水，又北行五日到其国。有大水从北而来，广四里余，名奈水。国土下湿，语与库莫奚、契丹、豆莫娄国同。颇有粟、麦及穄。夏则城居，冬逐水草，多略貂皮。丈夫索发，用角弓，其箭尤长。女妇束发作叉手髻。其国少窃盗，盗一征三；杀人者责马三百匹。男女悉衣白鹿皮襦袴。有曲，酿酒。俗爱赤珠，为妇人饰，穿挂于颈，以多为贵。女不得此，乃至不嫁。父母死，男女众哭三年，尸则置于林树之上。

武定二年四月，始遣使张乌豆伐等献其方物。迄武定末，贡使相寻。及齐受东魏禅，亦岁时朝聘。

其后分为五部，不相总一，所谓南室韦、北室韦、钵室韦、深末怛室韦、大室韦，并无君长。人贫弱，突厥以三吐屯总领之。

南室韦在契丹北三千里，土地卑湿，至夏则移向北。贷勃、欠对二山多草木，饶禽兽，又多蚊蚋，人皆巢居，以避其患。渐分为二十五部，每部有余莫弗瞒咄，犹酋长也。死则子弟代之，嗣绝则择贤豪而立之。其俗，丈夫皆被发，妇女盘发，衣服与契丹同。乘牛车，以蘧蒢为屋，如突厥毡车之状。度水则束薪为伐，或有以皮为舟者。马则织草为鞯，结绳为辔。匡寝则屈木为室，以蘧蒢覆上，移则载行。以猪皮为席，编木为藉，妇女皆抱膝坐。气候多寒，田收甚薄。无羊，少马，多猪、牛。与靺鞨同俗，婚嫁之法，二家相许竟，辄盗妇将去，然后送牛马为聘，更将妇归家，待有孕，乃相许随还舍。妇人不再嫁，以为死人之妻，难以共居。部落共为大棚，，人死则置其上。居丧三年，年唯四哭。其国无铁，取给于高丽。多貂。

南室韦北行十一日至北室韦，分为九部落，绕吐纥山而居。其部落渠帅号乞引莫贺咄。每部有莫何弗三人以贰之。气候最寒，雪深没马。冬则入山居土穴，土畜多冻死。饶麞鹿，射猎为务，食肉衣皮，凿冰没水中而网取鱼鳖。地多积雪，惧陷坑阱，骑木而行，亻答即止。皆捕貂为业，冠以狐貂，衣以鱼皮。

又北行千里至钵室韦，依胡布山而住，人众多北室韦，不知为几部落。用桦皮盖屋，其余同北室韦。

从钵室韦西南四日行，至深末怛室韦，因水为号也。冬月穴居，以避太阴之气。

又西北数千里至大室韦，径路险阻，言语不通。尤多貂及青鼠。

北室韦时遣使贡献，余无至者。

豆莫娄国，在勿吉北千里，旧北夫余也。在室韦之东，东至于海，方二千余里。其人土着，有居室仓库。多山陵广泽，于东夷之域，最为平敞。地宜五谷，不生五果。其人长大，性强勇谨厚，不冠抄。其君长皆六畜名官，邑落有豪帅。饮食亦用俎豆。有麻布，衣制类高丽而帽大。其国大人，以金银饰之。用刑严急，杀人者死，没其家人为奴婢。俗淫，尤恶妒者，杀之尸于国南山上，至腐，女家始得输牛马，乃与之。或言濊貊之地也。

地豆干国，在室韦西千余里。多牛、羊，出名马，皮为衣服，无五谷，唯食肉酪。延兴二年八月，遣使朝贡，至于太和六年，贡使不绝。十四年，频来犯塞，孝文诏征西大将军阳平王颐击走之。自后时朝京师，迄武定末，贡使不绝。及齐受禅，亦来朝贡。

乌洛侯国，在地豆干北，去代都四千五百余里。其地下湿，多雾气而寒。入冬则穿地为室，夏则随原阜畜牧。多豕，有谷、麦。无大君长，部落莫弗，皆世为之。其俗，绳发皮服，以珠为饰。人尚勇，不为奸窃，故慢藏野积而无寇盗。好射猎。乐有箜篌，木槽革面而施九弦。其国西北有完水，东北流合于难水，其小水，皆注于难，东入海。又西北二十日行，有于巳尼大水，所谓北海也。

太武真君四年来朝，称其国西北有魏先帝旧墟石室，南北九十步，东西四十步，高七十尺，室有神灵，人多祈请。太武遣中书侍郎李敞告祭焉，刊祝文于石室之壁而还。

流求国，居海岛，当建安郡东。水行五日而至。土多山洞。其王姓欢斯氏，名渴刺兜，不知其由来有国世数也。彼土人呼之为可老羊，妻曰多拔茶。所居曰波罗檀洞，堑栅三重，环以流水，树棘为籓。王所居舍，其大一十六间，雕刻禽兽。多斗镂树，似橘而叶密，条纤如发之下垂。国有四五帅，统诸洞，洞有小王。往往有村，村有鸟了帅，并以善战者为之，自相树立，主一村之事。男女皆白纟宁绳缠发，从项后盘绕至额。其男子用鸟羽为冠，装以珠贝，饰以赤毛，形制不同。妇人以罗纹白布为帽，其形方正。织斗镂皮并杂毛以为衣，制裁不一。缀毛垂螺为饰，杂色相间，下垂小贝，其声如珮。缀珰施钏，悬珠于颈。织藤为笠，饰以毛羽。有刀槊、弓箭、剑铍之属。其处少铁，刀皆薄小，多以骨角辅助之。编纟宁为甲，或用熊豹皮。王乘木兽，令左右舆之，而导从不过十数人。小王乘机，镂为兽形。国人好相攻击，人皆骁健善走，难死耐创。诸洞各为部队，不相救助。两军相当，勇者三五人出前跳噪，交言相骂，因相击射。如其不胜，一军皆走，遣人致谢，即共和解。收取斗死者聚食之，仍以髑髅将向王所，王则赐之以冠，便为队帅。

无赋敛，有事则均税。用刑亦无常准，皆临事科决。犯罪皆断于鸟了帅，不伏则上请于王，王令臣下共议定之。狱无枷锁，唯用绳缚。决死刑以铁锥大如筋，长尺余，钻顶杀之，轻罪用杖。俗无文字，望月亏盈，以纪时节，草木荣枯，以为年岁。人深目长鼻，类于胡，亦有小慧。无君臣上下之节，拜伏之礼。父子同床而寝。男子拔去髭须，身上有毛处皆除去。妇人以黑黥手为虫蛇之文。嫁娶以酒、珠贝为聘，或男女相悦，便相匹偶。妇人产乳，必食子衣，产后以火自灸，令汗出，五日便平复。以木槽中暴海水为盐，木汁为酢，米面为酒，其味甚薄。食皆用手。遇得异味，先进尊者。凡有宴会，执酒者必待呼名而后饮，上王酒者，亦呼王名后衔杯共饮，颇同突厥。歌呼蹋蹄，一人唱，众皆和，音颇哀怨。扶女子上膊，摇手而舞。其死者气将绝，辇至庭前，亲宾哭泣相吊。浴其尸，以布帛缚缠之，裹以苇席，衬土而殡，上不起坟。子为父者，数月不食肉。其南境风俗少异，人有死者，邑里共食之。有熊、豺、狼，尤多猪、鸡、无羊、牛、驴、马。厥田良沃，先以火烧，而引水灌，持一锸，以石为刃，长尺余，阔数寸，而垦之。宜稻、粱、禾、黍、麻、豆、赤豆、胡黑豆等。木有枫、栝、樟、松、楩、楠、枌、梓。竹、藤、果、药，同于江表。风土气候，与岭南相类。俗事山海之神，祭以肴酒。战斗杀人，便将所杀人祭其神。或依茂树起小屋，或悬髑髅于树上，以箭射之，或累石系幡，以为神主。王之所居，壁下多聚髑髅以为佳。人间门户上，必安兽头骨角。

隋大业元年，海师何蛮等，每春秋二时，天清风静，东望依稀，似有烟雾之气，亦不知几千里。三年，炀帝令羽骑尉硃宽入海求访异俗，何蛮言之，遂与蛮俱往。同到流求国，言不通，掠一人而反。明年，复令宽慰抚之，不从。宽取其布甲而归。时倭国使来朝见之，曰：“此夷邪夕国人所用。”帝遣武贲郎将陈稜、朝请大夫张镇州率兵自义安浮海至高华屿，又东行二日到{句黾}鼊屿，又一日，便至流求。流求不从，稜击走之。进至其都，焚其官室，虏其男女数千人，载军实而还。自尔遂绝。

倭国，在百济、新罗东南，水陆三千里，于大海中依山岛而居。魏时，译通中国三十余国，皆称子，夷人不知里数，但计以日。其国境，东西五月行，南北三月行，各至于海。其地势，东高西下。居于邪摩堆，则《魏志》所谓邪马台者也。又云：去乐浪郡境及带方郡并一万二千里，在会稽东，与儋耳相近。俗皆文身，自云太伯之后。计从带方至倭国，循海水行，历朝鲜国，乍南乍东，七千余里，始度一海。又南千余里，度一海，阔千余里，名瀚海，至一支国。又度一海千余里，名末卢国。又东南陆行五百里，至伊都国。又东南百里，至奴国。又东行百里，至不弥国。又南水行二十日，至投马国。又南水行十日，陆行一月，至邪马台国，即倭王所都。

汉光武时，遣使入朝，自称大夫。安帝时，又遣朝贡，谓之倭奴国。灵帝光和中，其国乱，递相攻伐，历年无主。有女子名卑弥呼，能以鬼道惑众，国人共立为王。无夫，有二男子，给王饮食，通传言语。其王有宫室、楼观、城栅，皆持兵守卫，为法甚严。魏景初三年，公孙文懿诛后，卑弥呼始遣使朝贡。魏主假金印紫绶。正始中，卑弥呼死，更立男王。国中不服，更相诛杀，复立卑弥呼宗女台与为王。其后复立男王，并受中国爵命。江左历晋、宋、齐、梁，朝聘不绝。

及陈平，至开皇二十年，倭王姓阿每，字多利思比孤，号阿辈鸡弥，遣使诣阙。上令所司访其风俗，使者言倭王以天为兄，以日为弟，天明时出听政，跏趺坐，日出便停理务，云委我弟。文帝曰：“此大无义理。”于是训令改之。王妻号鸡弥，后宫有女六七百人，名太子为利歌弥多弗利。无城郭，内官有十二等：一曰大德，次小德，次大仁，次小仁，次大义，次小义，次大礼，次小礼，次大智，次小智，次大信，次小信，员无定数。有军尼一百二十人，犹中国牧宰。八十户置一伊尼翼，如今里长也。十伊尼翼属一军尼。其服饰，男子衣裙襦，其袖微小；履如屦形，漆其上，系之脚。人庶多跣足，不得用金银为饰。故时，衣横幅，结束相连而无缝，头亦无冠，但垂发于两耳上。至隋，其王始制冠，以锦彩为之，以金银镂花为饰。妇人束发于后，亦衣裙襦，裳皆有襈。扦竹聚以为梳。编草为荐，杂皮为表，缘以文皮。有弓、矢、刀、槊、弩、、斧，漆皮为甲，骨为矢镝。虽有兵，无征战。其王朝会，必陈设仪仗，奏其国乐。户可十万。俗，杀人、强盗及奸，皆死；盗者计赃酬物，无财者，没身为奴；自余轻重，或流或杖。每讯冤狱，不承引者，以木压膝；或张强弓，以弦锯其项。或置小石于沸汤中，令所竞者探之，云理曲者即手烂；或置蛇瓮中，令取之，云曲者即螫手。人颇恬静，罕争讼，少盗贼。乐有五弦、琴、笛。男女皆黥臂，点面，文身。没水捕鱼。无文字，唯刻木结绳。敬佛法，于百济求得佛经，始有文字，知卜筮，尤信巫觋。每至正月一日，必射戏饮酒，其余节，略与华同。好棋博、握槊、樗蒱之戏。气候温暖，草木冬青。土地膏腴，水多陆少。以小环挂鸬鹚项，令入水搏鱼，日得百余头。俗无盘俎，藉以槲叶，食用手餔之。性质直，有雅风。女多男少，婚嫁不取同姓，男女相悦者即为婚。妇入夫家，必先跨火，乃与夫相见。妇人不淫妒。死者敛以棺郭，亲宾就尸歌舞，妻子兄弟以白布制服。贵人三年殡，庶人卜日而痤。及葬，置尸船上，陆地牵之，或以小舆。有阿苏山，其石无故火起接天者，俗以为异，因行祭祷。有如意宝珠，其色青，大如鸡卵，夜则有光，云鱼眼睛也。新罗、百济皆以倭为大国，多珍物，并仰之，恆通使往来。

大业三年，其王多利思比孤遣朝贡，使者曰：“闻海西菩萨天子重兴佛法，故遣朝拜，兼沙门数十人来学佛法。”国书曰：“日出处天子致书日没处天子，无恙。”云云。帝览不悦，谓鸿胪卿曰：“蛮夷书有无礼者，勿复以闻。”明年，上遣文林郎裴世清使倭国，度百济，行至竹岛，南望耽罗国，经都斯麻国，迥在大海中。又东至一支国，又至竹斯国。又东至秦王国，其人同于华夏，以为夷洲，疑不能明也。又经十余国，达于海岸。自竹斯国以东，皆附庸于倭。倭王遣小德何辈台从数百人，设仪仗，鸣鼓角来迎。后十日，又遣大礼哥多毗从二百余骑，郊劳。既至彼都，其王与世清。来贡方物。此后遂绝。

论曰：广谷大川异制，人生其间异俗，嗜欲不同，言语不通，圣人因时设教，所以达其志而通其俗也。九夷所居，与中夏悬隔，然天性柔顺，无横暴之风，虽绵邈山海，而易以道御。夏、殷之世，时或来王。暨箕子避地朝鲜，始有八条之禁，疏而不漏，简而可入，化之所感，千载不绝。今辽东诸国，或衣服参冠冕之容，或饮食有俎豆之器，好尚经术，爱乐文史，游学于京都者，往来继路，或没世不归，非先哲之遗风，其孰能致于斯也？故孔子曰：“言忠信，行笃敬，虽蛮貊之邦行矣。”诚哉斯言。其俗之可采者，岂楛矢之贡而已乎？自魏迄隋，年移四代，时方争竞，未遑外略。洎开皇之末，方征辽左，天时不利，师遂无功。二代承基，志苞宇宙，频践三韩之地，屡发千钧之弩。小国惧亡，敢同困兽，兵不载捷，四海骚然，遂以土崩，丧身灭国。兵志有之曰：“务广德者昌，务广地者亡。”然辽东之地，不列于郡县久矣，诸国朝正奉贡，无阙于岁时。二代震而矜之，以为人莫己若，不能怀以文德，遽动干戈，内恃富强，外思广地，以骄取怨，以怒兴师，若此而不亡，自古未闻也。然四夷之戒，安可不深念哉！其豆莫娄、地豆干、乌洛侯，历齐周及隋，朝贡遂绝，其事故莫显云。

关键词：北史,列传

解释翻译[挑错/完善]

高句丽，先祖来自夫余。夫余国王曾得到河伯的女儿，便关闭在房内，因被太阳照射，她抽身躲避，太阳光又追逐她，不久怀有身孕，生下一蛋，大如五个头。夫余国王把他扔给狗，狗不吃；扔给小猪，小猪不吃；扔在路上，牛马躲避他；扔在田野上，好多鸟用羽毛包住他。夫余国王剖开这个蛋，没能打破，于是还给他的母亲。母亲用物品裹住放在温暖的地方，有一个男孩破蛋而出。长大后，给他起名字叫朱蒙。这个地方的方言“朱蒙”，就是擅长射箭的意思。夫余国的人认为朱蒙不是人生下来的，请求除掉他。国王没有答应，让它饲养马。朱蒙私下测试，知道马的好坏，好马减食让它变瘦，劣马吃好饲养让它变肥。夫余王把肥马留给自己乘骑，把瘦马送给朱蒙，后来在田野狩猎，因朱蒙擅长射箭，给他一支箭。朱蒙虽然只有一箭，但箭发而死的野兽很多。夫余国的大臣，又密谋杀害他，他母亲告知朱蒙，朱蒙就与焉违等二人向东南逃去。半路上碰到一条大河，想渡河又没有桥梁。夫余国人追得很急，朱蒙对水说：“我是太阳的孩子，河伯的外孙，现在兵快到，如何渡过河去？”于是鱼鳖为他架成桥，朱蒙得以渡河。鱼鳖分开，追兵不能渡河。朱蒙便到达普述水，遇见三个人，一个穿着麻布衣服，一人穿着僧衣，一人穿着水草衣，和朱蒙一起到纥升骨城，就在那里居住下来。号称高句丽，就用高做姓氏。他在夫余国的妻子怀孕，朱蒙逃走后，生了儿子始闾谐。长大后，得知朱蒙做了国王，就和他母亲逃走，与朱蒙归到一处。名字叫闾达，把国事交付给他。

朱蒙死后，儿子如粟即位。如粟死后，儿子莫来即位，吞并了夫余国。

汉武帝元封四年，灭掉朝鲜，设置玄菟郡，把高句丽作为县归属玄菟郡。汉时赏赐衣巾朝服鼓吹，常随着玄菟郡受赏。后来慢慢地放纵起来，不再到郡里去，只在东部边境建造小城来接受封赏，于是命名此城为帻沟氵娄。“沟..”是高丽“城”的叫法。王莽初年，征调高句丽的军队讨伐胡人，但不想去，王莽强行驱使，都逃出关塞做了寇盗。州郡归罪于句丽侯，严尤诱骗杀了他。王莽大喜。改名高句丽、高句丽侯。光武帝建武八年，高句丽派使者入朝进贡。

到汉殇帝、汉安帝年间，莫来后世孙子宫，多次骚扰辽东。玄菟太守蔡风征讨，不能禁止。

宫死后，儿子伯固即位。顺帝、和帝年间，又多次侵犯辽东，偷盗掠夺。汉灵帝建宁二年(169)，玄菟太守耿临讨伐，斩首数百名，伯固于是投降，临属辽东。公孙度称雄海东时，伯固和他往来友好。

伯固死后，儿子伊夷摸即位。伊夷摸从伯固时起，便已多次侵犯辽东，又接纳逃亡的胡人五百多户。建安年间，公孙康发兵攻打他，攻克国都，焚烧城池，降服的胡人也反叛。伊夷摸另建新国。之后伊夷摸又攻打玄菟，玄菟郡与辽东联合攻打他，大败伊夷摸。

伊夷摸死后，儿子位宫即位，原先位宫的曾祖父宫，生下来眼睛张开能看东西，国人讨厌他。长大后凶狠暴虐，国家因他灭亡。到位宫出生时也是生出来就能看人，高丽人把相似称作“位”，认为他很像曾祖父宫，所以叫位宫。位宫也很勇猛，熟习鞍马，擅长射猎。魏明帝景初二年(238)，派太傅、司马宣王率众讨伐公孙文懿，位宫派主簿、大加带领数千人协助军队。魏齐王正始三年(242)，位宫侵犯辽西安平。正始五年，幽州刺史母丘俭带领万人从玄菟郡出发，讨伐位宫，在沸流双方大战。兵败逃走，母丘俭追到赤见岘，停车勒马登上丸都山，屠杀他所居都城百姓。位宫只带着妻子与儿女向远方奔逃。正始六年，母丘俭再次讨伐他，位宫减少所带物品逃亡沃沮。母丘俭让将军王颀追赶他，穿越沃沮地界一千多里，到肃慎南边，刻石记功。又在丸都山刻石，在不耐城刻字而回。以后又通好中原。

晋永嘉之乱时，鲜卑慕容蝅占据昌黎大棘城，元帝授他为平州刺史。位宫的玄孙乙弗利频频骚扰辽东，慕容蝅不能禁止。

乙弗利死后，儿子钊代而即位。魏建国四年，慕容蝅的儿子慕容晃攻打他，从南陕进军，大战于木底，大败钊的军队，追到丸都。钊单枪匹马逃窜，慕容晃挖掘钊父亲的坟墓，掠夺他的母亲、妻子、珍宝、男女五万多口，焚烧宫室，破坏丸都城而还。钊后来被百济杀死。

到晋孝武帝太元十年，高句丽攻打辽东。玄菟慕容重派他的弟弟慕容农征伐高丽，收复二郡。慕容垂的儿子慕容宝任命句丽王安为平州牧，封辽东，带方二国君主，开始设置长史、司马、参军官。后来大概设有辽东郡。

太武帝时，钊的曾孙琏开始派使者到安东去。上奏表进贡地方特产，并且请求国家讳称。太武帝嘉奖他的诚心，下诏给他的国家赐下帝系、名讳。派员外散骑侍郎李敖授琏为都督辽海诸军事、征东将军、领东夷中郎将、辽东郡公、高句丽王。李敖到达他那个地方，住在平壤城，询问地方事务，说“：距辽东南一千多里，东到栅城，南到小海，北到昔日的夫余，户口是前魏时的三倍。”以后进贡使臣接连不断，每年送上黄金二百斤，白银四百斤。当时冯弘率领部下投奔太武帝，太武帝派散骑常侍封拨诏令琏，让他护送冯弘。琏上书言称应当和冯弘都享受君王的德化，竟然不送。太武大怒，准备去讨伐他。乐平王丕商议稍待一段时间后再发兵，太武才作罢。而冯弘不久也被琏杀害。

后来文明太后以献文帝六宫不完备为由，诏令琏进献他的女儿。琏上表章说：女儿已经出嫁，请求以弟弟的女儿响应圣旨。朝廷答应了，就派安乐王真、尚书李敷等到国家送上聘礼。琏被身边人的言论迷惑，说朝廷过去和冯氏结为婚姻，不久便灭掉他的国家。前人之鉴不远，应该见机辞掉。琏就上书皇帝，假称女儿已死。朝廷怀疑他借故拒绝，又派假散骑常侍程骏严厉责备他，如果女儿确实已死，允许另选宗族淑女。琏说：“如果天子宽恕以前的过错，必定恭敬地接受诏令。”恰巧献文帝死去，才不讲这事。到孝文帝时，琏进贡的物品比以前加倍，朝廷的回报赏赐也慢慢地增加。当时光州在海上抓获琏派到齐朝的使者余奴等，送到宫中。孝文帝下诏责备说：“萧道成杀死自己的君主，私自在江左称号。我正想在过去邦国的土地上复兴已经灭亡的国家，使世代中断的刘氏延续下去。而你偷越国境到达外乡，结交通好篡位逆贼，难道是藩国臣子坚守忠节的行为吗？现在不让一次过失掩盖过去的真诚，发送回国。要感念宽恕反思过错，恭敬承受英明法令，安宁自己领导的地区，讯息及时上报。”

孝文帝太和十五年，琏死去，活了一百多年。孝文帝在东郊致哀，派谒者仆射李安上封赠车骑大将军、太傅、辽东郡公、高句丽王，谥号康。又派大鸿胪授琏的孙子云为使持节，都督辽海诸军事、征东将军、领护东夷中郎将、辽东郡公，高句丽王。赏赐衣帽服饰车旗装饰等物品。又诏令云送太子到朝中，让他到郊野行谒见的礼节。云上书称病，派他的从叔升于随使者到宫中去。严厉责备他。从此，每年都进贡献礼。正始年间，宣武在东堂召见高丽使者芮悉弗，进谏说“：高丽确实在天的尽头，历代淳朴忠诚，物产虽然都是土地上的五谷桑麻，却从来不少进贡。而黄金出自夫余，像玉的美石是涉罗出产。现在夫余被勿吉驱逐，涉罗被百济吞并。国王臣云考虑到断续的礼义，全部迁到境内。两种物品之所以不进王府，实是两个贼人做的结果。”宣武帝说：“高丽世代担当上将，在海外独断独行，九夷狡猾，实在应该征讨。过去地方物品进贡中断，过错地统率。应该宣告我的话给您的主人，务必竭尽威镇安抚的策略，使两个邑区回到旧地，地方所产物品不要中断经常进贡。”

神龟年间，云死去，灵太后为他在东堂致哀。派遣使臣封赠他为车骑大将军，领护东夷校尉、辽东郡公、高丽王。又授他的太子安为镇东将军、领护东夷校尉、辽东郡公、高丽王。正光初年，光州又在海上抓到梁朝君主授予安宁东将军的衣冠..，以及使臣江法盛等，送到京城。

安死后，儿子延即位。孝武帝初年，诏令提升延为使持节、散骑常侍、车骑大将军、领护东夷校尉、辽东郡公、高句丽王。天平年间，诏令提升延为侍中、骠骑大将军，其余都和以前一样。

延死后，儿子成即位，直至武定以前，进贡使臣没有一年不到。西魏文帝大统十二年(546)，派遣使臣到西魏进贡，到齐接受东魏禅让那年，派遣使臣到齐进贡，齐文宣帝任命成为使持节侍中、骠骑大将军，领东夷校尉、辽东郡公，高丽王和过去一样。天保三年(552)，文宣帝到营州，派博陵人崔柳出使高丽，寻求西魏末年被流放的人。嘱咐崔柳说“：如果不答应，可以随机行事。”到高丽，得不到允许。崔柳瞪眼大声呵斥，用拳把成打落在床下，成身边的人气力微弱不敢动，于是道歉服从。崔柳带走五千户复命。

成死后，儿子汤即位。乾明元年(560)，齐废帝任命汤为使持节、领东夷校尉、辽东公、高丽王。北周建德六年(577)，汤派使臣到北周，武帝任命汤为上开府仪同大将军、辽东郡公、辽东王。隋文帝接受禅让后，汤派遣使者到京城去。提升为大将军，改封高丽王。从此，每年派使臣进贡不断。

高丽国，东到新罗，西越过辽，东西二千里；南连百济，北邻....，南北一千多里。国人世代都居住在此地，顺着山谷居住，穿布帛和皮。土地贫薄，养蚕种地不够供应自己，所以他们的人节约饮食。国王喜爱修建宫室，在平壤建都，也叫长安城，东西有六里，沿着山谷弯曲，南临氵贝水。城内只堆集仓库储放武器装备，盗贼来到时，才入城坚守。国王另外在城旁边建造住宅，不常居住。此外还有国内城与汉城，也都是别都。当时国内人称做三京。还有辽东、玄菟等几十个城，都设置官员来管辖。与新罗国之间常常互相侵犯掠夺，战争不止。

官职有大对卢、太大兄、大兄、小兄、竞侯奢、乌拙、太大使者、大使者、小使者、褥奢、翳属、仙人，总共十二个等级，分别掌管内外事务。大对卢的职位是以强弱互相侵犯夺取而自己任命，不通过国王安排。还有内评，五部祷萨。人们都是头戴折风，形状像弁，官员多插上两根鸟羽。显贵的人，他们的冠叫苏骨，多用紫色丝制成，用金银装饰。穿大袖衫，大口裤，白皮带、黄革鞋。妇女裙襦加边缘。书有《五经》、《三史》、《三国志》、《晋阳秋》。兵器和中原大致相同。春秋两季围猎时，国王亲自到场。税收，布五疋，谷子五石；流动人口，就三年交一次税，十人总共细布一疋。租是每户一石，差一点的七斗，最可下的五斗。国家刑法，叛乱以及密谋造反的，绑在柱子上，焚烧后斩掉。户口册上注销他的家。偷盗偿还十倍，如果贫穷不能偿还的，乐意通过私债公付，都听凭他的子女变为奴婢来偿还。用刑既然很严厉，很少有犯法的。乐器有五弦、琴、筝、筚篥、横吹、箫、鼓之类，吹芦苇以配合曲。每年开始，都在氵贝水上嬉戏，国王乘腰..，排列旌旗观看。国王把衣服扔到水中，分成左右两部分，用水石互相氵平溅投掷。喊叫追逐，再三而止。风俗上，喜欢洁净，崇尚容貌，把快步走看作尊敬。拜见时就拉一只脚，站立时多反拱手，走路时一定叉手。性情大多奇异内向，言语浅陋污秽，不管亲疏。父子同河洗澡，同室睡觉。爱好歌舞，经常用以在十月祭天。公共场合的衣服，都用锦纟肃金银作为装饰。好蹲踞，吃饭时用砧板，出产一种三尺长的马，说来源于朱蒙乘坐的马种，就是说果子降世。风俗崇尚淫乱，不因此羞愧，民间多放荡的女子，男人没有固定的妻子，夜间男女成群聚集在一起戏乐，没有贵贱的分别。有婚姻嫁娶，男女相爱的就结为夫妻。男方只送猪酒而已，没有拿钱作聘礼的仪式；有接受财物的，人们都看不起，认为是卖婢女。死人，灵柩停放在屋里，过三年，选择吉日安葬。为父母及丈夫居丧，服孝都是三年，兄弟是三月。最初和最后哭泣，埋葬时则敲鼓跳舞吹乐相送。埋葬后，拿死者生前衣服物品车马放在墓侧，参加葬礼的人争夺取走。相信佛法，敬事鬼神，有很多滥设的祠庙。有二所神庙：一个叫夫余神，把木头刻成妇女像；一个叫高登神，说是他的始祖夫余神的儿子。都设置官署，派人守护。所敬之神大概是河伯女、朱蒙。

隋平定陈朝后，汤很害怕，陈列部队积蓄粮食，做出守卫抵御的打算。开皇十七年(597)，皇帝赐下玺书，批评高丽常派使臣，每年进贡，虽然称为藩国附民，忠诚的礼节还未完备。驱赶....，限制契丹。当年秘密地经营财物，招集动员众人，私下带领弓箭手，巡窜诸侯国，难道不是不怀好意，故意成为盗贼的吗？坐镇空馆，严加看守；又多次派遣兵马，杀害边境人士。常常自相猜疑，密密地打探消息，勤勤恳恳地晓谕，准允他们改过自新。

儿子元继位。文帝派使者授元为上开府仪同三司。荫袭爵位辽东公，赐朝服一套。元呈奏表章谢恩，并祝贺国家祥瑞，就此请封为王。文帝戏谑地册封他为王。第二年，率领....一万多骑兵侵犯辽西，营州总管韦世冲被攻击逃走。皇帝大怒，命令汉王谅为元帅，率领大军、讨伐高丽王元，下诏免去他的爵位。当时军队的供给跟不上，六军无粮食，军队出临渝关，又碰上传染病，军队士气不振作。等军队驻扎在辽水时，元也惊惶害怕，派遣使者谢罪，上奏表称“辽东粪土臣元”等等。皇帝于是休兵，对待他和以前一样，元也常常派使臣入朝进贡。

炀帝即位后，天下整个兴盛，高昌王、突厥启人可汗都亲自到京城进贡，于是征召元入朝。元害怕，蕃人礼节颇不齐全。大业七年(611)，帝准备讨伐罪人元，车驾渡过辽水，在辽东扎营下寨。分路出军，都将士兵停顿在高句丽城下。高丽出城迎敌多不顺利，都围绕京城牢固守卫。皇帝令各军攻打元，又诏令各将领，高丽如果投降，就应该安抚接纳，不得放任士兵入城。城将陷落时，反贼就说投降，各将领遵奉皇上旨意，不敢进城。首先骑马奏请皇上，等到回报后，反贼防守抵御也准备好了，便又出城应战。像这样三次，皇帝没有明白过来。因此粮食吃完军队疲劳，运输跟不上，各军都有败仗，于是班师回朝。这一趟，只在辽水西攻取反贼武万逻，设置辽东郡及通定镇而回。九年，皇上又带兵亲征，下令各军可以随时机行事。各将领分路进攻，反贼形势一天比一天窘迫。赶上杨玄感叛乱，皇帝很害怕，当天六军同时还京。兵部侍郎斛斯政逃到高丽，高丽全部了解真实情况，出动全部精锐部队追击，皇帝军队多败。十年，又征发全国兵力，赶上各地盗贼蜂起，军队受阻，大多延误日期。到辽水，高丽也因窘困疲惫，派遣使者请求投降，于是送斛斯政赎罪，皇帝答应他，停在怀远镇接受他投降，仍旧以俘虏囚徒充实而归。到京城，用高丽的使节亲自告于太庙，就拘留了他。仍然征召元入朝，元竟然不到。皇帝又打算攻取，赶上天下丧乱，于是不再去攻打。

契丹国在库莫奚东，与库莫奚不同种而同类。因被慕容晃打败，都躲藏在松漠之间。登国年间，魏打败契丹，于是逃散，与库莫奚分开居住。经过数十年，稍有繁衍，有部落群体。在和龙北数百里的地方做盗贼。真君以来，每年进贡名贵马匹。献文时，派莫弗纥何辰来中原进献，受到在诸国之后酒食招待的礼遇。归国后互相告知，称中国美好，内心都很向往倾慕，东北各狄族部落听说后，无不想到归附。悉万丹部、何大何部、伏弗郁部、羽陵部、日连部、匹洁部、黎部、吐六干部等都拿他们的名马花皮进献京都。于是请求经常往来，都得以在和龙、密云之间集市交易，上贡进献一直不断。魏太和三年(479)，高句丽私下与蠕蠕国商议，想夺取地豆干瓜分。契丹过去恨高句丽突袭自己，由莫贺弗勿干率领他的部落，三千辆车，万口人，驱赶各种牲畜来内地要求归附，停在白狼水东边。从此每年向朝廷进贡。后逢饥荒，孝文帝准许他们入关内购买粮食。到宣武帝、孝明帝时，常派使者进贡地方特产。孝明帝熙平年间，契丹使者初真等三十人回国，灵太后依照他们在嫁娶时以青..为上等服装的习俗，每人给青..两匹，赏赐他们诚恳奉朝，其他仍依以前惯例进贡。到齐朝接受东魏禅位，常常进贡不断。

北齐宣帝天保四年(553)九月，契丹进犯边塞，文宣帝亲自着甲北伐，到平州，挖通向西的漫长壕沟。诏令司徒潘相乐率精锐骑兵五千，从东路奔赴青山；又诏令安德王韩轨率四千精锐骑兵向东开拔，断绝契丹国逃路。文宣帝亲自越过山岭，奋力击敌，大败契丹，俘虏十多万人、各类牲畜十万头。潘相乐又在青山大败契丹另外部队。所俘的契丹人，都分开安置在各州。之后，契丹又被突厥逼迫，以万余家寄居高丽。

契丹国风俗与....相同，喜做盗贼。父母死去而悲伤哭泣的人，被认为不豪壮。只把尸体放在山树上面，经过三年后，才收取尸骨焚烧掉。同时斟酒祝辞说“：冬月季节，向着太阳而食，如果我打猎时，让我多得些猪、鹿。”他们缺乏礼义廉耻，顽固愚悍，在各夷族中最严重。

隋朝文帝开皇四年(584)，契丹率莫贺弗来拜见。开皇五年，集合他们的人民叩关，文帝接纳了他们，允许他们居住在老地方。开皇六年，契丹各部族互相攻打，很长时间没有结束。又与突厥发生冲突，高祖派使者责怪他们，契丹派遣使者到京城，叩头请罪。之后，契丹其他部族出伏等背叛高丽，率众归附。文帝见他们来归附，怜爱他们。皇上刚与突厥和好，担心失去远方之人的支持，下令供给粮草全部归还本部，命突厥抚慰接纳他们。坚决拒绝前往。部落逐渐增多，于是向北迁移，跟随水草，对着辽西正北二百里，靠讠乇纥臣水居住，东西有(五百里，南北有三)百里，分为十个部族。军队较多的有三千人，少的千余人。随寒暑变化和有水草的地方放牧牲畜。有战争，便由酋领互相商议，发动士兵，之间配合如同符契。突厥沙钵略可汗派吐屯潘垤统领契丹，契丹杀死吐屯后逃跑。炀帝大业七年(611)，派使入朝，进贡地方物产。

流求国在海岛中，正对建安郡东，水路五天便到。土地上有很多山洞。国王姓欢斯氏，名字叫渴棘兜，不知道他们国家有多少个世代相传。那个地方的人喊他叫可老羊，妻子叫多拔茶。居处称为波罗檀洞，壕洞栅栏有三层，周围有流水，种植树木和荆刺做篱笆。国王居住的房舍，面积十六间房，雕刻有禽兽。有很多斗镂树，似橘树而叶子茂密，枝条纤细好像头发下垂。国家有四五个将帅，统领各个山洞，洞有小王。往往设立村庄，各村有鸟了帅，都让善战的人充任，自己设立，主管一村的事情。男女都用白..绳扎束头发，从脖子后边盘绕到前额。男子用鸟的羽毛做帽子，装饰上珠贝，配饰上红色毛，形状不同。妇女用罗纹白布做帽子，形状是方正的。编织斗镂树皮与杂色毛做衣服，制作剪裁不一样。缝缀垂螺做装饰，不同颜色相杂，下面垂挂小贝壳，发出的声音好像玉佩。缀合上..、钏，在脖子上挂上珠子。编织藤条做斗笠，配饰上毛羽。有刀矛肖、弓箭、剑铍之类的武器。那个地方缺少铁，刀都很薄小，多用骨角辅助。用苎麻编成盔甲，或者用熊豹皮。国王乘坐木制野兽，让左右抬着他，而随从不过十多人。小王乘坐木机，刻成野兽形。国中人民喜好互相攻杀，人人都很勇猛雄健，善于奔跑，不轻易死亡，能经受伤碰。各山洞都建立部队，之间不互相援助。两军对仗，三五个勇敢的人走上前去跳着叫嚷，交口对骂，于是互相射箭，如果不能取胜，整个军队都退走，派人致歉，便又和解。收集那些战死者的尸体聚众分吃，还把髑髅送到国王住处，国王则赏赐他帽子，便做军队领帅。

没有征敛赋税，有事就平均出税。施刑也没有固定的标准，都临时裁决。犯罪的事都让鸟了帅裁断，不服判决就上诉给国王，国王令臣子共同商议裁定。牢狱中没有枷锁，只用绳缚。判处死刑的用粗如筋、一尺多长的铁锥，钻破头顶杀死。轻罪用杖打。民间没有文字，遥望月亮的圆缺，来记时节变化；草木的枯荣，为年岁交替。人深眼窝长鼻子，像北方胡人，也稍有才智。没有君臣上下拜见叩头的礼节。父与子同床休息。男人拔掉胡须，身上有毛的地方都除掉。妇女用黑墨在手上刻成虫蛇的花纹。男女婚嫁用酒、珠贝作为聘礼。有时男女相爱，便成配偶。妇女产乳，一定给子女吃，产育后用火艾自灼，让汗出来，五天就恢复。用木槽暴晒海水做盐，木汁做醋，米面为酒，味道很淡。吃饭都用手抓。碰到不同品味，先进奉给尊者。大凡碰到宴会，斟酒的人一定要等到喊名字后再喝，给国王敬酒，也要喊国王的名字后才衔杯同饮。很像突厥族。歌唱踢脚，一人领唱，众人皆和，音调比较哀怨。扶着女子的肩臂，摇手跳舞。死的人气息将绝，抬到厅堂前，亲戚朋友哭泣吊唁。洗过尸身，用布帛缠缚，裹上苇席，衬土埋葬，上面不起坟。孩子为父亲守孝，数个月不能吃肉。国家南部风俗稍有不同，有人死去，同乡人共同分吃。有熊、豺、狼，尤其多猪、鸡，没有羊、牛、驴、马。田地肥沃，先用火烧，然后引水灌溉，拿一个插子，用石头做刀刃，长一尺多，宽数寸，来开垦土地。适宜种稻、梁、禾、黍、麻、豆、赤豆、胡黑豆等。树有枫、栝、樟、松、木便、楠、木分、竹子、藤蔓、瓜果、药草，和长江以南相同。地理环境气候条件与五岭以南地区相似。习惯上敬奉山海神，祭祀用菜肴、用酒。战争杀人，就用杀的敌人祭祀他们的神。或者靠茂密的大树建造小房屋，或者在树上悬挂髑髅，用箭射击，或者堆集石头系挂幡帐，当作神主。国王居住的地方，墙壁下以多聚集髑髅为最好。民间门窗上，一定安装上兽头骨角。

隋朝炀帝大业元年(605)，海师何蛮等人，每年春秋二个季节，天气清朗，风儿平静，东望隐约可见，好像有烟雾气，也不知有几千里。大业三年(607)，炀帝让羽骑尉朱宽去海上寻访异地风俗，何蛮述说这种情况，于是与何蛮一同前往。一起到流求国，言语不通，抢到一个人返回。第二年，又令朱宽去抚慰流求国，没有接受。朱宽夺得他们的布匹盔甲回来。当时倭国使者来朝中见到这些物品，说：“这是夷邪夕国人用的东西。”皇帝派武贲郎将陈陵、朝请大夫张镇州率兵从义安飘海到高华山屿。又往东行走两天句黾辟黾屿，又一天，就到了流求国。流求国不顺从，陈陵用武力将他们驱赶走。攻占他们都域，焚烧宫室，俘虏男女数千人，装载军品珍宝回国。从此流求国灭绝于世。

上一篇：列传·卷八十一

下一篇：列传·卷八十三

全   文：北史

