---
---
---
title: 列女
---

魏崔览妻封氏封卓妻刘氏魏溥妻房氏胡长命妻张氏

平原女子孙氏房爱亲妻崔氏泾州贞女儿氏姚氏妇杨氏

张洪祁妻刘氏董景起妻张氏阳尼妻高氏史映周妻耿氏

任城国太妃孟氏苟金龙妻刘氏贞孝女宗河东姚氏女

刁思遵妻鲁氏西魏孙道温妻赵氏孙神妻陈氏隋兰陵公主

南阳公主襄城王恪妃华阳王楷妃谯国夫人洗氏

郑善果母崔氏孝女王舜韩觊妻于氏陆让母冯氏刘昶女

钟士雄母蒋氏孝妇覃氏元务光母卢氏裴伦妻柳氏赵元楷妻崔氏

盖妇人之德，虽在于温柔，立节垂名，咸资于贞烈。温柔仁之本也，贞烈义之资也。非温柔无以成其仁，非贞烈无以显其义。是以《诗书》所记，风俗所存，图象丹青，流声竹素。莫不守约以居正，杀身以成仁者也。若文伯、王陵之母，白公、杞殖之妻，鲁之义姑，梁之高行，卫君灵王之妾，夏侯文宁之女，或抱信以会真，或蹈忠而践义，不以存亡易心，不以盛衰改节，其佳名彰于既没，徽音传于不朽，不亦休乎！或有王公大人之妃，偶肆情于淫僻之俗，虽衣文衣，食珍膳，坐金屋，乘玉辇，不入彤管之书，不沾青史之笔，将草木以俱落，与麋鹿而同死者，可胜道哉！永言载思，实庶姬之耻也。

魏隋二书，并有《列女传》，齐周并无此篇。今又得武孙道温妻赵氏、河北孙神妻陈氏，附魏、隋二传，以备《列女篇》云。

魏中书侍郎清河崔览妻封氏者，勃海人，散骑常侍封恺女也。有才识，聪辩强记，多所究知。时李敷、公孙文叔虽已贵重，近世故事有所不达者，皆就而谘请焉。

勃海封卓妻刘氏者，彭城人也。成婚一夕，卓官于京师，后以事伏法。刘氏在家，忽然梦想，知卓已死，哀泣，嫂喻之不止。经旬，凶问果至，遂愤叹而死。时人比之秦嘉妻。中书令高允念其义高而名不着，为之诗曰：

两仪正位，人伦肇甄。爰制夫妇，统业承先。虽曰异族，气犹自然。生则同室，终契黄泉。其一

封生令达，卓为时彦，内协黄中，外兼三变。谁能作配，克应其选，实有华宗，挺生淑媛。其二

京野势殊，山川乖互，乃奉王命，载驰在路。公务既弘，私义获着，因媒致币，遘止一幕。其三

率我初冠，眷彼弱笄，形由礼比，情以趣谐。忻愿难常，影迹易乖，悠悠言迈，戚戚长怀。其四

时遇险迍，横罹尘纲，伏质就刑，身分土壤。千里虽遐，应如影响，良嫔洞感，发于梦想。其五

仰惟亲命，俯寻嘉好，谁谓会浅，义深情到。毕志守穷，誓不二醮，何以验之？殒身是效。其六

人之处世，孰不厚生？必存于义，所重则轻。结愤钟心，甘就幽冥，永捐堂宇，长辞母兄。其七

芒芒中野，翳翳孤丘，葛蕾冥蒙，荆棘四周，理苟不昧，神必俱游。异哉贞妇，旷世靡俦。其八

钜鹿魏溥妻房氏者，慕容垂贵乡太守常山房湛女也。幼有烈操。年十六而溥遇疾，且卒，顾谓之曰：“死不足恨，但痛母老家贫，赤子蒙眇，抱怨于黄垆耳！”房垂泣而对曰：“幸承先人余训，出事君子，义在偕老，有志不从，盖其命也。今夫人在堂，弱子衤强褓，顾当以身少相感，永深长往之恨。”俄而溥卒。及将大敛，房氏操刀割左耳，投之棺中，仍曰：“鬼神有知，相期泉壤。”流血滂然，助丧者哀惧。姑刘氏辍哭谓曰：“新妇何至于此？”对曰：“新妇少年，不幸早寡，实虑父母未量至情，觊持此自誓耳。”闻知者莫不感怆。

于时，子缉生未十旬，鞠育于后房之内，未尝出门。遂终身不听丝竹，不预座席。缉年十二，房父母仍存，于是归宁，父兄尚有异议。缉窃闻之，以启其母。房命驾，绐云他行，因而遂归。其家弗之知也。行数十里，方觉，兄弟来追，房哀叹而不反。其执意如此。训导一子，有母仪法度。缉所交游，有名胜者，则身具酒馔；有不及己者，辄屏卧不飧，须其悔谢，乃食。善诱严训，类皆如是。年六十五而终。

缉子悦后为济阴太守，吏民立碑颂德。金紫光禄大夫高闾为其文曰：“爰及处士，遘疾夙凋，伉俪秉志，识茂行高，残形显操，誓敦久要。”溥未仕而卒，故云处士焉。

乐部郎胡长命妻张氏者，不知何许人也。事姑王氏甚谨。太安中，京师禁酒。张以姑老且患，私为醖之，为有司所纠。王氏诣曹自首，由己私酿。张氏曰：“姑老抱患，张主家事，姑不知酿。”主司不知所处。平原王陆丽以状奏，文成义而赦之。

平原鄃县女子孙氏男玉者，夫为零陵县人所杀。男玉追执仇人，欲自杀之。其弟止而不听。男玉曰：“女人出适，以夫为天，当亲自复雪，云何假人之手？”遂以杖殴杀之。有司处死，以闻。献文诏曰：“男玉重节轻身，以义犯法，缘情定罪，理在可原，其特恕之。”

清河房爱亲妻崔氏者，同郡崔元孙之女也。性严明，有高节，历览书传，多所闻知。亲授子景伯、景光《九经》义，学行修明，并当世名士。景伯为清河太守，每有疑狱，常先请焉。贝丘人列子不孝，吏欲案之，景伯为之悲伤，入白其母。母曰：“吾闻闻名不如见面，小人未见礼教，何足责哉！但呼其母来，吾与之同居，其子置汝左右，令其见汝事吾，或应自改。”景伯遂召其母，崔氏处之于榻，与之共食。景伯为之温凊。其子侍立堂下，未及旬日，悔过求还。崔氏曰：“此虽颜惭，未知心愧，且可置之。”凡经二十余日，其子叩头流血，其母涕泣乞还，然后听之，终以孝闻。其识度励物如此。竟以寿终。

泾州贞女儿氏者，许嫁彭老生为妻。聘币既毕，未及成礼。儿氏率行贞淑，居贫，常自舂汲，以养父母。老生辄往逼之，女曰：“与君聘命虽毕，二门多故，未及相见，何由不禀父母，擅见陵辱！若苟行非礼，正可身死耳！”遂不肯从。老生怒而刺杀之，取其衣服。女尚能言，临死谓老生曰：“生身何罪，与君相遇！我所以执节自固者，宁更有所邀，正欲奉给君耳。今反为君所杀，若魂灵有知，自当相报。”言终而绝。老生持女衣服珠缨，至其叔宅，以告。叔曰：“此是汝妇，奈何杀之，天不祐汝！”遂执送官。太和七年，有司劾以死罪。诏曰：“老生不仁，侵陵贞淑，原其强暴，便可戮之，而女守礼履节，没身不改，虽处草莽，行合古迹。宜赐美名，以显风操，其标墓旌善，号曰‘贞女’”。

姚氏妇杨氏者，阉人苻承祖姨也。家贫。及承祖为文明太后所宠贵，亲姻皆求利润，唯杨独不欲。常谓其姊曰：“姊虽有一时之荣，不若妹有无忧之乐。”姊每遗其衣服，多不受。强与之，则云：“我夫家世贫，好衣美服则使人不安。”与之奴婢，云：“我家无食，不能供给。”终不肯受。常着破衣，自执劳事。时受其衣服，多不着，密埋之。设有着者，污之而后服。承祖每见其寒悴，深恨其家，谓不供给之。乃启其母曰：“今承祖一身，何所乏少，而使姨如是？”母具以语之。承祖乃遣人乘车往迎之，则厉志不起。遣人强辇于车上，则大哭言：“尔欲杀我也！”由是苻家内外，皆号为痴姨。及承祖败，有司执其二姨至殿庭致法，以姚氏妇衣裳弊陋，特免其罪。其识机，虽吕嬃亦不如也。

荥阳京县人张洪祁妻刘氏者，年十七夫亡。遗腹生一子，三岁又没。其舅姑年老，朝夕奉养，率礼无违。兄矜其少寡，欲夺嫁之，刘自誓不许，以终其身。

陈留董景起妻张氏者，景起早亡，张时年十六，，痛夫少丧，哀伤过礼，蔬食长斋。又无儿息，独守贞操，期以阖棺。乡曲高之，终见标异。

渔阳太守阳尼妻高氏者，勃海人也。学识有文翰，孝文敕令入侍后宫。幽后表启，悉其辞也。

荥阳史映周妻耿氏者，同郡耿氏女也。年十七，适于映周。太和二十三年，映周卒，耿氏恐父母夺其志，因葬映周，哀哭而殒。见者莫不悲叹。属大使观风，以状具上，诏标门闾。

任城国太妃孟氏者，钜鹿人，尚书、任城王澄之母也。澄为扬州之日，率众出讨。于后贼帅姜庆真阴结逆党，袭陷罗城。长史韦缵仓卒，孟乃勒兵登陴，激厉文武，喻之逆顺。于是咸有奋志，贼不能克，卒以全城。灵太后后敕有司树碑旌美。

梓潼太守苟金龙妻刘氏者，平原人也，廷尉少卿刘叔宗之姊也。宣武时，金龙为郡，带关城戍主。梁人攻围，会金龙疾病，不堪部分，刘遂厉城人修理战具，夜悉登城拒战，百有余日，兵士死伤过半。戍副高景阴图叛逆，刘与城人斩景及其党与数十人。自余将士，分衣减食，劳逸必同，莫不畏而怀之。井在外城，寻为贼陷，城中绝水，渴死者多。刘乃集诸长幼，喻以忠节，遂相率告诉于天，俱时号叫，俄而澍雨。刘命出公私布绢及至衣服，悬之城内，绞而取水，所有杂器，悉储之。于是人心益固。会益州刺史傅竖眼将至，梁人乃退。竖眼叹异之，具状奏闻。宣武嘉之。正光中，赏其子庆珍平昌县子，又得二子出身。

贞孝女宗者，赵郡柏人人，赵郡太守李叔胤之女，范阳卢元礼之妻也。性至孝，父卒，号恸几绝者数四，赖母崔氏慰勉之，得全。三年之中，形骸销瘠，非人不起。及归夫氏，与母分隔，便饮食日损，涕泣不绝，日就羸笃。卢氏合家慰喻，不解。因遣归宁还家，乃复故。如此者八九焉。及元礼卒，李追亡抚遗，事姑以孝谨着。母崔终于洛阳，凶问初到，举声恸绝，一宿乃苏，水浆不入口者六日。其姑虑其不济，亲送奔丧，而气力危殆，自范阳向都，八旬方达。攀榇号踊，遂卒。有司以状闻，诏追号贞孝女宗，易其里为孝德里，树李、卢二门，以惇风俗。

河东姚氏女者，字女胜。少丧父，无兄弟，母怜而守养。年六七岁，便有孝性，人言其父者，闻辄垂泣，邻伍异之。正光中母死，胜年十五，哭泣不绝声，水浆不入口者数日，不胜哀，遂死。太守崔游申请为营墓立碑，自为制文，表其门闾，比之曹娥，改其里曰上虞里。墓在都城东六里，大道北，至今名为孝女冢。

荥阳刁思遵妻者，鲁氏女也。始笄为思遵所聘，未逾月而思遵亡。其家矜其少寡，许嫁已定。鲁闻之，以死自誓。父母不达其志，遂经郡诉，称刁氏吝护寡女，不使归宁。鲁乃与老姑徒步诣司徒府，自告情状。普泰初，有司闻奏，节闵诏本司依式标榜。

西魏武功县孙道温妻赵氏者，安平人也。万俟丑奴之反，围岐州，久之无援。赵乃谓城中妇女曰：“今州城方陷，义在同忧。”遂相率负土，昼夜培城，城竟免贼。大统六年，赠夫岐州刺史，赠赵安平县君。

河北孙神妻陈氏者，河北郡人也。神当远戍，主吏配在夏州，意难其远。有孤兄子，欲以自代。陈曰：“为国征戍，道路辽远，何容身不肯行，以孤侄自代！天下物议，谁其相许？”神感其言，乃自行。在戍未几，便丧。忄彗柩至，陈望而哀恸，一哭而卒。文帝诏表其闾。

隋兰陵公主字阿五，文帝第五女也。美姿容，性婉顺，帝于诸女中，特所钟爱。初嫁仪同王奉孝。奉孝卒，适河东柳述，时年十八。诸姊并骄踞，主独折节遵妇道，事舅姑甚谨，遇疾必亲奉汤药。帝闻之大悦，由是述渐见宠遇。初，晋王广欲以主配其妃弟萧玚，文帝将许之，后遂适述，晋王因不悦。及述用事，弥恶之。文帝崩，述徙岭表。炀帝令主与述离绝，将改嫁之。公主以死自誓，不复朝谒，表求免主号，与述同徙。帝大怒曰：“天下岂无男子，欲与述同徙邪？”主曰：“先帝以妾适柳家，今其有罪，妾当从坐。”帝不悦。主忧愤卒，时年三十二。临终上表：生不得从夫死，乞葬柳氏。帝览表愈怒，竟不哭，葬主于洪渎川，资送甚薄。朝野伤之。

南阳公主者，炀帝长女也。美风仪，有志节。十四嫁于许国公宇文述子士及，以谨厚闻。述病且卒，主亲调饮食，手自奉上，世以此称之。及宇文化及弑逆，公主随至聊城，而化及为窦建德所败，士及自济北西归大唐。时隋代衣冠引见建德，莫不惶惧失常，唯主神色自若。建德与语，主自陈国破家亡，不能报怨雪耻，泪上盈襟，声辞不辍，情理切至。建德及观听者，莫不为之动容陨涕，咸敬异焉。及建德诛化及，时主有一子名禅师，年且十岁。建德遣武贲郎将于士证谓主曰：“宇文化及躬行弑逆，今将族灭其宗。公主之子，法当从坐，若不能割爱，亦听留之。”主泣曰：“武贲既是隋室贵臣，此事何须见问？”建德竟杀之。公主寻请建德，剃发为尼。及建德败，将归西京，复与士及遇于东都。主不与相见。士及就之，请复为夫妻。主拒曰：“我与君仇家，今恨不能手刃君者，以谋逆之际，君不预知耳。”固与告绝。士及固请，主怒曰：“必就死，可相见也！”士及知不可屈，乃拜辞而去。

襄城王恪妃者，循州刺史柳旦女也。妃姿貌端丽，年十余，以良家子合相，见聘为妃。未几而恪被废，妃修妇道，事之愈敬。炀帝嗣位，复徙边，帝令使者杀之于道。恪与辞决，妃曰：“若王死，妾誓不独生。”于是相对恸哭。恪死，棺敛讫，妃谓使者曰：“妾誓与杨氏同穴，若身死得不别埋，君之惠也。”遂抚棺号恸，自经而卒。见者莫不流涕。

华阳王楷妃者，黄门侍郎、龙涸县公河南元岩女也。岩明敏有器干，炀帝嗣位，坐与柳述连事，除外徙南海。后会赦还长安，有人谮岩逃归，收杀之。妃有姿色，性婉顺，初以选为妃，未几而楷被幽废。妃事楷愈谨，每见楷有忧惧色，辄陈义理以慰谕之，楷甚敬焉。及江都之乱，楷遇害，宇文化及以妃赐其党元武达。初以宗族礼之，置之别舍。后因醉而逼之，妃自誓不屈。武达怒，挞之百余，词色弥厉。元自毁其面，血泪俱下，武达释之。妃谓其徒曰：“我不能早死致命，将见侵辱，我之罪也。”因不食而卒。

谯国夫人洗氏者，高凉人也。世为南越首领，部落十余万家。夫人幼贤明，在父母家，抚循部众，能行军用师，压服诸越。每劝宗族为善，由是信义结于本乡。越人俗好相攻击，夫人兄南梁州刺史挺恃其富强，侵掠傍郡，岭表苦之。夫人多所规谏，由是怨隙止息，海南儋耳归附者千余洞。

梁大同初，罗州刺史冯融闻夫人有志行，为其子高凉太守宝聘以为妻。融本北燕苗裔也。初，冯弘之南投，遣融大父业以三百人浮海归宋，因留于新会。自业及融，三世为守牧，他乡羁旅，号令不行。至夫人诫约本宗，使从百姓礼。每与夫宝，参决辞讼，首领有犯法者，虽是亲族，无所纵舍。自此，政令有序，人莫敢违。后遇候景反，广州都督萧勃征兵援台，高州刺史李迁仕据大皋口，遣召宝。宝欲往，夫人疑其反，止之。数日，迁仕果反，遣主帅杜平虏率兵入灨石。宝以告，夫人曰：“平虏入灨，与官兵相拒，势未得还，迁仕在州，无能为也。宜遣使诈之，云：‘身未敢出，欲遣妇往参。’彼必无防虑。我将千余人，步担杂物，唱言输赕，得至栅下，贼变可图。”从之。迁仕果大喜，觇夫人众皆提物，不设备。夫人击之，大捷。因总兵与长城侯陈霸先会于灨石。还谓宝曰：“陈都督极得众心，必能平贼，君厚资给之。”

及宝卒，岭表大乱，夫人怀集百越，数州晏然。陈永定二年，其子仆年九岁，遣帅诸首领朝于丹阳，拜阳春郡守。后广州刺史欧阳纥谋反，召仆至南海，诱与为乱。仆遣使归告夫人，夫人曰：“我为忠贞，经今两代，不能惜汝负国。”遂发兵拒境，纥徒溃散。仆以夫人之功，封信都侯，加平越中郎将，转石龙太守。诏使持节册夫人为高凉郡太夫人，赍绣宪油络驷马安车一乘，给鼓吹一部，并麾幢旌节，一如刺史之仪。至德中，仆卒。

后陈国亡，岭南未有所附，数郡共奉夫人，号为圣母。隋文帝遣总管韦洸安抚岭外，陈将徐璒以南康拒守，洸不敢进。初，夫人以扶南犀杖献陈主，至此，晋王广遣陈主遗夫人书，谕以国亡，命其归化，并以犀杖及兵符为信。夫人见杖，验知陈亡，集首领数千人，尽日恸哭。遣其孙魂，帅人迎洸。洸至广州，岭南悉定。表魂为仪同三司，册夫人为宋康郡夫人。

未几，悉禺人王仲宣反，围洸，进兵屯衡岭。夫人遣其孙暄帅师援洸。时暄与逆党陈佛智素相友，故迟留不进。夫人大怒，遣使执暄系州狱，又遣孙盎讨佛智斩之。进兵至南海，与鹿愿军会，共败仲宣。夫人亲被甲，乘介马，张锦伞，领彀骑，卫诏使裴矩巡抚诸州。其苍梧首领陈坦、罔州冯岑翁、梁化邓马头、藤州李光略、罗州庞靖等皆来参谒。还令统其部落，岭南悉定。帝拜盎为高州刺史，仍赦出暄，拜罗州刺史。追赠宝为广州总管，封谯国。夫人幕府署长史已下官属，给印章，听发部落、六州兵马，若有机急，便宜行事。降敕书褒美，赐物五千段。皇后以首饰及宴服一袭赐之。夫人并盛于金箧，并梁、陈赐物，各藏于一库。每岁时大会，皆陈于庭，以示子孙曰：“汝等宜尽赤心向天子。我事三代主，唯用一好心。今赐物具存，此忠孝之报。”

时番州总管赵讷贪虐，诸俚獠多有亡叛。夫人遣长史张融上封事，论安抚之宜，并言讷罪状。上遣推讷，得其赃，竟致于法。敕委夫人招慰亡叛。夫人亲载诏书，自称使者，历十余州，宣述上意，谕诸俚獠，所至皆降。文帝赐夫人临振县汤沐邑一千五百户，赠仆为崖州总管，平原郡公。仁寿初，卒，谥为诚敬夫人。

郑善果母崔氏者，清河人也。年十三，适荥阳郑诚，生善果。周末，诚讨尉迟迥，力战死于阵。母年二十而寡，父彦穆欲夺其志，母抱善果曰：“妇人无再男子之义。且郑君虽死，幸有此儿，弃儿为不慈，背死夫为无礼。宁当割耳剪发，以明素心。违礼灭慈，非敢闻命。”

善果以父死王事，年数岁，拜使持节、大将军，袭爵开封县公。开皇初，进封武德郡公。年十四，授沂州刺史。转景州刺史，寻为鲁郡太守。母性贤明，有节操，博涉书史，通晓政事。每善果出听事，母辄坐胡床，于鄣后察之。闻其剖断合理，归则大悦，即赐之坐，相对谈笑；若行事不允，或妄嗔怒，母乃还堂，蒙袂而泣，终日不食。善果伏于床前，不敢起。母方起谓之曰：“吾非怒汝，乃愧汝家耳。吾为汝家妇，获奉洒扫，知汝先君忠勤之士也，守官清恪，未尝问私，以身徇国，继之以死。吾亦望汝，副其此心。汝既年小而孤，吾寡妇耳，有慈无威，使汝不知礼训，何可负荷忠臣之业乎！汝自童子袭茅土，汝今位至方岳，岂汝身致之邪？不思此事，而妄加嗔怒，心缘骄乐，堕于公政。内则坠尔家风，或失亡官爵；外则亏天下法，以取罪戾。吾死日何面目见汝先人于地下乎！”

母恆自纺绩，每自夜分而寝。善果曰：“儿封侯开国，位居三品，秩俸幸足，母何自勤如此？”答曰：“吁！汝年已长，吾谓汝知天下理，今闻此言，公事何由济乎？今秩俸乃天子报汝先人殉命也，当散赡六姻，为先君之惠，妻子奈何独擅其利以为贵乎！又丝枲纺绩，妇人之务，上自王后，下及大夫士妻，各有所制。若堕业者，是为骄逸。吾虽不知礼，其可自败名乎！”

自初寡便不御脂粉，常服大练。性又节俭，非祭祀宾客之事，酒肉不妄陈其前。静室端居，未尝辄出门闾。内外姻戚有吉凶事，但厚加赠遗，皆不诣其门。非自手作及庄园禄赐所得，虽亲族礼遗，悉不许入门。善果历任州郡，内自出馔于衙中食之。公廨所供，皆不许受，悉用修理公宇，及分僚佐。善果亦由此克己，号为清吏。炀帝遣御史大夫张衡劳之，考为天下最。征授光禄卿。其母卒后，善果为大理卿，渐骄恣，公清平允，遂不如畴昔焉。

孝女王舜者，赵郡人也。父子春，与从兄长忻不协。齐亡之际，长忻与其妻同谋杀子春。舜时年七岁，有二妹，粲年五年，璠年二岁，并孤苦，寄食亲戚。舜抚育二妹，恩义甚笃。而舜阴有复仇之心，长忻殊不为备。妹俱长，亲戚欲嫁之，辄拒不从。乃密谓二妹曰：“我无兄弟，致使父仇不复，吾辈虽女子，何用生为！我欲共汝报复，汝竟何如？”二妹皆垂泣曰：“唯姊所命。”夜中，姊妹各持刀逾墙入，手杀长忻夫妇，以告父墓，因诣县请罪。姊妹争为谋首，州县不能决。文帝闻而嘉叹，特原其罪。

韩觊妻于氏者，河南人也，字茂德。父寔，周大左辅。于氏年十四，适于觊。虽生长膏腴，家门鼎贵，而动遵礼度，躬自俭约，宗党敬之。年十八，觊从军没，于氏哀毁骨立，恸感行路。每朝夕奠祭，皆手自捧持。及免丧，其父以其幼少无子，欲嫁之。誓不许。遂以夫孽子世隆为嗣，身自抚育，爱同己生，训导有方，卒能成立。自孀居以后，唯时或归宁。至于亲族之家，绝不来往。有尊就省谒者，送迎皆不出户庭。蔬食布衣，不听声乐，以此终身。隋文帝闻而嘉叹，下诏褒美，表其门闾。长安中号为节妇门，终于家。

陆让母冯氏者，上党人也。性仁爱，有母仪。让即其孽子也，开皇末，为播州刺史。数有聚敛，赃货狼籍，为司马所奏。案覆得实，将就刑。冯氏蓬头垢面，诣朝堂数让罪。于是流涕鸣咽，亲持杯粥，劝让食。既而上表求哀，词情甚切，上愍然为之改容。献皇后甚奇其意，致请于上。书侍御史柳彧进曰：“冯氏母德之至，有感行路，如或戮之，何以为劝？”上于是集京城士庶于硃雀门，遣舍人宣诏曰：“冯氏这嫡母之德，足为世范，慈爱之道，义感人神，特宜矜免，用奖风俗。让可减死除名。”复下诏褒美之，赐物五百段，集命妇与冯相识，以旌宠异。

刘昶女者，河南长孙氏妇。昶在周尚公主，为上柱国、彭国公，位望甚显。与隋文帝有旧，及受禅，甚见亲礼。历左武卫大将军、庆州总管。

其子居士为千牛备身，不遵法度，数得罪。上以昶故，每原之。居士转恣，每大言曰：“男儿要当辫头反缚，蘧蒢上作獠舞。”取公卿子弟膂力雄健者，辄将归家，以车轮括其颈而棒之，殆死，能不屈者，称为壮士，释而与之交。党与三百人，其趫捷者号为饿鹘队，武力者号为蓬转队。韝鹰绁犬，连骑道中，殴击路人，多所侵夺。长安市里，无贵贱见者辟易。至于公卿妃主，亦莫敢与校。其女则居士姊也，每垂泣诲之，居士不改，至破家产。昶年高，奉养甚薄。其女时寡居，哀昶如此，每归宁于家，躬勤纺绩，以致其肥鲜。

有人告居士与其徒游长安城，登故未央殿基，向南坐，前后列队，意有不逊。每相约曰：“当作一死耳。”又时有人言居士遣使引突厥，令南寇，当于京师应之。上谓昶曰：“今日事当如何？”昶犹恃旧恩，不自引咎，直前曰：“黑白在于至尊。”上大怒，下昶狱，捕居士党与。宪司又奏昶事母不孝。其女知昶必不免，不食者数日。每亲调饮食，手自捧持，诣大理饷父。见狱卒，跪以进之，歔欷鸣咽，见者伤之，居士斩，昶赐死于家。诏百僚临视。时其女绝而复苏者数矣，公卿慰喻之。其女言父无罪，坐子及祸。词情哀切，人皆不忍闻见。遂布衣蔬食，以终其身。上闻叹曰：“吾闻衰门之女，兴门之男，固不虚也。”

钟士雄母蒋氏者，临贺人也。士雄仕陈，为伏波将军。陈主以士雄岭南酋帅，虑其反覆，留蒋氏于都下。及晋王广平江南，以士雄在岭表，欲以恩义致之，遣蒋氏归临贺。既而同郡虞子茂、钟文华等作乱攻城，遣召士雄，士雄将应之。蒋氏谓曰：“汝若背德忘义，我当自杀于汝前。”士雄遂止。蒋氏复为书与子茂等，谕以祸福。子茂不从，寻为官军所败。上闻蒋氏，甚异之，封安乐县君。

时伊州寡妇胡氏者，不知何许人妻，甚有志节，为邦族所重。江南之乱，讽谕宗党，守节不从叛逆，封为密陵郡君。

孝妇覃氏者，上郡钟氏妇也。与夫相见未几而夫死，时年十八，事后姑以孝闻。数年间，姑及伯叔皆相继死。覃氏家贫，无以葬，躬自节俭，昼夜纺绩，十年而葬八丧，为州里所敬。文帝闻而赐米百石，表其门闾。

元务光母卢氏者，范阳人也。少好读书，造次必以礼。盛年寡居，诸子幼弱，家贫不能就学，卢氏每亲自教授，勖以义方。汉王谅反，遣将綦良往山东略地，良以务光为记室。及良败，慈州刺史上官政簿籍务光家。见卢氏，逼之。卢氏以死自誓。政凶悍，怒甚，以烛烧其面。卢氏执志弥固，竟不屈节。

裴伦妻柳氏者，河东人也，少有风训。大业末，伦为渭源令，为贼薛举所陷，伦遇害。柳氏时年四十，有二女及儿妇三人，皆有美色。柳氏谓曰：“我辈遭逢祸乱，汝父已死，我自念不能全汝。我门风有素，义不受辱于群贼。我将与汝等同死，如何？”女等垂泣曰：“唯母所命。”柳氏遂自投于井，其女及妇相继而下，皆死井中。

赵元楷妻崔氏者，清河人也，甚有礼度。隋末宇文化及之反，元楷随至河北。将归长安，至滏口遇盗，仅以身免。崔氏为贼所拘，请以为妻。崔氏曰：“我士大夫女，为仆射子妻，今日破亡，自可即死，终不为贼妇。”群贼毁裂其衣，缚于床箦之上，将陵之。崔氏惧为所辱，诈之曰：“今力已屈，当受处分。”贼遂释之。妻因取贼刀倚树而立曰：“欲杀我，任加刀锯；若觅死，可来相逼。”贼大怒，乱射杀之。

元楷后得杀妻者，支解以祭崔氏之柩。

论曰：妇人主织纴中馈之事，其德以柔顺为先，斯乃举其中庸，未臻其极者也。至于明识远图，贞心峻节，志不可夺，唯义所高，考之图史，亦何代而无之哉！魏隋所叙列女，凡三十四人。自王公妃主，下至庶人女妻，盖有质迈寒松，心逾匪石，或忠壮诚恳，或文采可称。虽子政集之于前，元凯编之于后，比其美节，亦何以尚兹。故知兰玉芳贞，盖乃禀其性矣。

关键词：北史,列传

解释翻译[挑错/完善]

谯国夫人洗氏，是高凉人。先世是南越的首领。部族有十多万家。夫人自幼贤慧明达。在父母家时，抚慰部众，能指挥军队，压制降服南越诸部。常劝宗族人行善，因此在本乡建有信义。越地人风俗喜好互相攻杀，夫人的哥哥南梁州刺史洗挺自恃其国富民强，侵犯掠夺邻近各郡，岭南人被他害得很苦。夫人经常劝谏，由此怨仇消除。海南儋耳族归顺降服的有一千多洞。

梁武帝大同初年，罗州刺史冯融听说夫人很有志向操守。就给他的儿子高凉太守冯宝娶为妻子。冯融原是北燕的后代。当初，冯弘向南投奔高丽的时候，派遣冯融的祖父冯业带领三百人漂洋过海归顺宋朝。留在新会。从冯业到冯融，三代做守牧，旅居他乡，命令都不执行。由此，夫人告诫自家宗室，让他们遵从百姓礼法。常与丈夫冯宝，参预决策诉讼，首领有触犯法令的，即使是亲族，也不放任不管。从此，政令都有秩序，人们不敢违犯。

后来碰上侯景反叛，广州都督萧勃征兵救援台阁，高州刺史李迁仕占据大皋口，派人召请冯宝。冯宝想前往，夫人怀疑李迁仕谋反，就制止冯宝。几天后，李迁仕果然反叛，派主帅杜平虏带兵进入氵赣石。冯宝把消息告诉夫人，夫人说：“杜平虏进入氵赣石，和官军相对抗，势必不能回。李迁仕在州府，不能有所作为。应该遣使者欺骗他，说：‘自身不敢出城，想派妇人前去参战。’他一定不会防备担心。我带领一千多人，步行担着各种东西，声称是输财赎罪，能够到达栅栏下，贼兵就可以谋取了。”冯宝听从了。李迁仕果然大喜，窥视夫人带的人都担着东西，不加防备。夫人攻打他，大胜。于是统领军队在氵赣石和长城侯陈霸先会合。回来后对冯宝说：“陈都督很得众人拥护，一定能平定叛贼，您要给他丰厚的资助。”

冯宝死后，岭南大乱，夫人召集百越，数州安逸。陈朝永定二年(558)，她儿子冯仆九岁，派他带领许多首领在丹阳朝见天子，授阳春郡守。后来广州刺史欧阳纥叛乱。召请冯仆到南海，引诱他参与叛乱，冯仆派人回去告诉夫人，夫人说“：我坚守忠贞，到现在已经两代，不能因爱惜你而背弃国家。”于是带兵抵御敌人。欧阳纥的部下溃败。冯仆依靠夫人的功劳，封为信都侯，授予平越中郎将，调为石龙太守。诏令使者持符节册封夫人为高凉郡太夫人，赐予纟肃巾宪油络驷马安车一辆，供给鼓吹一部，还有旗帜符节，一如刺史的仪礼。至德年间，冯仆死去。

后来陈朝灭亡，岭南没有依托，数郡共同尊奉夫人，称为圣母。隋文帝派总管韦..安抚岭外，陈朝余将徐王登在南康拒守，韦..不敢进入。当初，夫人把扶南犀角手杖献给陈主，这时晋王杨广让陈主给夫人写信，告诉她国家已经灭亡，命令她归顺，并且用犀角手杖和朝廷兵符作为凭据。夫人见到手杖，确认陈朝已灭亡，集合首领数千人，整日悲伤痛哭。派她的孙子冯魂，率领部众迎接韦..。韦..到广州，岭南全部安定。上奏章封冯魂为仪同三司，册封夫人为宋康郡夫人。

不久，番禺人王仲宣反叛，包围韦..，带兵驻扎在衡岭。夫人派她的孙子冯暄率部队援救韦..。当时冯暄与逆贼党徒陈佛智一向友好，所以迟迟逗留不前进，夫人大怒，派遣使者把冯暄逮捕押进州府监狱中。又派孙子冯盎讨伐陈佛智把他杀死，进兵到南海，与鹿愿的部队会合，一起打败王仲宣。夫人亲自身披铠甲，骑着战马，举着锦伞，领着彀骑，护卫诏令使裴矩巡回抚慰各州。苍梧首领陈坦、冈州的冯岑翁、梁化的邓马头、滕州的李光略、罗州的庞靖等都来参拜。仍让他们统领各自的部落，岭南全部安定下来。皇上授冯盎为高州刺史，并且赦免释放冯暄，授他罗州刺史，追封冯宝为广州总管，封地谯国。夫人幕府署长史之下的官吏，给予印章，听凭他们调用部落、六州的兵马，如果有重要急迫的事情，自行决定处理。下诏书褒扬赞美，赏赐物品五千段。皇后把首饰和宴会服装一套赏赐给她。夫人都放在金箱子里，还有梁、陈两朝的赐物，分别藏在府库里面。每年大聚会时，都陈列在院子里，给子孙们看，说：“你们应该竭尽赤心朝向天子。我事奉三代君主，只用一颗好心。现在赏赐物品都在这里，这是忠孝的报答。”

当时番州总管赵讷贪婪暴虐，那些俚獠族大多逃亡反叛。夫人派长史张融送上密封的奏章，论述安抚的必要，并列举赵讷的罪状。皇帝派人免去赵讷，搜到赃物，最后绳之于法。下令委托夫人招纳安慰逃亡反叛的俚獠人，夫人亲自带着皇上的诏书，自称皇上使者，到达十多个州，宣读介绍皇上旨意，让各俚獠族人明白，所到之处都降服。文帝赏赐夫人临振县汤沐用的封邑一千五百户。追赠冯仆为崖州总管，平原郡公。仁寿初年去世，谥号为诚敬夫人。

刘昶的女儿，是河南长孙氏的媳妇。刘昶在周朝娶公主为妻，封为上柱国、彭国公，地位声望很显赫。与隋文帝有老交情，隋文帝受禅即位后，很得亲近礼遇。前后任左武卫大将军、庆州总管。

刘昶的儿子刘居士任千牛备身，不遵守法则，多次获罪。皇上因为刘昶的缘故，都原谅了他。刘居士越加放纵。常大声说道：“男儿们应当辫头反捆，在荷叶、枝条上像獠族人那样跳舞。”选择公卿子弟中膂力雄健的人，带回家中，用车轮卡住头颈后棒打，将死，能不屈服的，称为壮士，释放而与他结交。党徒三百人，那些矫健敏捷的称为饿鹘队，那些勇猛有力的称为蓬转队。臂鞲上的鹰鸟与绳索上的肥犬，相随而行的骑兵充溢道中，殴打伤害路上行人，多有侵犯抢夺。长安市面上，无论贵贱，谁碰到都得退避。至于公卿妃主，也不敢和他对抗。刘昶的女儿便是居士的姐姐，多次流泪教导他，刘居士不改恶习，直至破坏家业。刘昶年事已高，奉禄很少。女儿当时寡居，哀怜父亲刘昶这种处境，每次回家省亲，都勤劳纺织，以购买鱼肉。有人告发刘居士带领党徒游长安城，登上以前的未央殿殿基，面向南而坐，前后排列队伍，有不恭顺的意图。常互相订立盟誓，说：“拼做一死吧！”又当时还有人说刘居士派使者召引突厥人，让他们往南侵犯，他在京城里接应。皇上对刘昶说“：今天这件事怎么处理？”刘昶还想依靠过去的恩情，不自我责备，径直上前说“：是黑是白在于天子。”皇上大怒，将刘昶逮捕入狱，搜捕刘居士以及党徒。执法部门又上奏说刘昶侍奉母亲不孝顺。他女儿知道刘昶一定不会赦免，就绝食数天。每次都亲自做饭食，两手捧着，到狱中送给父亲吃。见到狱卒，跪着送上，抽抽搭搭地哭泣，见者都很可怜她。刘居士被斩首，刘昶恩准死在家中。诏令百官亲去察看，当时他的女儿几次哭死而又苏醒过来，公卿们出言安慰。他的女儿说父亲无罪，因儿子导致灾祸。言词哀伤恳切，人们都不忍心听见。于是穿着麻布衣服，仅吃蔬菜，过完一生。皇上听说后感叹道“：吾听说衰落家族的女子如兴望家族的男子，真正不假啊。”

上一篇：列传·卷七十八

下一篇：列传·卷八十

全   文：北史

