---
---
---
title: 五
---



凡从奔勿息，敌人或止于路，则虑之(1)。

【注释】

(1)“凡从奔勿息”三句：或，倘若，假使。施子美曰：“《淮南子》曰：‘见敌之虚，乘而勿服也，追而勿舍也，迫而勿去也。’是以敌人奔北，而我追之，毋得休息，息则奔者缓，缓则谋生，此曹刿所以乘齐师也。敌人若止于道旁以待我，我则虑之，无得轻进也。此法曰‘逐奔不远’。苟不能计度，而必追之，必将蹈韩信、李牧之机矣。李靖曰：‘从奔者，其可无虑乎？’”刘寅曰：“凡从敌之奔败勿得止息，敌人或止息于路，则虑之，恐有伏也。”朱墉引《通义》曰：“古者逐奔不远，持重之道也，此言从奔勿息，逐利之机也。奔而能止，故可虑。不虑而轻进，不几穷寇之追乎？造人之国都，前无进路为敌所阻绝也，则宜有反虑，不虑则悬军深入，能善其归乎？前虑，虑止也，所谓进止也。后虑，虑退也，所谓进退也。二者皆乘胜而进者也，其犹有虑乎？”又引《开宗》曰：“此言逐奔之法。”徐勇说：“‘从奔勿息’，以扩大战果，使敌方元气大伤。如果胜而不追，或追而不紧，让敌方主力逃遁，无异放虎归山，贻患无穷。这种主张，与《仁本》《天子之义》中‘逐奔不远，纵绥不及’的观点不同，反映了各自的时代色彩，结合下文‘凡近敌都’等论述看，本篇议论盖多为战国早中期以后的观点。作者又强调追击中须防止敌人变换花样，或利用追击者战线拉长，反噬一口，或利用新的战场条件再与追击者决一雌雄。因此，一定要注意逃敌在逃奔过程中的一切反常现象，所以说：‘敌人或止于路，则虑之。’”

【译文】

凡是追击溃逃的敌人，不能让士卒休息，敌人倘若在路上停止休息，就要考虑是否有埋伏。