---
---
---
title: 八
---



既诛有罪，王及诸侯修正其国，举贤立明，正复厥职(1)。

【注释】

(1)“既诛有罪”四句：修正其国，意即整顿好该国的政治秩序。立明，指扶立贤明新君。正复厥职，指恢复调整好该国各级官吏的职位。施子美曰：“兼弱攻昧，推亡固存，王者之师也。有罪者既伏其罪，邦国之事其可废而不举乎？故于已弊则修之，不正则正之，使颓纲复举而旧俗惟新，于是乎举贤以为君，正复其职而使之复得以治其国也。孟子告齐王，以为置君而后去；郑伐许，奉许叔以居许东偏，使此举贤立明而复其职也。武王克商，反商政之由旧，此修正其国也。式商容，立微子，亦举贤立明也。”刘寅曰：“既诛有罪之人，天子与天下诸侯修正其所征之国。举用贤士，更立明君，正复上下之职。”朱墉引《大全》曰：“修正者，彼失命乱常之国，其所败坏者必多。王师既诛有罪之后，即亟与之修正焉，庶彼一国之人民得以离水火而登袵席矣。”又引《通义》曰：“职，国职。举贤立明，则职正矣。”黄朴民、徐勇在《〈司马法〉考论》（载《管子学刊》1992年第4期）一文中说：“在‘既诛有罪’，完成了战争的使命之后，《司马法》中还有关于下一步的行动纲领：‘王及诸侯修正其国，举贤立明，正复厥职。’其实，这也不是它的创造发明，而仅仅是对古军礼中有关战争善后原则的具体申明而已。参之以《左传》，信而有征。鲁昭公十三年（前529），楚‘平王即位，既封陈、蔡，而皆复之，礼也。隐大子之子庐归于蔡，礼也。悼大子吴归于陈，礼也’。这段记载可以看作是对《司马法》上述一段话的有力注脚。孔夫子所谓‘兴灭国，继绝世，举逸民’的真切含义，也终于可以凭藉《司马法》之言而昭白于今了。”

【译文】

诛杀了罪犯之后，天子与诸侯会整顿好该国的政治秩序，选贤用能，扶立贤明新君，恢复调整好各级官吏的职位。