---
---
---
title: 二
---



古之教民，必立贵贱之伦经，使不相陵(1)，德义不相逾，材技不相掩，勇力不相犯(2)，故力同而意和也(3)。

【注释】

(1)“古之教民”三句：意谓古代教育民众，必须制定上下贵贱不同等级的行为法则，使不同阶层之间不互相欺凌逾越。伦经，指人伦规范。陵，侵凌。施子美曰：“两贵不能以相事，两贱不能以相使，无君子莫治野人，无野人莫养君子。二者角立，又乌有陵犯之变哉？且天尊地卑，自两仪既奠之后，而贵贱之势，已立乎其中。然民之蚩蚩，教然后知其所以教之也。必先立贵贱之伦经，使之不相陵犯，则天下以无事而治矣。伦，类也，立之伦，一定而不易；经，常也，立之经，有常而不乱。且以军法观之，必有大将，有左右将，有偏裨，有师伯，而又有长正卒伍，而贵者役贱，贱者役于贵，而毋或陵犯。此古之教也。”朱墉引金千仞曰：“伦谓贵贱之等，经谓伦之秩，然不紊处必教立而后民可用，必伦经立而后教可成，此教民之极，则亦即治兵之先务也。”又引《通义》曰：“伦以其有序，经以其有常也。以此为教，何相陵之有？”

(2)“德义不相逾”三句：意谓德义原则不被逾越，才干技艺者不被埋没，勇猛多力者不敢违命。施子美曰：“事有出于相似，而其实不能无间者，不可不卞也。不有以卞之，则得以相夺而无别矣。紫之乱朱，郑之乱雅，莠之乱苗，此易卞也。德义、材技、勇力，此其所难卞者焉：一浅一深、一精一粗之间耳。德者，本乎己者也，义则临敌度宜而已，未至于德也。《三略》曰：‘德者，人之所得。义者，人之所宜。’德义之间，一间耳，故易至于相逾，必有以别之，故不能相逾。逾如卑逾尊、疏逾戚之逾同，逾有逾越之义焉。材，人有能者也。技，则一艺之长而已，未至于材也。传曰：‘任官惟贤材。’又曰：‘人之有技。’材技之间，亦一间耳，故易至于相掩，有以别之，故不能以相掩。掩有掩蔽之义，如日掩人之过之掩同。勇果于有为也，力则一夫之强耳。孟轲于义，此勇也，力如乌获，此力也。勇力相同，易以相犯，故有以卞之。而后不至相犯有陵犯之心，如好犯上之犯同。三者既以不相紊，故力同意和而无少乖戾也。”朱墉引陈孝平曰：“不相逾，不相掩，不相犯，即同和意。”

(3)故力同而意和也：意即大家就会同心协力、和谐相处了。力，《武经七书直解》本、《武经七书汇解》本均作“方”。刘寅曰：“方者，向也。谓所向必心同而意和也。”朱墉引《大全》曰：“伦序经制一立，而后上爱其下，下敬其上，有相和相好之风，无相乖相离之志。”又引汪殿武曰：“天下至难同者方向也，最未易和者意气也，盖由徳义之相逾，材技之相掩，勇力之相犯故耳。今一立伦经，而三者不相逾掩犯，又如此，尚何方向之不同而意气有不和者哉？”

【译文】

古代教育民众，必须制定上下贵贱不同等级的行为法则，使不同阶层之间不互相侵凌。德义原则不被逾越，才干技艺者不被埋没，勇猛多力者不敢违命，这样大家就会同心协力、和谐相处了。