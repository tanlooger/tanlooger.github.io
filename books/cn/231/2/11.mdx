---
---
---
title: 十一
---



师多务威则民诎，少威则民不胜(1)。上使民不得其义，百姓不得其叙，技用不得其利，牛马不得其任(2)，有司陵之，此谓多威。多威则民诎(3)。上不尊德而任诈慝，不尊道而任勇力(4)，不贵用命而贵犯命，不贵善行而贵暴行(5)，陵之有司，此谓少威。少威则民不胜(6)。

【注释】

(1)师多务威则民诎，少威则民不胜：意谓治军如果过于威严，士卒就会感到压抑而畏惧不安；治军如果缺乏威严，士卒就会难以控制而无法克敌制胜。诎，同“屈”。压抑。施子美曰：“军旅之事，贵乎能刚能柔，一于太刚则暴，一于太柔则懦。多威而刚，如火之热，人望而畏之。少威而柔，如火之弱，人狎而玩之。多威则刑罚至于不中，故民诎而无所措手足。少则民慢其上，故民弗胜，而不知有长上矣。”刘寅曰：“师旅之中若多务威，则民心诎而不伸；若少务威，则民力不能制胜。”朱墉引《大全》曰：“行师以威为主，而威亦贵适中。多则过于惨刻，未免有屈折而不伸之民，少则恣其骄横，又未免有怠而不能制胜之民矣。”又引《通义》曰：“此后世无本统之兵，盖古制既远，多威亦失，少威亦失。古之教民，上不至于绳下，原不用威，奚其多？下不至于违上，原不损威，奚其少？多威，本欲使民心知畏，可驱以赴敌，而材勇率逆折而不伸，故诎。少威，本欲使人才获逞，可因以赴功，而命令且弁髦而无忌，故不胜。”

(2)“上使民不得其义”四句：意谓君主使用民力不合时宜，官员的升降不按规矩，有技能的人士难以施展才干，牛马没有得到合适的畜养与使用。百姓，这里指百官。施子美曰：“传曰：‘使民以时。’又曰：‘其使民也义。’是使民欲得其义也。《易》曰：‘卑高以陈，贵贱位矣。’是百姓必有其叙也。法曰：‘因其所能。’是技用必欲得其利也。法曰：‘无绝人马之利。’是牛马必欲得其任也。今也使民不以义，则必竭民之力，妨农之时，百官不得其叙，则必以卑逾尊，以小加大，技用不得其利，则必违人所长，贵人所短。牛马不得其任，则牛必后，马必契需，民之从事于斯者，皆无所望其功。”朱墉引《通义》曰：“上使民不得其义，民未知义，未安其居，又不得其叙。民未知礼，未生其共，抑且技与用不宜而不得其利，刍牧失官，驰驱无节，牛马亦不得其任焉，全是权使而威笼。”

(3)“有司陵之”三句：意谓官员欺侮士卒，这可称为过于威严。过于威严，士卒就会感到压抑而畏惧不安。有司，指官吏。施子美曰：“而为有司者，又凌辱之，此非所威乎？多尊则民畏，宜其力诎而不可用也。”刘寅曰：“为有司者又凌辱之，此所谓多务威也。多务威则民心诎而不伸矣。”朱墉引《通义》曰：“有司驱之战，不异驱羊，故曰陵之。此岂不谓多威，民焉得而勿诎？”

(4)上不尊德而任诈慝（tè），不尊道而任勇力：意谓君主不尊重有德之人却任用奸诈邪恶的人，不尊重讲道义的人却信任恃勇拼力的人。任，任用。慝，邪恶。施子美曰：“老子曰：‘万物尊道而贵德。’是道与德皆可尊也。今不尊德而信诈慝，是诈可尊而德可下也。斯人也将以诈而罔上矣。不尊道而任勇力，是勇力为上而道为下也，徒以暴而陵上矣。”

(5)不贵用命而贵犯命，不贵善行而贵暴行：意谓不重用服从命令的人却重用抗命不从的人，不看重善举却看重暴行。施子美曰：“从命为士上赏，犯命为士上戮。是从命者在所贵也。今不贵用命而贵犯命，则三麾至地，人必不进。号令未明，勇必独前，何以用众乎？赏不逾时，欲民速得为善之利，罚不迁列，欲民速知为不善之害，是善为可贵也。今不贵善行而贵暴行，则人将以善为无益，以恶为无伤。”朱墉引《通义》曰：“任诈慝勇力，急功利也，必无犯命之戮矣，何以禁暴？然赖以就功利，则若贵之也。”

(6)“陵之有司”三句：意谓士卒犯上凌辱官吏，这可称为缺乏威严。缺乏威严，士卒就会难以控制而无法克敌制胜。施子美曰：“以恶为无伤，何以劝人乎？此无他，上无以帅之，故下必陵于有司矣，故少威。少威则军势不振，故不胜。多威不可也，少威亦不可也。”刘寅曰：“又凌辱其有司，此所谓少威也。少务威则民力不能制胜矣。”朱墉引《通义》曰：“犯命即是陵有司，岂不少威？是谓乱行干纪之民，其何以为胜乎？”又引《开宗》曰：“此言行师用威当得其宜也。”

【译文】

治军如果过于威严，士卒就会感到压抑而畏惧不安；治军如果缺乏威严，士卒就会难以控制而无法克敌制胜。君主使用民力不合时宜，官员的升降不按规矩，有技能的人士难以施展才干，牛马没有得到合适的畜养与使用，官员欺侮士卒，这可称为过于威严。过于威严，士卒就会感到压抑而畏惧不安。君主不尊重有德之人却任用奸诈邪恶的人，不尊重讲道义的人却任用恃勇拼力的人，不重用服从命令的人却重用抗命不从的人，不看重善举却看重暴行，士卒犯上凌辱官吏，这可称为缺乏威严。缺乏威严，士卒就会难以控制而无法克敌制胜。