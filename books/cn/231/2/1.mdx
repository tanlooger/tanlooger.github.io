---
---
---
title: 一
---



天子之义，必纯取法天地，而观于先圣(1)。士庶之义，必奉于父母，而正于君长(2)。故虽有明君，士不先教，不可用也(3)。

【注释】

(1)“天子之义”三句：意谓天子若想做到行为适宜，就必须一心一意地效法天地的运行规律，借鉴古代圣王的治国理念。义，指行为符合正义或道德规范。纯，一心一意，完全彻底。施子美曰：“尊卑异分，小大殊事。尊莫尊于天子，则天子之事，取其大者焉。卑莫卑于庶人，则庶人之事，取其小者焉。取法天地，观先圣，天子之义，尊者取其大也。”刘寅曰：“纯者，纯一而不杂也。天子之义必纯一，而取效于天地。天地之道，春生而夏长，秋收而冬藏。天子亦法天地之道，仁以爱之，义以制之，礼以敬之，智以别之，一宽一猛也。天地之道，阳舒而阴惨，阴杀而阳生。天子亦法天地之道，修德而行政，明刑而慎罚，一张一弛也。又观先世圣王已往之迹而仪刑之。此天子之义也。”朱墉引方虞升曰：“纯法者无一心一事而不与天地同也，法而不纯，迹焉而已耳。必纯天地之心，方能行天地之道。”又引《新宗》曰：“天地有自然之道，先圣有已往之迹。天子之自修，必效法天地而观先圣者，盖以生长收藏即仁义礼智之用也。”又引周鲁观曰：“先圣，先天子而法天地者也，如尧、舜、禹、汤、文、武皆是。先圣言行载在典籍，列于《诗》《书》，垂之制度，考而则之，法始有据。”又引《通义》曰：“一念杂则不纯。纯法天地，所谓建诸天地而不悖也。先圣曰观，非徒袭其致治之迹，而有以见先圣之心也。天下无悖天地之君而能出治者，故曰必纯取法天地。然非观于先王致治之精，则又不免为后世苟且之政。天下无叛父母之民，而能顺治者，故曰必奉于父母。然非正于君上饬治之具，则又不免为末俗颇辟之民，其曰天子之义，世庶之义，谓当如是耳。”朱墉《全旨》曰：“此章言教习士众之事，而冠之以天子之义者，见位至尊统群伦也。首言法天地，观先圣，教民体俗。次言赏善罚恶之法，车旗章服之制，军容国容之别，而以答民之劳终之，诚王者之武备也。”

(2)“士庶之义”三句：意谓百姓若想做到行为适宜，就必须听从父母的教诲，遵从天子的训导以获得正确的思想。士庶，泛指人民、百姓；一说士指低级的贵族。君长，指天子或诸侯。施子美曰：“奉父母，正于君长，庶人之义，卑者取其小也。事得其宜之谓义，尊而天子必有义焉。仰则观象于天，俯则观法于地，中则观道于先圣，兼三才而效之者，盖以君子辅相天地之宜，裁成天地之道，则取法天地者宜矣。鉴于先王成宪，其永无愆，则观于先圣，宜矣。《易》曰：‘法象莫大乎天地。’传曰：‘率由旧章。’此天子之义也。‘尧舜垂衣裳而天下治，盖取诸《乾》《坤》’，是法天地也。‘若稽古’，是观于先圣也。《三略》有之。圣人体天，贤者法地，智者师古。又何其区别哉？合而言之也。卑而士庶，亦有义焉。其所以为事之义者，奉于父母，而正于君长也。盖人无父何怙，无母何恃，此士庶之所当奉也。非长不治，非长不教，此士庶之所当取正也。未有仁而遗其亲，未有义而后其君，则士庶之于父母君长，所不可后也。《诗》曰：‘父兮生我，母兮鞠我。’得无以顺之乎？’《书》曰：‘天佑民，作之君，作之师。’是则君长，其可不取正之乎？’”刘寅曰：“士，秀民也。庶，众民也。或曰：士，即古之上士、中士、下士也。为士庶之义，内必奉养其父母，上必取正于君长。”

(3)“故虽有明君”三句：意谓因此即使有贤明的君主，百姓如果没有事先接受军事教育，也是不能让他们走上战场的。士，士庶，人民。先，事先。施子美曰：“有国必有兵，有兵必有教，戒备不虞，太平之世也。然不教民战，是谓殃民。仁人之兵，岂以殃民哉？教之于其初，而以待有警之用也。故君虽明矣，而教不素行，则民不知战，其可用乎？昔者昭义步兵，雄边子弟，在当时之教，为如何？此特一时之事也，而况于明君乎？成周之时，太司马之职，四时之教，亦以致意于此也。是以虽有明君，士不素教，不可用也。后周世宗，其于兵也，练选有法，教导有术，率之征伐四方，士卒精强，莫之敢当者，以教之素也。乃若穆宗时朱贼之变，唐宗乃率市人而与之战，其殃也为如何？是乌足与语明君之世？”刘寅曰：“故虽有明圣之君，而士不先训教，不可任用也。或曰：士，教民之官也。即以‘不教民战，是谓弃之’之义也。”朱墉引《大全》曰：“士庶虽微，然用之战争，亦是生死存亡攸关，岂可以不知兵之人而投之锋镝之下乎？此明君所以必先教也。”又引胡君常曰：“欲用之以治战临戎，必先教之以亲上死长之义、务农讲武之法。”又引《开宗》曰：“此节言自天子以至士庶，必有所观法而取正，以起用兵教士意。”

【译文】

天子若想做到行为适宜，就必须一心一意地效法天地的运行规律，借鉴古代圣王的治国理念。百姓若想做到行为适宜，就必须听从父母的教诲，遵从天子的训导以获得正确的思想。因此即使有贤明的君主，百姓如果没有事先接受军事教育，也是不能让他们走上战场的。