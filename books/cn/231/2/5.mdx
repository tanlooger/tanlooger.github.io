---
---
---
title: 五
---



古者，逐奔不远，纵绥不及(1)。不远则难诱，不及则难陷(2)。以礼为固，以仁为胜。既胜之后，其教可复，是以君子贵之也(3)。

【注释】

(1)逐奔不远，纵绥不及：意谓追逐败逃的敌兵不能追得过远，追击退却的敌兵不必一定追上。《群书治要》卷三三、《太平御览》卷三〇七“纵绥不及”句下有“所以示君子且有礼”。《左传·僖公二十三年》有“其辟君三舍”句，贾逵注引《司马法》曰：“从遁不过三舍。”按，本书《仁本》作：“古者，逐奔不过百步，纵绥不过三舍，是以明其礼也。”施子美曰：“战谨进止，法尝言矣。以教坐作进退、疾徐疏数之节，《周礼》有是法矣。”刘寅曰：“古之战者逐人奔败之兵，不欲甚远；从人退还之兵，不必及之。”田旭东说：“本篇所讲的作战原则，主要申明了进军有节制的原则，‘逐奔不远，纵绥不及。不远则难诱，不及则难陷’，为防止被敌人详退而诱惑中敌圈套，一般追击时不宜过远，远则难以估量敌情，容易盲目钻入敌人所设的埋伏之中。所以，即使敌军败北而逃，追击时也应有所节制，不一定非追着不可，这样就可避免被敌伏兵所陷的危险。名义上是‘以礼为固，以仁为胜’，实际上，只有不被敌军所诱，不中敌计而被陷，才可称之为固。有节制，然后可固，自身固，才能克敌制胜，这是古人早就认识到的道理。”

(2)不远则难诱，不及则难陷：意谓追得不远，就很难被敌诱骗；没有追上，就很难被敌兵伏击。施子美曰：“夫战者，欲民知节也。逐奔北之师，不得远追，远追则为人所诱。纵其车绥，不得及之，及则为人所陷。今也逐奔不远而难诱，纵绥不及而难陷，此节制之师也。法前言：‘逐奔不过百步，纵绥不过三舍，是以明其礼也。’礼节，民心者也。杜预注秦晋河曲之战，言之详矣。”刘寅曰：“不远则难为彼所诱，若龙且逐韩信，为信诱过潍水而败之。不及则难为彼所陷，如庞涓从孙膑，为膑算，至马陵而杀之。此古之为将者所以逐奔不远而纵绥不及也。”

(3)“以礼为固”五句：意谓以礼治军就能巩固军队，以仁带兵就能取得胜利。获胜以后，对民众的教育应反复进行，因而有德之士都是很重视这些方法的。施子美曰：“事有可以行之一时者，有可以行之千万世而不可易者。行之一时者，术也。行之千万世者，道也。道也者，固在于礼，胜在于仁，是以道化民也。化之以道而不事权谲之事，岂徒一战而止，虽千百战用之可也。此既胜之后，其教可复也。复者，再用也。以礼为固者，礼可以捡束，周旋动容无敢少违焉。而又名分之所在，为不可犯，则其固为如何？传曰：‘有礼则安。’又曰：‘有礼则存。’曰安曰存，固之之说也。此所以少长有礼，晋侯知其民之可用，鲁秉周礼，齐人所以不敢加兵，以礼为固也。文公大蒐而示之礼，亦此意也。《周礼》以军礼同邦国，皆此意也。以仁为胜者，仁则能爱人者，人当爱之，视卒如爱子，可与之俱死。而又仁人之兵，如时雨降，将俯伏归从之不暇，又何敢敌者哉？传曰：‘仁者无敌。’又曰：‘节制不可以敌仁义。’则仁之为胜也如何？汤之克宽克仁而克夏，武之发政施仁克商，则仁之为胜也可知。齐威之遗衣遗食，谓此也。而穰苴、吴起所以胜敌者，亦此也。礼以为固，仁以为胜，可以胜也，其教可以复行也。不独一战用之，百战用之可也；不独百战用之，虽千万战用之可也。其教之也，不独教之于今日，虽千百载行之可也。夫如是，安得君子不贵之哉？贵之者非贵其战而胜也，谓其礼仁之可以教民也。礼仁者，人心之所同然者，因其所同然而教之，不咈人心，则君子又安得而不贵哉？”刘寅曰：“以礼为固者，守之以礼也；以仁为胜者，战之以仁也。此皆上古神武不杀之道。既胜敌之后，其教化可得而复用，此君子所以贵之也。”朱墉引《开宗》曰：“此言古者进兵之事。”

【译文】

古时用兵，追逐败逃的敌兵不能追得过远，追击退却的敌兵不必一定追上。追得不远，就很难被敌诱骗；没有追上，就很难被敌兵伏击。以礼治军就能巩固军队，以仁带兵就能取得胜利。获胜以后，对民众的教育应反复进行，因而有德之士都是很重视这些方法的。