---
---
---
title: 三
---



凡三军，人戒分日(1)；人禁不息，不可以分食(2)。方其疑惑，可师可服(3)。

【注释】

(1)人戒分日：即下文所言“一卒之警，无过分日”。意谓对一个百人小队下达命令，半天内就得执行。卒，周制百人为一卒。施子美曰：“治兵必有令，行令必有时，此军之常法也，况三军方当危惧之时。其所以令之者，以常法行之，无乃持久乎？故三军之戒，无过三日者，常也。久而戒三军，则无过分日矣。分日者，日之半也。一率之警，无过分日者，常也。”朱墉引《通义》曰：“日，一日。中分之，不终日也。息，一息。食，一食之顷。中分之，不终食也。戒，禁，誓命也。”

(2)人禁不息，不可以分食：意谓对士卒下达禁令必须立即执行，期间不可以就餐。施子美曰：“今而戒禁其人，则无过不息焉。不息者，半息也。凡此皆欲速申其令以治兵也。”朱墉引《通义》曰：“誓师而行，不待终日，言速也。不终食，又速矣。犹且不可，则无一息之停矣。故曰不息，言速之至也。”

(3)方其疑惑，可师可服：意谓趁敌人疑惑不定，快速率兵出击，征服他们。一说“疑惑”者指的是我军士卒。施子美曰：“惟其人在危疑危惑之中，而后乃使之服也。盖兵之情，围则御，不得已则斗，过则从。苟未疑惑其师，而服之者，亦难其人。然令素行以教其民，则民服。服于平居无事之日，士卒之心，未尝不从所令也。今于危惑之中，何以言其可师服哉？盖兵士甚陷，则不惧故也。是以井陉之役，背水之阵，韩信可以使士殊死战；长社之役，一军尽扰，张辽可以使之左右勿动者，皆此之谓也。”朱墉引《通义》曰：“盖誓命既出，则吾谋尽露人之耳目，少迟则敌得窥之矣。惟速，则敌不及窥，而吾谋叵测。故曰‘方其疑惑，可师可服’，谓当其疑惑不定之时，亟入之师胜之，可；或不待师而服之，亦可。两‘可’字，形容制敌之易。或以‘息’为休息之‘息’。”又引《开宗》曰：“此言戒誓服敌之道。”

【译文】

在军中，对一个百人小队下达命令，半天内就得执行；对士卒下达禁令必须立即执行，期间不可以就餐。趁敌人疑惑不定，快速率兵出击，征服他们。