---
---
---
title: 二
---



凡战之道：等道义，立卒伍，定行列，正纵横，察名实(1)。立进俯，坐进跪(2)。畏则密，危则坐(3)。远者视之则不畏，迩者勿视则不散(4)。位，下左右，下甲坐(5)，誓徐行之(6)，位逮徒甲(7)，筹以轻重(8)，振马噪徒甲，畏亦密之(9)。跪坐，坐伏，则膝行而宽誓之(10)。起噪鼓而进，则以铎止之(11)。衔枚、誓、糗，坐膝行而推之(12)。执戮禁顾，噪以先之(13)。若畏太甚，则勿戮杀，示以颜色，告之以所生，循省其职(14)。

【注释】

(1)“等道义”五句：等道义，意即以道义为标准将军人分成不同的级别。等，等级，级别。立卒伍，意即建立卒伍编制。一说确立卒伍之长。卒、伍，均为周朝军队的编制单位，百人为卒，五人为伍。定行列，指确定前后左右的行列次序。正纵横，指端正纵列与横列。察名实，指考察所用人才的名与实是否相符。《六韬·文韬·举贤》曰：“太公曰：‘将相分职，而各以官名举人，按名督实，选才考能，令实当其名，名当其实，则得举贤之道也。”施子美曰：“用人之法有不同，则治人之术亦不一。道义也，卒伍也，行列也，纵横也，名实也，所以用人也，曰等，曰立，曰定，曰正，曰察，所以因其人而治之也。昔晋人谋元帅，以郤穀将中军。曰：其为人也，阅礼乐而敦诗书。诗书义之府也，礼乐德之则也。是则将帅之用，岂惟其才乎？以其有道义之可用也。道义之列，有小大，有长短，又不可无以等之。成周之制，五人为伍，四两为率，故伍有长，率有正，是则三军之用，岂无其制乎？率伍之制，其众寡，其少长，不可无以立焉。李卫公言伍法之要，小列之五人，大列之二十五人，参列之七十五人，又五参其数，得三百七十五人。教战之法，其可无序乎？行列之序，其前后，其左右，又可无以定之？太公画方法千二百步，横以五步立一人，纵以四步立一人，则纵横之道不可以不正也。于此正之，则经东西，纬南北，地与人相称矣。管子曰：理名实胜之。此自治之节制也。太公亦曰：‘使名当其实，实当其名。’则名实不可不察也。于此而察，察之则循名责实，真才实能可得而用矣。盖有将而后有军，有军而后有阵，阵而后度数刑名备矣。能否之实，于此可别矣。故曰察名实，此其序也。”刘寅曰：“凡战阵之道，等道义之人。等者，人之有等级也。立卒伍之长，定行列之位，正纵横之方，察名与实相称与否也。”朱墉引《通义》曰：“不任诈慝，不任勇力，则道义之人进，而其品不可淆也。等之，而百官宜，百官给矣。于是立卒伍，定行列，正纵横，政有纪矣。然非有综核之权，则又不免提空名而鲜实效，故名实贵察也。名实所该甚广，不独功能察之，欲其相称。凡此皆制军之道，非应变之略也。是故进止有节，坐作有度，轻重有权，疾徐宽严有体，盖一人之张设所在意独至焉。”朱墉《直解》曰：“等者，有道义之人任用之，有等级也。百人为卒，伍人为伍，立之使不紊越。行列定之使不移易。纵横，阵法也，正之使其整齐也。名当与实称，察之，辨其功能，不使假冒也。”蓝永蔚说：“概略地说，春秋时期一个基本的步兵方阵是由位、列、行三个因素构成的。位是步卒的位置，列即伍的队形，……《左传》《国语》等书对行、列又常常相提并用，有时也并没有很严格的区分。比较准确的叫法还是纵和横。《司马法·严位篇》说‘定行列，正纵横’，所以，无论行列的称呼是如何地不固定，战斗队形基本上总是由纵横两个方向的排面构成的。从两队队形来看，它的正面和纵深均由五名步卒构成，其纵向就是一伍，使用的是五种不同的兵器，其排列有前后之分；其横向则为五名不同伍而前后位置相同的士兵，使用同一种兵器，排列在同一条水平线上，故只有左右之别。这纵横两个坐标的交叉便明确标定了方阵中每个士兵的相对位置，而不可能有任何移动了。据本书（注：指《春秋时期的步兵》）《步兵的基本编制单位——伍》的考证，知方阵中任何一名士兵，与其前后左右四名相临士兵之间的距离均为1.8公尺，故每名士兵在方阵中的活动余地即为一1.8平方公尺的正方形。这就是《司马法》所称的‘位’。《司马法》认为，位不仅是行列的基础，也是阵的基础，因此，战斗的第一要义就是要求士兵严格坚守自己的战斗位置，然后才可能‘立卒伍，定行列，正纵横’，并进一步实施战术所要求的一切单兵和队列动作。可以说，《司马法·严位篇》第一次全面、精确地分析了阵的构成，并对其中最基本的因素——位，进行了系统论述，从而为阵的构成奠定了理论基础。这在当时无论从军队训练还是从战术学理论来说，都是具有重大意义的。它证明，方阵战术在我国春秋时期，在理论和实践上都已达到相当完善的地步。”徐勇说：“由于强调‘位欲严’，本篇具体介绍了‘位’与‘行列’的关系及变化要求。‘定行列，正纵横’，‘位逮徒甲’，说明一个作战方阵包括位、列、行三个因素，位是行列的基础，更是阵的基础。位的变化决定行列亦即纵横的变化，纵横变化决定阵形的变化。”

(2)立进俯，坐进跪：《武经七书注译》曰：“采用立阵时前进要弯腰，采用坐阵时移动用膝行。”施子美曰：“立者进，则使之俯其身。坐者进，则使之跪其足。此教战之法也。且大司马四时之教，有坐作进退之节，士之所习者素矣，今而用之，又孰有犯其节哉？夫用兵之法，不欲烦人，而常从其便。因其立而进也，故使之俯倒俯首而前，无桀傲之患。因其坐而进也，故使之跪而膝行而前，无纷乱之失。皆因其自然之势，而使之示人无过烦也。使立而进者必跪，坐而进者必俯，无乃大劳乎？使人之法，必不若是之烦也。”刘寅曰：“立而进者当俯其身，坐而进者当跪其足。”朱墉引《通义》曰：“立而进者，俯其身。身，法也。坐而进者，跪其足。足，法也。”

(3)畏则密，危则坐：意谓畏惧时使阵形密集，危险时让士卒蹲坐。施子美曰：“心有所惧，则必有以亲之。势有未宁，则必有以安之。夫人之所以敬畏而无所喜色者，是其心有所惧也。吾欲使之相亲密，则伍采弥缝，更相救援，左右得以相亲，前后得以相及，此畏则密也。匈奴数万骑围广，是军士皆恐而无人色，可谓畏矣。广为圆阵外向，军士乃安，非密之之意乎？人之所以危患而不安处者，是势有未宁也。吾则使之安坐，安坐则安然止息，各守其心，无喧哗之失，无纷扰之患，此危则坐也。长社之军，夜惊乱，一军尽扰，可谓危矣。张辽谓左右勿动，令军中安坐，岂非坐之之意乎？”刘寅曰：“有畏则密其陈而待之，见危则坐而候之。坐，蹲坐也，蹲坐则易奋起也。”朱墉引《通义》曰：“有畏则密之，以静定也。见危则坐之，以坐固也。”徐勇说：“队列有立队与坐队之分，立队宜于挺进，坐队宜于固守。立队与坐队的区别，不在于编制单位不同，而在于临战之变化，即同为一队，或呈立式，或呈坐姿。其变化的原则是：‘畏则密，危则坐。’这个原则，《孙子兵法·十阵》亦有其说，‘甲恐则坐’，‘甲乱则坐’。这些都说明，不仅步兵立队‘畏’‘危’之时呈坐姿，甲士‘恐’‘乱’时也变化为坐队，以便稳军心、固阵脚。《孙膑兵法·将失》又说：‘兵之前行后行之兵，不参齐于阵前，可败也。’《司马法》的‘畏则密’，就是一种‘参齐’之法。可见强调‘位欲严’，既要求严守各位间距离，又要求根据对阵态势变化各位间间距。这些议论，强调步战队列变化，阵势灵活，不可能是对西周春秋初情形的追论，从其特点看，可能为春秋末司马穰苴之法。穰苴与以后的孙膑同为陈国田完的后裔，他们所叙的位与队列变化原则如此相近，当有兵学上的渊源关系。”

(4)远者视之则不畏，迩者勿视则不散：意谓对远处的敌人，只要观察到了做好战斗准备就不会畏惧；对近处的敌人，只要目不斜视就能精神集中，专心御敌。迩者，指近处的敌人。施子美曰：“用兵之法，莫先乎有谋，谋于其先，则备之必早。事至而后谋，吾知其无备也。是以敌人远来，势孤形小，吾则视之，如凭轼而望齐师，登埤而望晋军。将以谋之于先，而早为之备也。有备者无患，军士何从而畏哉？若迩而相近，形成势立，吾则勿视以固其心。如亚夫坚壁不动，孔明闭门却洒，其谋有素，而彼已堕吾术中矣。以静待动，军士何自而散哉？或视或不视，亦以愚士卒耳目，而使之无知之术也。”朱墉引《通义》曰：“敌卒发则惊，在远而预见之，故不畏其强，视心视背视左右手，则心力专一。接刃而属目于敌，则专一之意亡矣，故勿视则不散。”又引《大全》曰：“师出远来，强弱虚实，皆所难料。若非瞭视之于先，宁无疑而生畏乎？视则或乘，或持，或击，或止，自不畏惧矣。”

(5)位，下左右，下甲坐：按，此处疑有错简漏字，意思难解，此据《武经七书注译》解作：士卒在阵形中的位置，按照前后左右分列，屯兵驻扎时采用坐阵。下甲，指屯兵。坐，指坐阵。以下各说，聊备参考。施子美曰：“有以安其心，则人必不惧。有以作其气，则无不勇。跪坐伏止，示以颜色，告以誓言，皆所以安其心也。振马鼓噪，所以作其气也。心既安，则见事不惑，又何惧焉？气既作，则望敌而进，无不勇焉。善将者当危患之时，人人有畏惧之色，其心必不困，而其气必惰矣。吾则使之坐跪伏止焉，所以安慰而镇静之也。位，大将军居中正位也。左右，偏裨之将也。甲者，甲士也。大将既下车，左右下车，甲士皆坐。”刘寅曰：“凡卒伍之位，使在下之人分左分右，孙子教女兵分左右队是也。又使在下人皆被甲而坐，若《春秋左氏传》里‘被甲而坐’是也。”朱墉引《通义》曰：“‘位’字提起一句。将有事，则其下行列左右分布，且皆甲也。若此肃备者，将誓众也。曰坐者，止齐以听誓也。”

(6)誓徐行之：意谓宣誓完毕，就从容不迫地前进。施子美曰：“然后徐行而誓之，使之安其心而无畏耳。人见其誓之既徐下，而且坐必无惧矣。”刘寅曰：“誓戒既毕，使徐徐而行，若‘四步五步六步七步乃止齐焉’是也。”朱墉引《通义》曰：“誓毕而师行矣。曰徐行之者，贵其舒也，车不驰，徒不趋也。”

(7)位逮徒甲：意谓阵形中的每位将士都穿上铠甲。逮，及。甲，指穿上铠甲。施子美曰：“自大将而下至于徒甲。”刘寅曰：“凡卒伍之位，逮徒步者皆甲。”朱墉引《通义》曰：“位及徒甲，则并有位者皆甲矣。”

(8)筹以轻重：意义难解。可能是说：根据各类兵器的轻重妥善安排给士卒。施子美曰：“等计其轻重之兵而用之。盖兵以重守，而以轻战，以此兵备战守而释危惧也。或曰：等其轻重之势，人心稍安矣。”朱墉引《通义》曰：“此则师行之时也，盖筹于轻重之势而后行者也。”

(9)振马噪徒甲，畏亦密之：意谓使兵车震动，战马嘶鸣，以此观察士卒的士气，如果士卒畏惧就让阵形聚拢密集。施子美曰：“又恐其气之未作也，故又振而起其马，喝而噪其徒甲，以观其勇之如何。若犹畏也，则又密之以安其心焉。法曰：畏则密。是也。夫既密是人之心犹未甚安也。”刘寅曰：“振起骑兵，使步之甲者皆噪呼之，陈而待之。”朱墉引《通义》曰：“马之驾者振，徒之甲者噪，进而歼敌，宜无不可。若使下有畏心，敢轻进哉？自古未有军心畏敌而能抗敌者。畏敌侮我救道也，故但静以待之也。”

(10)“跪坐”三句：意谓可让士卒由跪姿改为坐姿，或由坐姿改为卧姿，将领膝行至他们跟前，以宽和的言辞告诫他们。宽，宽和。施子美曰：“吾所以抚之者，又当致其至，故使之始而跪者，今则坐；始而坐者，今则伏。膝行而前，迟迟其行也。宽而誓，恤其心也。夫既坐而伏矣，所以誓之者，必膝行也。抚之如是其至者，使之安其心，不为事所惧也。”刘寅曰：“跪而坐，坐而伏，膝行则宽以誓之，宽谓不狭迫。”朱墉引《通义》曰：“兵有坐作之法。前言立进俯，坐进跪，作法也；此言跪而坐，坐而伏，坐法也。其法严而不可犯。至膝行而听誓，则又严矣，故宽誓之。盖师之律尚严，而令之布者从宽，宽正以济其严也。”

(11)起噪鼓而进，则以铎止之：意谓士卒起立，大声叫喊，敲鼓前进，若想收兵就鸣铎，士卒会停止进攻。铎，古代乐器，大铃的一种，宣布政教法令或遇战事时用之，青铜制品，形如钲而有舌。其舌有木和金属制两种，故有木铎和金铎之分。施子美曰：“既誓矣，又且起之，或鼓或噪而进，所以齐其气也。又以金铎止之，所以宁其心也。《周礼》曰：‘三鼓振铎，车徒皆作。三鼓摭铎，车徒皆坐。’是亦进止之也。彼既知其进止而无惧矣。”刘寅曰：“噪呼而起，鼓之而进，欲往则以铎止之。”朱墉引《通义》曰：“起噪而进，以鼓进，而其止也以铎止，进止之节也。军中誓命最为吃紧，下有疑听，将至不能应麾赴节，故篇中三致意焉。”

(12)衔枚、誓、糗（qiǔ），坐膝行而推之：意思难解。可能是说：士卒衔枚、宣誓、吃饭，宣誓时坐着，宣誓结束膝行而退。衔枚，令士卒将枚衔在口中，以保持肃静。枚，系于士卒颈上的一根像筷子似的短棍，两端有带。糗，干粮，这里做动词讲，吃饭。施子美曰：“又使之衔枚、誓、糗。枚如筋，以绳系于颈，所以止喧哗也。糗粮所以为食也。《礼》曰：‘军旅含枚而进。’《书》曰：‘峙乃糗粮。’使之含枚，则以静而待哗。誓以糗粮，则以饱而待饥也。又坐而膝行，以序推之，所以勉其进战也。三令五申，亦云至矣。向有惧心，今则有斗心。向有危心，今则有胜心。宜其无犯令而就戮矣，无退志而回顾者矣。”朱墉引《通义》曰：“始言坐贵齐也，继言膝行贵肃也，此言衔枚贵静也，皆欲其审听也。非谓齐者不必肃，肃者不必静也。糗者，干粮，备出战也。坐者，听誓言也。膝行者，誓毕而退也。何以知其然也？前言膝行，在誓之先，故知其进也。此言膝行，在誓之后，故知其退也。前言进退可知也，此言退进可知也。膝行而退，则师行矣。”

(13)执戮禁顾，噪以先之：意思难解。可能是说：拘杀敌人以扬我军威，严禁士卒在战场上回头退逃，将领大声训示，身先士卒以鼓舞士气。执，拘捕。顾，回首，回视。这里是回头退逃的意思。施子美曰：“今三军若有可戮，则姑惟执之而未戮，有顾心则必禁之使无顾，凡所以宽之也。夫如是则人惟上之从，然鼓噪以先之，使勇怯并进，强弱如一，斯可矣。前既已执戮禁顾，躁而先之，似可用矣。”刘寅曰：“执戮敌人，禁勿回顾，当噪呼以先之。”朱墉引《通义》曰：“执戮者，示威也，令畏我也，畏我则侮敌矣。又恐其见敌之时，复不能自制其畏敌之心，故曰禁顾勿视也。又恐其气之不扬，而噪以先之，以升气也。”李零说：“‘执戮禁顾’，‘执戮’，抓起来杀掉；‘禁顾’，禁止顾视。古代军法规定军中不许回头顾视，如上孙家寨又简：‘……矢前有还顾目北者，后行杀之，如杀敌人。’《通典》卷一四九：‘或有弓弩已注矢而回顾者，或干行失位者，后行斩前行，不动行斩干失之行。’”

(14)“若畏太甚”五句：意谓如果士卒在战场上十分畏惧，不要施行杀戮，应和颜悦色地教导他们，告诉他们求生的方法，检查他们是否尽职。循省，考察，检查。施子美曰：“今而三军犹有惧心，其畏尤甚焉，讵可专尚威猛，以杀戮为哉！必无行杀戮，而和颜温辞以谕之。法曰：‘假之以色。’则示以颜色者，以悦其心，以平其志，以释其危惧也。法曰：‘道之以辞。’则告之以所生者，诱之以封侯，谕之以报国，誓之以必死也。又且巡而行之，察其所职之事，使车谨其车，徒谨其徒，骑谨其骑，而后可以决胜也。右贤王将四万骑围李广，广使其子直贯胡阵，还曰：‘胡虏易与耳。’军士乃安。广意自如而益治军，军中服其勇，率走贤王。吴汉每战不利，诸将皇恐失其常度，汉乃意气自若，方整厉器械，激扬士吏，卒破苏建。是皆循省其职也。”朱墉引《通义》曰：“兵以气胜，有胜心，无畏心，自然之理也。此以制其小畏则可尔，若畏太甚，则非杀戮之所能定也。用威不可，则假之以颜色，示爱也。兵法：‘死爱。’以所爱替其所畏也。进则开之以所生。兵法：‘必死则生。’死者所畏，生者所欲，以所欲易其所畏也。又进则循省其职。兵法：‘百官死职。’将死鼓，御死辔，卒伍死行列，皆死职也。各窹其所当尽之职，谁敢爱死？士有效死之心，宁容有畏死之心也？尽矣。”又引《开宗》曰：“此言严整行伍、坐作进退之法。”徐勇说：“为什么对个别的‘禁顾’行为要‘执戮’，对性质更严重的‘畏太甚’反而不能施以刑罚呢？因为‘畏太甚’意味着军心严重动摇，如再施刑，一则法不治众，二则无异火上浇油，可能引起哗变或军心崩溃。当此危急关头，主将须有大智大勇，以自己的从容镇定感染兵众，让大家明白只有与敌决一死战才是唯一生路，这样，使军心稳定、士气回升，再重整行列，拼命一搏。”

【译文】

作战的原则是：以道义为标准将军人分成不同的级别，建立卒伍编制，确定行列次序，端正纵列与横列，考察所用人才的名与实是否相符。采用立阵时前进要弯腰，采用坐阵时移动用膝行。畏惧时使阵形密集，危险时让士卒蹲坐。对远处的敌人，只要观察到了做好战斗准备就不会畏惧；对近处的敌人，只要目不斜视就能精神集中，专心御敌。士卒在阵形中的位置，按照前后左右分列，屯兵驻扎时采用坐阵。宣誓完毕，就从容不迫地前进。阵形中的每位将士都穿上铠甲，根据各类兵器的轻重妥善安排给士卒，使兵车震动，战马嘶鸣，以此观察士卒的士气，如果士卒畏惧就让阵形聚拢密集。可让士卒由跪姿改为坐姿，或由坐姿改为卧姿，将领膝行至他们跟前，以宽和的言辞告诫他们。士卒起立，大声叫喊，敲鼓前进，若想收兵就鸣铎，士卒会停止进攻。士卒衔枚、宣誓、吃饭，宣誓时坐着，宣誓结束膝行而退。拘杀敌人以扬我军威，严禁士卒在战场上回头退逃，将领大声训示，身先士卒以鼓舞士气。如果士卒在战场上十分畏惧，不要施行杀戮，应和颜悦色地教导他们，告诉他们求生的方法，检查他们是否尽职。