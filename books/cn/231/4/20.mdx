---
---
---
title: 二十
---



凡众寡(1)：既胜若否(2)。兵不告利，甲不告坚，车不告固，马不告良，众不自多，未获道(3)。

【注释】

(1)众寡：分别指兵力多与兵力少。

(2)既胜若否：意谓无论是以少胜多还是以多胜少，都要戒骄戒躁像没有取胜一样。施子美曰：“孙子曰：‘识众寡之用者胜。’然则以众击寡，胜之必也，然有以百万而败八千者。非众不可用，不识所以用之也。以寡击众，宜不胜也，然有以三千而败百万者。非寡必可用也，识所以用之也。惟其识而用之，故众以胜寡。而得胜者，毋得恃之，常如不胜之时。苟矜前日之功，忘后来之虑，未足以为胜矣。盖用之者，闻恺乐，如听金鼓之声；登庙堂，如行行军之间。”

(3)“兵不告利”六句：意谓不炫耀兵器锋利，不炫耀盔甲坚固，不炫耀兵车牢固，不炫耀战马优良，众士不夸耀自己的功绩，获得战功就像没有获得一样。告，说，这里是夸耀、炫耀的意思。多，称赞，夸赞。施子美曰：“虽曰已胜，常如未胜之时，故吾之所以胜之者，甲兵也，车马也。今而既胜，则兵不可言利，甲不可言坚，车不可言固，马不可言良。苟以是而告人，是轻敌也。其所以不告人者，何也？为吾众不自多，其功常如未获道之时。苟为不然，则胜而骄之，必为莫敖狃于蒲骚之役，晋人狃于城濮之战，吾未见其获道也。吴子曰‘战胜易，守胜难’者，不患不能胜，患无持胜之术也。”刘寅曰：“凡兵众寡，既胜与否，兵刃不告其利，甲胄不告其坚，车乘不告其固，马匹不告其良。告者，言之于上，亦夸伐之义。众士不夸其功，反是则不得其为臣之道矣。此句上下疑有阙文。此一节即前篇‘上贵不伐之士，苟不伐，则无求，无求则不争’之义。”朱墉引《通义》曰：“兵论众寡，寡不胜众也。然而有胜有否者，甲兵车马之间，未得其道也。众者以多为贵也，兵不利，甲不坚，车不固，马不良，自多乎哉？言无益于胜否之数也。”又引《开宗》曰：“此言兵甲车马徒众，贵获其道。”按，这段话疑有漏字。施子美与刘寅的解释相近，为本书所借鉴、采用；《通义》的解释与此有异，供参考。

【译文】

兵力多与兵力少的用兵原则是：无论是以少胜多还是以多胜少，都要戒骄戒躁像没有取胜一样。不炫耀兵器锋利，不炫耀盔甲坚固，不炫耀兵车牢固，不炫耀战马优良，众士不夸赞自己的功绩，获得战功就像没有获得一样。