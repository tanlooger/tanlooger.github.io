---
---
---
title: 五
---



人有胜心，惟敌之视(1)；人有畏心，惟畏之视(2)。两心交定，两利若一(3)。两为之职，惟权视之(4)。

【注释】

(1)人有胜心，惟敌之视：意谓除了看到士卒有战胜敌人的决心，还要观察敌人的虚实，方能出兵胜敌。施子美曰：“事之在人，其势未尝两立，将之治兵，未尝失之偏胜，故胜敌之心既重，其所见者，惟敌之视，为其心之常务胜之也。”刘寅曰：“人有制胜之心，惟视敌之虚实如何，敌虚然后胜可为也。”朱墉引《翼注》曰：“惟敌之视者，我有求胜乎敌之心，若止见得我一边，不过仅于知己耳，不足以慰欲胜之心也。惟视敌之虚实、劳佚，以神我运用之术，斯胜敌之心可慰矣。”又引《大全》曰：“‘人有胜心’二句，此即审敌以致胜也。视非徒视，有因敌变化之意。胜心，欲胜之心也。军士尚严，自是畏心恒存，第恐敌势昌大，畏将之心忽转畏敌。此在善将者不然，吾谋既足以胜敌，军心止存乎畏我，如是虽蹈汤赴火，自不敢违矣。”又引李维垣曰：“人有胜敌之心，则勇自百倍矣，况加之以畏将之心乎？人有畏将之心，则气自迈人矣，况益之以胜敌之心乎？两心交横于胸中，岂非两利之道耶？”

(2)人有畏心，惟畏之视：意谓看到士卒有畏惧心理，就要探究他们畏惧的原因。施子美曰：“畏敌之心重，其所见者，惟畏之视，为其心之常畏彼也。畏之者必无胜心，胜之者必无畏心，是事之在人，其势未尝两立也。吾于此有术以一之，常不失之偏胜焉。”刘寅曰：“人有畏惧之心，惟视其畏之何如，若畏将甚于敌者胜，畏敌甚于将者败。”

(3)两心交定，两利若一：意谓把求胜心理与畏惧心理都研究清楚，并从两者当中归纳出一种获利取胜的方法。施子美曰：“故士之心务在胜彼，胜心既过，则必易敌而妄进。士之心常若畏彼，畏心既过，则必致力而死战。是心也，合而一之，然后可用焉。故有胜之心，必济之以畏，有畏之心，必济之以胜。交两心而定之，斯可矣。胜心既重，宜有利也，而利中常有易敌之害。畏心既重，宜有害也，而害中常有备敌之利。吾于两者，取其利而一之，故胜心既重，虽利也，必使之知利中之害，而成其利。畏敌之心，虽害也，必使之知害中之利，而就其利。两者咸归于一，何往而非利哉？”刘寅曰：“胜心与畏心两心交定，则两利若一矣。”朱墉引《翼注》曰：“两心、两利，胜敌固利，而畏敌致慎，亦可以胜敌而取利，故曰两利。”又引《大全》曰：“两心、两利，人当战之时，既有胜敌之心，又有畏将之心，是两心皆定矣。两心皆定，则皆可取利而若出于一途矣。”又引《通义》曰：“人有胜敌之心，所见无非敌者。人有畏敌之心，所见无非畏者。此两心者不可易也。故曰交定，利不两分，而归于一。”

(4)两为之职，惟权视之：意谓对于这两方面的事情，将帅要能变通灵活地予以观察了解。职，事，事情。权，权变，变通。施子美曰：“职，事也，交之以两心，一之以两利，是能两为之职也。有胜心，必使之为畏敌之事。有畏心，必使之为胜敌之事。盖在人，既有胜畏之心，在我当审轻重之宜，使三军之士，其于畏胜也，无低昂之失，审轻重之偏，常交定而若一焉，此其所以胜也。李广之军，右贤王以四万骑围之，其子直贯阵，还曰：‘胡虏易与耳。’是胜心重也。而士无人色，盖治器械，是畏心重也。李广能使人无轻重之分，此所以虏不敢犯。”刘寅曰：“胜心畏心凡两为之主，惟以权变视之。”朱墉引《通义》曰：“必有所以易其畏心者，而后可曰权者，因两利之间而生者也。所谓权者，能制于二者之间者也。曰惟权视之，何也？为之职矣，而不加察焉，恐两者未尽归一也。然而谓之视者，因人之异视而言也。盖胜心畏心，皆人心也。人藏其心而不能不发于所视，所谓惟敌之视，惟畏之视者，不可掩也。视者，我也。之者，人之视也。我之视合于人之视，而其心较然睹矣。”又引《开宗》：“此言主将当得众士胜敌畏将之两心而神其权。”

【译文】

除了看到士卒有战胜敌人的决心，还要观察敌人的虚实，方能出兵胜敌；看到士卒有畏惧心理，就要探究他们畏惧的原因。把求胜心理与畏惧心理都研究清楚，并从两者当中归纳出一种获利取胜的方法。对于这两方面的事情，将帅要能变通灵活地予以观察了解。