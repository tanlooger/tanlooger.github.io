---
---
---
title: 十九
---



人方有性，性州异，教成俗，俗州异，道化俗(1)。

【注释】

(1)“人方有性”五句：性州异，意即性情随着各州的不同而有所差别。俗州异，意即各州的习俗是有差别的。道化俗，意即用道德教化可以改变一个地方的习俗。性，性情。施子美曰：“传曰：‘五方之民各有性。故齐性刚，秦性强，楚性弱，燕性悫，三晋之性和。’是五方各有性也。性虽随其方，人各随其州而异焉。传曰：‘以俗教安则人不偷。’故太公在齐尚贤而易俗，伯禽在鲁简礼而因俗，是教能成其俗也。俗虽因于教，亦各随其州而异焉。古者千里不同风，百里不同俗，此性也，所以随州而异也。然天下有不同之民，而圣人有能同之理。大道之行也，天下为公。吾化以道，则天下一统，六合同风，一归于道化之中，而无异政殊俗矣。此道之化也，传所以日一道德以同俗。”刘寅曰：“凡人每方各有所禀之性，此性字兼指气质而言也。以气质而论，性则九州之人各不同，但以教变化之，则成美俗。民之风俗九州又各异，但以道变化之，则可使之同也。此一节盖言化民成俗之义。”朱墉引《通义》曰：“八方风气异齐，故禀之为性，习之为俗，各以封域限也。教因性设，俗以教成，故性异，俗亦异也。成俗者，教化俗者道也。”又引《开宗》曰：“此言化民成俗之美。”

【译文】

不同地区的人们有着不同的性情，而性情又随着各州的不同而有所差别，通过教化可以形成一个地方的习俗，各州的习俗是有差别的，用道德教化可以改变一个地方的习俗。