---
---
---
title: 十二
---



凡战：若胜、若否、若天、若人(1)。

【注释】

(1)若胜、若否、若天、若人：若，顺应。施子美曰：“孙子五事，自一曰道，至于五曰法，其终则曰：‘知之者胜。’于七计，自主孰有道，至于赏罚孰明，其终则曰：‘吾以此知胜负矣。’然则上而天时，则有阴阳寒暑时制也，下而人事，则有主将法令士众也。是战之为道，其如胜乎？其如否乎？其如天人乎？必有可知者。如上得天时，下尽人事，则胜矣。如上不得天时，下不得人事，则负矣。然则一胜一负，不卜之他，卜之天人斯可矣。汤武顺乎天应乎人，此其所以胜也。若，或曰：顺也。”刘寅曰：“若，顺也。凡与人战，顺吾士卒有制胜之气，则斗；顺吾士卒未有制胜之气，则守。又当顺天时，顺人事，则战无不胜也。”朱墉引《指南》曰：“若天、若人，言战之时，当顺乎天时而顺乎人心，人心顺而气可鼓，天时亦为我用矣。顺天又必以顺人心为本。”又引《通义》曰：“战之胜否，天耶？人耶？兵法贵人事，人事战道也。上文教与道，皆战道也。”又引《大全》曰：“若胜、若否，指士卒之气言。顺天则时日皆助胜之微，顺人则生死无不同之意。”又引《开宗》曰：“此言作战当顺士气天人也。”

【译文】

作战的原则是：顺应士卒而有制胜气势的，就可出战取胜；顺应士卒却没有制胜气势的，就不战固守；顺应天时，又能顺应人事，就无往不胜。