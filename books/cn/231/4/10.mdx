---
---
---
title: 十
---



上同无获(1)，上专多死(2)，上生多疑(3)，上死不胜(4)。

【注释】

(1)上同无获：意谓主将偏袒勾结，就会一无所获。上，指主将。一说即“尚”。崇尚。同，阿比，偏袒勾结；一说雷同。施子美曰：“传曰：‘治天下者审所上。’则上之为言，非上下之上，乃崇尚之上也。且成大功者，不谋于众，则谋贵乎独也。所尚在于同，则无断也。以是而战，将何所得哉？然法曰：‘上下同欲者胜。’此言无获者，盖同欲则心一，故胜；上同则十羊九牧，故无获。”刘寅曰：“上指主将而言也。同，阿比也。”“将有阿比之私，必不公，故不得众人之心”。朱墉引《大全》曰：“同与和有辨，小人同而不和。主将之于军卒也，一有阿比之私，则群情解体，众志涣判，安能获士卒之心也？不能获士卒之心，安能致士卒之命耶？”

(2)上专多死：意谓主将专横跋扈，就会兵败身死。专，专横。施子美曰：“且专欲难成，则为将贵乎从众也。所上在于专，是建众也。以是而战，安得而不死？然法曰：‘国以专胜。’此乃言多死者，国之专则用将也，故胜；上专则咈人从己，故多死。”刘寅曰：“将自专擅，必不受谏，故在下之人多得罪而死。”

(3)上生多疑：意谓主将贪生怕死，就会疑虑重重。施子美曰：“法曰：‘必生可虏。’则怯而贪生，无必死之心，安得而无疑？宜元惧败，漾轻舸而众莫有斗心是也。”刘寅曰：“将期必至于生全，则不能果敢于战，故所□□□心。”

(4)上死不胜：意谓主将只会拼死，就会一败涂地。施子美曰：“法曰：‘必死可杀。’则轻而必死，无自生之路，安能取胜哉？赵括身自搏战，而取长平之败是也。”刘寅曰：“将期必于死，是勇而无谋者，故不能胜敌。《孙子》曰：‘必死可杀，必生可虏。’即此义也。”朱墉引《通义》曰：“上同本以协下，而不足以得上心，其胡获焉？上专本以威重，而不足以畏人心，徒多杀尔。上生必周谋，以恇怯而无断，故曰多疑。上死期致果，以悍勇而少谋，故曰不胜。乃四者相反而有相济之义，故同以济专，则专而非擅，专以济同，则同而非比，有敢死之气，则卫生非怯，无轻生之心，则致死非勇，斯善矣。”又引《开宗》曰：“此戒在上之偏。”

【译文】

主将偏袒勾结，就会一无所获。主将专横跋扈，就会兵败身亡。主将贪生怕死，就会疑虑重重。主将只会拼死，就会一败涂地。