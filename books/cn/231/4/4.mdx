---
---
---
title: 四
---




凡战：以力久，以气胜(1)；以固久，以危胜(2)；本心固，新气胜(3)；以甲固，以兵胜(4)。凡车以密固，徒以坐固，甲以重固，兵以轻胜(5)。

【注释】

(1)以力久，以气胜：意谓战斗力充沛就能持久，士气旺盛就能取胜。力，战斗力。施子美曰：“孙子曰：‘以近敌待远，以佚待劳，以饱待饥，此治力者也。避其锐气，击其惰归，此治气者也。’夫战之法，力不全不可以持久，气不勇不可以胜敌，故养其力以守可以久，作其气以攻而攻无不胜。王翦坚壁不战，休士洗沐，久之军中投石超距，卒破荆军。曹刿一鼓作气，彼竭我盈，卒克齐师。”刘寅曰：“凡战之道，以力持久，以气制胜。力者，佚饱是也。气者，朝气锐，一鼓作气是也。”朱墉引《指南》曰：“以气胜，‘以’字，以者用也。‘以’字运用在临时，然必有平日之功夫，乃有临时之运用。力弱则脆矣，气馁则败矣。”又引《大全》曰：“气鼓则胜，气衰则败，故气欲振，不欲靡然。气亦不可以徒鼓也。惟三军之力有以饱佚于平日，可以有持久之势，而后观变乘衅，一振作之，而即胜矣。”

(2)以固久，以危胜：意谓阵地坚固就能持久，陷入危境反能取胜。《孙子·九地篇》：“投之亡地然后存，陷之死地然后生。”施子美曰：“内有未坚，则不可以持久也。有所苟安，则不足以决胜。古人用兵，行必立战阵，止必坚营壁，其为固可久也。围地则谋，死地则战，为其危之可以胜也。亚夫坚壁固垒，而率挫吴楚，以固久也。韩信背水而阵，而卒擒陈馀，以危胜也。前言危则密，此言以危胜者，前言人心之危也，此言地势之危也，故不同。”刘寅曰：“兵以固则能久，以危则能胜。固者，下文‘车以密固，徒以坐固，甲以重固’是也。危者，上文‘噪鼓而进’，孙子所谓‘其势险，其节短’是也。”李零说：“‘以固久’，靠稳固持守。‘以危胜’，靠危险逼迫取胜。《孙子兵法·九地》总结士兵心理特点说‘兵士甚陷则不惧，无所往则顾，入深则拘，不得已则斗’，‘故兵之情，围则御，不得已则斗’，主张‘投之亡地然后存，陷之死地然后生’，认为‘夫众陷于害，然后能为胜败’。其说与此同。”

(3)本心固，新气胜：意谓士卒一心杀敌，军队就能稳固；士卒锐气蓬勃就能取胜。新气，指士卒的蓬勃锐气。施子美曰：“心有所生，则在我者不可犯；气有所作，则在敌者斯可败。遇敌而惧，人之常也。今士卒之心有所生矣，虽大敌在前而晏然不动，则可以固而不可犯矣。久而必惰，人之常也。惟士卒之气，振而不弊，则虽百战之余，而其气益锐，则可以胜而不可败矣。张巡之守睢阳也，力战而人无叛之心，非本心固乎？王伯之破苏建也，闭营而军士断发请战，非新气胜乎？”刘寅曰：“能守人之本心则固，能振作兵之新气则胜。”

(4)以甲固，以兵胜：意谓用盔甲来坚固阵地，用武器来杀敌制胜。施子美曰：“内必有以卫其身，则人不可得而犯。外有以制其敌，则人不可得而败。甲者，卫身之具也；兵者，制敌之器也。楚人衷甲，知所以固也。卫人受甲不战，何以为固乎？陈汤料胡兵不当汉兵，知所以胜也。萧俛销兵，何以为固乎？”刘寅曰：“士众以甲胄为固，军旅以兵刃制胜。”

(5)“凡车以密固”四句：意谓车战采用密集阵形，军队才能坚固；步兵作战采用坐阵，军队才能坚固；铠甲厚重才能坚固；兵器轻巧才能杀敌取胜。施子美曰：“物各有用，用各有宜，车之为用，疏则不合，必有隙可投，有间可乘矣，故以密固。郑人鱼丽，先偏后伍，伍乘弥缝，则以密为固者，左右得以救援也。徒之为用，散则不聚，其作止必不齐，行列必不定，故以坐固。张辽令左右勿动，军中皆坐，则以坐为固，其心无有不安也。甲之为用，轻则难以自庇；兵之为用，重则难以击刺。《周礼》亟人为甲，犀甲七属，兕甲六属，合甲五属，举而眡之，欲其丰也，则甲之厚重，岂不固乎？庐人为兵，守国之兵短，攻国之兵长，击兵欲强，举围欲细，则兵之轻者，岂不胜乎？”刘寅曰：“凡车以密则固。密者，陈不欲疏也。徒以能坐则固。坐，小坐也，小坐则有勃然腾跃之势，如鸟之将击必敛其翅，兽之将搏必伏其身，故徒以能坐为固也。甲以重为固。重者，坚重也。兵以轻制胜。轻者，便利也。”朱墉引《通义》曰：“以力久，又以固久，固不独以力也。以气胜，又以危胜，所谓置之危地而后存也。固而推及本心，胜而推及新气，精矣。而精及甲兵车徒，亦必及之。”又引《开宗》曰：“此言固胜之道，而并及车徒甲兵之用。”

【译文】

作战的原则是：战斗力充沛就能持久，士气旺盛就能取胜；阵地坚固就能持久，陷入危境反能取胜；士卒一心杀敌，军队就能稳固；士卒锐气蓬勃就能取胜，用盔甲来坚固阵地，用武器来杀敌制胜。车战采用密集阵形，军队才能坚固；步兵作战采用坐阵，军队才能坚固；铠甲厚重才能坚固；兵器轻巧才能杀敌取胜。