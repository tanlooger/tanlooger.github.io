---
---
---
title: 十七
---



凡战：正不行则事专，不服则法，不相信则一(1)。若怠则动之，若疑则变之，若人不信上，则行其不复(2)。自古之政也(3)。

【注释】

(1)“正不行则事专”三句：意谓正常的办法行不通就要采用专制的手段，士卒不服从指挥的就要用法规制裁，互相不信任就要统一认识。专，专制；一说借为“钧”，犹权也。权变的意思。行，底本作“符”，于义不通，《施氏七书讲义》本、《武经七书直解》本均作“行”，今据改。施子美曰：“所难齐者人之情，所易齐者上之政。正人之道不行，则事之以专，其谁不正哉？穰苴于士卒未附、百姓不信之际，而斩庄贾，示之以专也。人有未服，则行之以法，其谁不服乎？孙武教战，左右大笑，而三令五申之者，法也。心有不相信，则当一之。张辽、李典素不叶，乃曰：‘此国家大事，顾君计如何耳？’一也。”朱墉引《通义》曰：“上言如此曰专，如此曰法，此用之于战也。盖正不行、不服、不相信，最为战患。而不行则用专，不服则用法，不信则用一，自是不易之定用。至若专之能行，法之能服，以至一之，能信其理，已跃然于上文之解矣。”

(2)“若怠则动之”四句：意谓如果士卒怠惰就要鼓舞他们的士气，如果士卒心存疑惑就要改变他们的想法，如果士卒不信任上级，就要命令他们执行，不可反复改变指示。施子美曰：“士卒有怠心，则作之。此吴汉于吏士恐惧不战，而激励之以怒者，气也。人有疑惑之心，则变之。此太公焚龟折蓍而破纣也。人不信于上，则行其不复之令，此商鞅徙木之法也。”刘寅曰：“众若怠惰，则动作之而使之不怠；众若疑惧，则变更之而使之不疑；若人不信在上之人，则令行不可反复，《书》曰‘令出惟行，弗惟反’是也。”朱墉引《通义》曰：“其曰怠则动，疑则变，不信则不复，则各以一节言也，得一而信孚矣。而复有疑者，一事之可疑也，变之而疑顿释矣。上言相信，上下相信也。此言下不信上，亦偶有其人，非一军尽然也。疑者，事不信者，心事可变也。若因其心之不信，亦欲变其所行之令，则反滋惑，愈益其不信之心矣。故曰行其不复，不复者，不反复也，无二令也。令不二者，所以一之也。”

(3)自古之政也：朱墉引《开宗》曰：“此言事贵专一，又当变动不拘。而总要之一，诚必期上下相信而后止。”朱墉《全旨》曰：“此章备详军政，或提其大纲，或列其细目，条件既多，品节不一。以‘凡战’二字引起，各为枚举，无轻重本末之分，有先后始终之序，极琐屑，而亦明源委，皆示人以法，戒之意也。”

【译文】

作战的原则是：正常的办法行不通就要采用专制的手段，士卒不服从指挥的就要用法规制裁，互相不信任就要统一认识。如果士卒怠惰就要鼓舞他们的士气，如果士卒心存疑惑就要改变他们的想法，如果士卒不信任上级，就要命令他们执行，不可反复改变指示。这些都是自古以来的军法。