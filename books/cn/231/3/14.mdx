---
---
---
title: 十四
---



凡治乱之道：一曰仁，二曰信，三曰直，四曰一，五曰义，六曰变，七曰专(1)。

【注释】

(1)“一曰仁”七句：专，指专权，集权。底本作“尊”，《施氏七书讲义》本、《武经七书直解》本均作“专”，于意为佳，今据改。施子美曰：“天下有不齐之情，圣人有能齐之术，此治乱则有道也。仁见亲，无仁则不爱，未有不乱，故一曰仁。信见信，无信则必疑，未有不乱也，故二曰信。直则无反侧，故三曰直。用众在乎心一，故四曰一。争义不争利，故五曰义。知变则可以应事，故六曰变。专精则可以行法，故七曰专。语曰：克己复礼为仁。又曰：仁者能好人，能恶人。其公可以治己也。既有仁以先之，何乱之有？子玉治兵，鞭七人，贯三人耳，仁安有哉？所以不能治民也。传曰：‘上好信则民用情。’又曰：‘信符也。’为其可以执以为稽也，为其不疑也。既有信以行之，何乱之有？晋文伐原以示之，为其信也。晋国之所以治。《诗》曰：‘周道如砥，其直如矢。’《书》曰：‘平康正直。’既能直以将之，何乱之有？子产古之遗直，为能直也，此郑国之所以治也。法曰：‘心欲一。’为其齐也。既能一以齐之，何乱之有？屈突通惟其一心，此唐所以资之而有天下。理财正辞，禁民为非曰义，为其得宜也。传曰：‘行而宜之谓义。’为其合于道也。既有义以用之，何乱之有？郭子仪、李光弼相勉以忠义，是有义也。此唐之所以治欤？通变天下无弊法，是知权也。既能变以通之，何乱之有？王伯之权以济事，是知变也。军之所以胜欤？法曰：‘出军行师，将在自专。’为其精一也。既能专以行之，何乱之有？孙武之于君命，有所不受，是能专矣。此吴军之所以治也。夫既能尽是七者，何乱之不治乎？”刘寅曰：“治乱之道，初一曰仁，仁者，爱之理也；次二曰信，信者，以实之谓也；次三曰直，直者，不偏曲也；次四曰一，一者，诚实而无妄也；次五曰义，义者，事之宜也；次六曰变，变者，权变也。次七曰专，专者，专一也。”朱墉引《通义》曰：“上论法备矣，岂其无益于治乱之数而以治乱归之？道曰仁，曰信，曰直，曰一，曰义，曰变，曰专。凡七而无一言及于法，盖徒法不能自行，是七者，其所以行者也。法何物也？而先以仁譬之，霜雪互寒而生意已潜滋也。所谓元者，善之长也，故居首。而信即次之，三曰直道不枉也，四曰一一不二也，皆正而固也。行而宜之之谓义，故居五。然义主宰制，不失为正治之理，非通变之用也，故居六，变非更张之谓也，《易》所谓通其变使民不倦是也。而终之于专，不专则又牵制而不可行矣。得其行法者，而法可立矣。”又引《开宗》曰：“此言治军国坏乱之道。”徐勇说：“以法治军，不能空洞立论，本篇提出了许多具体原则，就立法与执法的指导思想而言，有‘治乱之道’七：‘一曰仁，二曰信，三曰直，四曰一，五曰义，六曰变，七曰专。’这里，‘仁’‘信’‘义’是立法的依据，凡立法，要能保护合于‘仁’‘信’‘义’的言行，打击违背‘仁’‘信’‘义’的行为。做到这一点，就是‘直’。‘一’，是就法令的连续性、统一性、一贯性而言。法令缺乏连续性，朝令夕改，民众就会对法令失去信心；法令前后矛盾、彼此冲突，民众就无所适从、失去鹄的。‘变’是就立法与执法的相对灵活性而言，与‘一’是矛盾的统一。‘专’是就法令的施行者而言，军队有其特殊性，不能令出多方，必须权力高度集中于主将，方能保证令行禁止、言出如山。”王联斌说：“此治乱‘七道’中，仁、信、直、义、变(即智)，应首先为军人必备之武德。治乱‘七道’是相辅相成的，要实现部队的集中统一的‘一’和‘专’，就必须先修仁、信、直、义、变‘五道’。尤其作为将帅，不仅要首先以‘五道’律身，而且还要在‘一’和‘专’上下功夫。非‘专’不能使兵，非‘一’难以制胜。乱重将，将赖德，故用兵治乱，必赖将帅武德修养之功。”

【译文】

治理纷乱的方法如下：一是仁爱，二是诚信，三是正直，四是统一， 五是道义，六是权变，七是集权。