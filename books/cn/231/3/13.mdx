---
---
---
title: 十三
---



凡人之形，由众之求，试以名行，必善行之(1)。若行不行，身以将之，若行而行，因使勿忘，三乃成章(2)。人生之宜谓之法(3)。

【注释】

(1)“凡人之形”四句：意谓凡是人类的行为法规，都源自民众的要求，要试行一段时间考察法则是否名实相符，法规确定下来以后就必须要求人民妥善执行。形，通“型”。指行为法则，规章，制度。试，试行。名，名称，概念。行，实际行动。施子美曰：“贤者，言可以为天下则，行可以为天下法。人之所形者，在是也。欲得为人之形法者，必由众以求之，如语所谓选于众是也。法曰：‘讯厥众，求厥技。’夫有技之士，犹因众以求之，况可以为人之形法者，可不由众以求之乎？然人不可以妄取也，必得其实焉。语曰：如有所誉者，其有所试。四岳曰：‘试可乃已。’是用人之道，必欲使之名实相当，而后可也。圣如大舜，尧犹使之试诸难，况常人乎！夫所谓行者，亦其能行之也。《易》曰：‘君子以成德为行。’曰：‘可见之行也。’《书》曰：‘亦言其人有德。’亦行其人有德。此试以名，则所以必贵于善行之也。”刘寅曰：“凡人智勇贪愚之形，必由众人中求之。试之以名行，若以名与行相称，则谓之君子。又必择其善而行之可也。”朱墉引《通义》曰：“凡人之行，行法也。法而不行，焉用法也？法不自行，众奉之以行也。非众之求，何由焉求？众而求以名行者，未有无名无行之士，而可与兴率职者也。”朱墉曰：“凡人之行法，不过求之众人所能行者，而又试之以名行，则谁敢自弃？必善行而无劳督责矣。”张少瑜说：“为将者对军中法的原则必要高度注意。这方面内容较多，分述如下：第一，法之定要符合士兵的心理，要来自实践，这是最重要的原则。对此，该书有一段精彩的论述：‘凡人之形，由众之求，试以名行，必善行之。若行不行，身以将之，若行而行，因使勿忘，三乃成章。人生之宜谓之法。’（《定爵》）这段话包含以下几层意思：（1）各种具体规定要符合众人的要求，即人生之宜；（2）规定要名行一致，即能在实践中执行；（3）将帅要带头做到，即‘身以将之’；（4）反复实践证明此规定可行，就固定成规章制度；（5）符合人的心理要求和实际能力的规矩才能叫法。第二，法要有威严。‘凡战之道，位欲严，政欲栗……’（《严位》），即带兵作战时，士兵的作战位置要严格规定，号令要森严。但部队管理中的压制要得当，过多过少都不好。‘师多务威则民诎，少威则民不胜。’（《天子之义》）第三，法要简单，罚条要尽可能少。‘凡战，……约法，省罚……’（《定爵》）这种见解与其重德教、不高压、法众合心的思想一致。第四，其他一些原则和规定事项。‘立法，一曰受（使人能接受），二曰法（要有约束性），三曰立（有法可依），四曰疾（雷厉风行），五曰御其服，六曰等其色，七曰百官宜无淫服（这三项都是关于各级官兵着装的规定）。’（《定爵》）”

(2)“若行不行”五句：意谓如果法规要求做到的，士卒却做不到，将帅就要以身作则，带头做到。如果法规要求的士卒能做到，就可让士卒牢记法规，不能遗忘，经过多次重复执行，规章就形成了。施子美曰：“若其不能行行，必以身先之。传曰：‘其身正，不令则行。’又曰：‘以身教者从。’是身以将之意也。若能其行，吾则因而使之无或忘，苟为可将而不将之，则是不成人之美。不可忘而或忘之，则是使大臣怨乎不以也。何足以得英雄之心乎？三乃成章者，盖数起于一，立于两，成于三。治身者，必以三省；行事者，必以三思。是皆以其三则有成也。试人之法，至于再三，则其人之才行，章然可见矣。故始而考之，中而考之，终而又考之，凡三者若是，则人焉廋哉？宜其章然可见也。一说：章为章程。孟子论用贤，以左右之言为未可，以大夫之言为未可，又以国人而察之，则其考之也，岂不至于三乎？孟子之意，正欲见其行之所蕴也。斯人也，吾非妄取之也，以其云为举措，素合于人心也。人生咸其所宜，岂不足以为人法乎？一说：三乃成章，曰试以名行，一也；身以将之，二也；因使勿忘，三也。”刘寅曰：“若令之行而不能行，必身先以将之；若令之行而能行，因使勿忘于心，三令之乃成章也。”朱墉引《通义》曰：“然使上之行之有未善焉，如名行之士何？则法格而不行，不行而以身将之先之也。而行者又易忘也。忘则废，亦卒归于不行。又必上不倦于申饬，至再至三，乃成章尔。合而观之，乃知法者宜人之具，非以强世也。愚观后世法之不行，惟其不便于人也，亦人之不肖者尔。此《司马法》所为注意于名行之人也。不议人而议法，则《周官》之法具在，能为治乎？乃法自上行也。行之而善，则不愆，行之而章，则不忘。不愆不忘，率由旧章。所以率由也。然非本之身非愆则忘，惟一以身先之，则不令而行矣。”朱墉《直解》曰：“若行法而不能行于天下，必身自率之。若令之行而能行者，因使之常行，勿令复有遗忘也。三乃成章者，再三服行，遂成可守之法度也。法非强人之事，乃生人共以为合宜，始可谓之法也。”

(3)人生之宜谓之法：刘寅曰：“人生而得义之宜，谓之法。此句上下，恐有阙文误字。”朱墉引《指南》曰：“人生之宜谓之法，见得法自上立，非图便利于一己，乃与人公共的。因人性合人心，始可通行于军旅。若拂逆大众，乌可以为典章？不必因‘生’字，遂指亲信序别农桑耕凿在教义上讲，与用兵无涉。”又引《开宗》曰：“此承上战法而言行法之要。”

【译文】

凡是人类的行为法规，都源自民众的要求，要试行一段时间考察法规是否名实相符，法规确定下来以后就必须要求人民妥善执行。如果法规要求做到的，士卒却做不到，将帅就要以身作则，带头做到。如果法规要求的士卒能做到，就可让士卒牢记法规，不能遗忘，经过多次重复执行，规章就形成了。凡是符合义理的规章，就可称作法。