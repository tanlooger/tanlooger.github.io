---
---
---
title: 十一
---



一曰人，二曰正，三曰辞，四曰巧，五曰火，六曰水，七曰兵，是谓七政(1)。荣、利、耻、死，是谓四守(2)。容色积威，不过改意，凡此道也(3)。唯仁有亲，有仁无信，反败厥身(4)。人人，正正，辞辞，火火(5)。

【注释】

(1)“一曰人”几句：人，指任用贤良。正，指以正率下；一说严肃法纪。辞，指慎于辞令。《左传·襄公二十五年》曰：“仲尼曰：‘《志》有之：“言以足志，文以足言。”不言，谁知其志？言之无文，行而不远。晋为伯，郑入陈，非文辞不为功。慎辞哉！’”巧，纽国平说：“工于制器。《管子·七法》：‘为兵之数：存乎论工，而工无敌。’”火，指慎用火攻。水，善用水战；一说兴修水利。纽国平说：“兴修水利，以富国也。《管子·立政》：‘沟渎不遂于隘，障水不安其藏，国之贫也。’‘沟渎遂于隘，障水安其藏，国之富也。’”兵，指带兵有方；一说改善兵器。七政，七种军国政务。施子美曰：“官人得则士卒服，是将贵乎得人也。得贤将则兵强国昌，是得人不可后也，故一曰人。征之为言正也，所以正其不正也，亦兵之要也。然必得人而后正可施，故次之于人焉。或以为服正之正，亦正也。师出无名，事故不成，则奉辞伐罪，亦用之之一道也，故三曰辞。或以为号令之辞，亦辞也。养力索巧，乃可以动，巧亦兵之所用也，故四曰巧。或以为器械之巧，亦巧也。至于火也、水也、兵也，虽皆战之不可阙，然亦为下矣。故五曰火，六曰水，七曰兵。火即孙子之火攻，水即吴子之水战，兵即法之五兵。是七者，皆军旅之政也。苟非其人，不可以举。故必先之以‘一曰人’。”刘寅曰：“初一曰任用贤人，次二曰正以率下，次三曰修为辞令，次四曰尽其巧技，次五曰慎火攻之法，次六曰修水之利，次七曰治兵有法，此所谓国之七政也。”朱墉引《通义》曰：“政有七，其任事以人，其率下以正，其服强以辞，其成事以巧，其佐攻以水火，其自卫而及人以兵器，七者备而军政举矣。”

(2)荣、利、耻、死，是谓四守：荣，荣宠。利，货财。耻，羞辱。死，指刑戮。四守，指劝诫将士遵守法纪的四种手段。施子美曰：“好生恶死者，常人之情，使之乐死者，用人之法。夫驱无辜之民而置之万死一生之地，而人莫不从之者，盖有所守也。吾有荣名以诱之，则人必慕荣而乐战。有厚利以与之，则人必趋利而乐战。民知生辱死荣，则必好荣矣。民知罚在必行，则必重死矣。四者无失其所操，是谓四守。魏辛雄上疏曰：‘凡人之所以蹈突阵而忘身，触白刃而不惮者，一则求荣名，二则贪重赏，三则畏罚，四则避祸难。’亦此意也。”刘寅曰：“荣，宠渥也。利，货财也。二者人之所欲。耻，羞辱也。死，刑戮也。二者人之所恶。荣利所以赏善，耻死所以罚恶，此所谓国之四守也。”朱墉引《通义》曰：“而又有劝惩之具，曰荣、利、耻、死，四者有维持之义焉，故曰守。有守则无失政矣。夫人情好利而荣处其先，人情恶死而耻居其上，于以劝惩，亦云备矣。然四者功罪既定，而后有者也。是施于已然之后而非禁于未然之先者也。”

(3)“容色积威”三句：意谓主将时而和颜悦色，时而严厉威胁，不过是为了让人改变思想以从善弃恶，这些都是治军的方法。施子美曰：“临之以庄，君子治民之道也，况于用兵之际，可不正其颜色乎？望之俨然，君子处己之道也，况于用兵之际，可不积其威俨乎？容色则人知所敬，积威则人知所畏，凡若是者，无他也，不过使三军之士有过则改而已。盖小人之过也必文，未有能改之者。吾今示之以威容，则彼必改是矣。凡此者，皆用兵之道，故曰‘凡此道也’。”刘寅曰：“容色者，容人之色，所以劝善；积威者，积我之威，所以惩恶。二者不过更改志意而为之。凡此皆灭厉祥之道也。”朱墉引《通义》曰：“假之以容色，有不待赏而劝者；劫之以积威，有不待罚而惩者。令之改而上尔，改则背恶向善，而政成矣。正则义，奇则权，凡此皆灭厉之道也。”

(4)“唯仁有亲”三句：意谓只有仁者才能让人亲近，单有仁爱而没有诚信，却反而会让自己失败。施子美曰：“仁见亲，法言之矣。仁者人之所亲，略言之矣。是仁者有亲也，仁虽足以爱人，仁而无信，不知其可也，故反败其身。宋襄公尝行仁矣，然信有所不足，卒之丧师辱国，讵不败乎？”刘寅曰：“惟仁者有所亲，所谓‘民罔常怀，怀于有仁’是也。若空有仁心而不实之以信，反败其身，所谓‘民无信不立’是也。”朱墉引《通义》曰：“古者以仁为胜，仁见亲也，徒以无信故，即不免以见亲之身，反受其败。盖疑之为战患也。此以仁相形而见信之重也。”又引《开宗》曰：“此言有仁，不可无信。”

(5)“人人”四句：人人，指任用贤人。正正，指正人先正己。辞辞，指措辞得体。火火，指慎用火攻。施子美曰：“兵不可无其政，政不可无其实。人、正、辞、火，政也，人必得其人，正必得其正，辞必得其辞，火必得其火，此实也。人人，即所谓官人得也。正正，即所谓率以正也。辞辞，即所谓我有辞也。火火，即所谓以时发之也。上言七政，而独言者，盖举火则水可知，举人则兵与巧实存其中。”刘寅曰：“人人者，任人而选其所当任之人也。正正者，正其所当正者也。辞辞者，修辞命以责人，言其所当言者也，如齐桓责楚以苞茅不入，王祭不共，而楚人请盟是也。火火者，火其所当火，不可轻用焚灭以伤人害物也。按上文有七政，此重言其四，而不言巧、水、兵者，未审何义，疑脱之也。”朱墉引《通义》曰：“人人四句，申明七政之义，任人必贵得人，故曰人人。正人必先自正，故曰正正。辞，命辞也，如管仲责楚以王祭之不共，展禽折齐以王命之可恃，乃可谓辞也。火，攻火也，明于五火之变，乃可谓火也。”

【译文】

一是任用贤良，二是严肃法纪，三是慎用辞令，四是工于制器，五是慎用火攻，六是兴修水利，七是带兵有方，这些可称作“七政”。荣宠、货财、羞辱、刑戮，这些可称作“四守”。主将时而和颜悦色，时而严厉威胁，不过是为了让人改变思想以从善弃恶，这些都是治军的方法。只有仁者才能让人亲近，单有仁爱而没有诚信，反而会让自己失败。要任用贤人，正人先正己，措辞得体，慎用火攻。