---
---
---
title: 六
---



凡战：有天、有财、有善(1)。时日不迁，龟胜微行，是谓有天(2)。众有，有因生美，是谓有财(3)。人习陈利，极物以豫，是谓有善(4)。人勉及任，是谓乐人(5)。大军以固，多力以烦，堪物简治，见物应卒，是谓行豫(6)。轻车轻徒，弓矢固御，是谓大军(7)。密、静、多内力，是谓固陈(8)。因是进退，是谓多力(9)。上暇人教，是谓烦陈(9)。然有以职，是谓堪物(11)。因是辨物，是谓简治(12)。

【注释】

(1)有天、有财、有善：善，善物，指精良的武器装备。施子美曰：“用兵之法，虽欲无往不克，用兵之道，必欲无所不备。天也，财也，善也，此用兵之道也。得其道则可以一战矣。”朱墉《直解》曰：“天，天时也。财，财用也。善，善物也。”朱墉引《大全》曰：“遵时日，卜胜兆而行事，必妙于微，然后可以因天。有众，有美事，因之以生，然后可以用财。阵利常习，豫物必备，然后可以用善。三者能有，庶几可以语战权。”

(2)“时日不迁”三句：意谓一旦作战时机出现就不能错过，以龟甲占卜获得胜利吉兆，就要隐秘地采取行动，这样就可称作“有天”。迁，迁移，这里是错过的意思。龟胜，以龟甲占卜获知胜利吉兆。古人用龟甲占卜，根据它烧灼后的裂纹判断吉凶。施子美曰：“时运于天，用兵者不可迁也。法曰：‘知战之日。’又曰：‘征之以某年日月。’时之不可移也。故古人有克日会战，诘朝相见，其可或迁之乎？时日既不迁，又假卜筮以占其吉凶焉。且龟为前列，所以先知也。龟之为物，兆吉凶于未然之前，既知有必胜之理，又在乎微而行之，用之以机，然后可以胜之也。武王伐商，梦协其卜，袭于休祥，此以龟胜也。其行也见风雨暴至。太公乃焚龟折蓍，渡于孟津者，无他，欲密其机也。夫是之谓有天。以在天之道，皆战所有也。”刘寅曰：“时日不迁，谓遇当战之时、当战之日，不可迁移，务在必战。龟胜者，占而得胜兆也。微行者，微妙于行事也。此所谓有天。”朱墉引《通义》曰：“时日即天官时日也。曰不迁，示不违也。龟胜，胜兆也。曰微行，示不测也。造大事而信其私谋，悍然不知有天，非所以示重也。”

(3)“众有”三句：意谓民众富足，国家依靠民众而生财，这样就可称作“有财”。众有，指民众生活殷实富足；一说因敌生财，从敌人那里获得财富。因生美，指国家依靠民众而生财。施子美曰：“取诸己者其用常不足，取诸人者其用常有余。三军之众，苟能有人之所有，是能因敌之财，以生其财，美其财也。生之则财不竭，美之则财不耗。法曰：‘阜财因敌。’又曰：‘务食于敌。’是能有敌人之财也。夫是之谓有财。”刘寅曰：“众人有方，可谓之有，因而生美，此所谓有财。语曰：‘百姓足，君孰与不足？’即此义也。”朱墉引《通义》曰：“财非一人可独有，故独有不可谓有，众有乃可谓有也，故曰因生美。美者，美利也，以众生之者也。众生之，令众有之，君特因之，则财以不蓄为富，是以谓之有也。”

(4)“人习陈利”三句：意谓士卒军事技术娴熟，掌握战阵之利，这样就可称作“有善”。施子美曰：“非阵之难，使人可阵者为难。非器之利，备物以为之则利。法曰：‘人习阵利。’又曰：‘阵巧也。’盖阵兵之法，欲其纷纭不乱，混沌不散。苟非人习其利，则何以为阵？《礼》曰：‘合此四者，然后可以为良。’盖制器之法，欲其材极其美，工极其巧，苟非极物以豫为之，则何以为利？成周之时，若无事于战阵，无资于兵器，而司马之职平阵有法，考工之记制器有工者，无他，为欲有其善故也。”刘寅曰：“人习战陈之利，尽物力以备之，此所谓有善。”

(5)人勉及任，是谓乐人：意谓士卒相互勉励，尽职尽责完成作战任务，这样就可称作“乐人”。乐人，人人乐于战斗。施子美曰：“是三者既无所不治，然后人勉于所任焉。夫常人之情，莫不恶死而喜生，恶劳而好逸。今也驱之万死一生之地，而人皆勉力以任其事者，盖有以乐之也。传曰：‘说以使民，民忘其劳。’是谓乐之也。前云‘怿众’‘勉若’，即此乐人者也。”刘寅曰：“人相勉及于任使，是谓乐于战陈之人，即‘交兵接刃而人乐死’之义。”朱墉引《通义》曰：“人各勉，称任使，所谓人乐赴，人乐死也。人乐之也，而谓之乐人，则所称人勉者，岂人也哉？”又引《开宗》曰：“此言人怀自勉之心。”

(6)“大军以固”五句：意谓军队强大而阵地坚固，兵力充足，人数繁多，选拔称职人才以处理复杂事务，观察敌情以应付突发事变，这样就可称作“行豫”。烦，繁多。堪，胜任。简，选拔。卒，同“猝”。仓促。行豫，预先做好准备。施子美曰：“虑不先定，不足以应率。大军似可胜也，必当有以固之。多力固可用也，必当有以烦之。人堪其任，然后治可得而简。是数者莫不素定，故可以见物应率，非行之于豫乎？且人有碎千金之璧，不能无失声于破釜；力能搏猛虎，不能无失色于蜂虿。此无他，应率之谋，人所难也。前言见物与侔，此言见物应率者何也？盖古者量敌而进，是亦行豫以应仓率之意也。”朱墉引《通义》曰：“‘大军’以下六则，皆主自治。人能详于自治，而类疏于应卒，以卒不可预图也。应卒处疏，如自治之详，何哉？夫不曰‘卒应’，而曰‘应卒’，则岂独以敏而贵其见地素明也，惟见物自能应卒矣。盖天下有卒然之变，而不无必然之理，昧者怵于变，谓之卒，然助者曙于理，谓之必然。卒然而应则为卒应，必然而应则为应卒。盖见之早也，是以谓之行豫。夫应卒而谓之行豫，则何卒之有？此节申明前‘是以有善’一节之义。大军以固多力，以烦堪物简治，六则备乃称习阵利，而见物者能极物者也。‘见物’二句，于义已明。六则之义，复须下文解之。”朱墉《直解》曰：“‘以固’者，坚定其阵也。‘多力’，士力众多也。‘烦’，教习烦熟也。‘堪物’者，事物虽繁，堪为职主者也。‘简治’者，简用之以致治也。‘见物’，随所见之物，必不错过也。‘应卒’者，仓卒有变皆能应之。‘行豫’，行军预备之道也。”又引《开宗》曰：“此言行军预备之道。”

(7)“轻车轻徒”三句：意谓兵车行驶轻快，步兵行动迅捷，弓箭足以固守御敌，这样的军队就可称作“大军”。徒，步兵。施子美曰：“法曰：‘以轻行重则危，以重行轻则战。’是轻与重更相为用也。行以轻，守以重，战之法也。今谓之轻车则战车也，轻徒则战卒也。弓矢可以及远，亦轻兵也。三者虽均于轻，不用重兵，然可以胜人，不得不谓之大军焉。”刘寅曰：“轻车，驰车也。轻徒，步兵也。有车有徒，又以弓矢坚固御守，此所谓大军。”朱墉引《通义》曰：“车徒皆曰轻，重则钝矣。所谓车轻马，人轻战也。弓矢以御，真能御，乃固也。”又引《开宗》曰：“此言大军之利。”

(8)密、静、多内力，是谓固陈：意谓阵势密集紧凑，士卒镇静无哗，气势旺盛，这样就可称作“固陈”。多内力，指士气旺盛。固陈，即“固阵”，固守阵地。施子美曰：“密、静、多内力者，陈以密则固，兵以静则胜。惟能密、静，然后力多内助。故可以守，可以战，此阵之所以用之而不可犯也，是谓固阵。”刘寅曰：“密者，战欲密也。静者，兵无哗也。多内力者，士气内有余也。此所谓固守其陈。”朱墉引傅服水曰：“密静者，阵能密能静也。我之阵能密能静，则力生矣。密中能静，静中能密，则内力生矣。我既多内力，阵安不得固？情形外输者，威力不全；士众噪者，神气必散。密则机不泄，静则众无哗，不泄无哗，则士气凝聚，充实优裕，故多内力。”又引《大全》曰：“密而深潜，静而镇定，则内力自多矣。内者即各人心中所蓄力之地也。”

(9)因是进退，是谓多力：意谓凭借这种阵地军队可进可退，这样就可称作“多力”。是，指坚固的阵地。多力，指士卒发挥出充沛的战斗力。施子美曰：“因是退进者，因此阵可以进退也。可进则进，有不可当之锋；可退则退，有不可追之势。用心戮力，在此一举，可不谓之多力乎？”刘寅曰：“因是固陈之法，可进则进，可退则退，此所谓多力。”朱墉引《通义》曰：“密静则气不外泄，故多内力，阵有不固乎？多力岂徒自固，而因以可进可退，乃尽多力之义。”又引汪殿武曰：“‘因是’承上固阵而言。夫兵惟不固其阵，进退所以两难也。今既固阵矣，因是而进以攻人，退以自保，无所往而不利，又岂有兵力疲弊之形哉？多力之效自彰彰矣。”又引《开宗》曰：“此言固阵多力之道。”

(10)上暇人教，是谓烦陈：意谓将领在闲暇时训练士卒，使人人掌握军事技能，这样可称作“烦陈”。暇，闲暇；一说指将领从容不迫。烦陈，意即阵法娴熟。施子美曰：“上暇人习。法曰：‘教惟豫。’士不先教，不可用也。为人上者，于国家闲暇之时，人人可教之。使之目熟旌旗，耳熟金鼓，坐作进退，各有其法，疾徐疏数，各有其节。虽若烦而不简，然亦可以胜人也。苏子不云乎？烦而曲者，所以为不可败也，是之谓烦阵。”刘寅曰：“上闲暇而人教习，此所谓烦陈。烦陈者，频烦于陈，谓教而又教，使之（孰）［熟］也。”朱墉引《通义》曰：“上暇则百虑周。手不烦，而人率于教，虽军务至烦，可以卧理，盖执简自可以御烦也。”又引《开宗》曰：“此言熟阵之法。”

(11)然有以职，是谓堪物：意谓事事都有人负责处理，这样就可称作“堪物”。堪物，指能胜任其职。施子美曰：“职者，自大将而下皆是也。法曰：‘将有股肱羽翼七十二人，以应天道。’此亦职也。因能授职，则可以堪物矣。堪物者，堪任也。”刘寅曰：“然有职主之人，此所谓堪物。堪物者，堪为职主其物之人也。”朱墉引《通义》曰：“自其率上而言曰教，自其自尽而言曰职，堪者能胜之谓。职举矣，则物无不胜物，无不胜则治矣。”朱墉《直解》曰：“事物之来各有职主之人而不废也，斯为不役于物而堪任使也。”

(12)因是辨物，是谓简治：意谓人人能胜任其职，就能辨明事物本质，这样就可称作“简治”。这两句中的第一个“是”，指上文提到的“堪物”。简治，指选拔出了治理军队的人才。施子美曰：“惟人能堪其职，故以之应物，则物来能名，事至能辨，宜其不严而治，故谓之简治。”刘寅曰：“因是辨别众物，此所谓简治。简治者，简选治才也。”朱墉引《通义》曰：“盖人为堪物，则我因而辨物，物无不辨而后能执其要。合而观之谓之固阵，患力不足而主于静，谓之烦阵。患神不足而主于暇。曰烦，则用至周。曰简，则体至约也。”又引《开宗》曰：“此言宰物致治之道。”

【译文】

用兵的原则是：要有天，有财，还要有善。一旦作战时机出现就不能错过，以龟甲占卜获得胜利吉兆，就要隐秘地采取行动，这样就可称作“有天”。民众富足，国家依靠民众而生财，这样就可称为“有财”。士卒军事技术娴熟，掌握战阵之利，这样就可称作“有善”。士卒相互勉励，尽职尽责完成作战任务，这样就可称作“乐人”。军队强大而阵地坚固，兵力充足，人数繁多，选拔称职人才以处理复杂事务，观察敌情以应付突发事变，这样就可称作“行豫”。兵车行驶轻快，步兵行动迅捷，弓箭足以固守御敌，这样的军队就可称作“大军”。阵势密集紧凑，士卒镇静无哗，气势旺盛，这样就可称作“固陈”。凭借这种阵地军队可进可退，这样就可称作“多力”。将领在闲暇时训练士卒，使人人掌握军事技能，这样可称作“烦阵”。事事都有人负责处理，这样就可称作“堪物”。人人能胜任其职，就能辨明事物本质，这样就可称作“简治”。