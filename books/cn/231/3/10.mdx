---
---
---
title: 十
---



凡事：善则长，因古则行(1)。誓作章，人乃强，灭厉祥(2)。灭厉之道：一曰义，被之以信，临之以强，成基，一天下之形，人莫不说，是谓兼用其人(3)；一曰权，成其溢，夺其好，我自其外，使自其内(4)。

【注释】

(1)善则长，因古则行：意谓只要臻于良善就能长久，只要遵循古法就能行得通。施子美曰：“秦隋不道，一传而亡。文武好善，八百其昌。事苟极其善，岂不长久乎？尧曰稽古，于变黎民。舜曰稽古，不诏而成。事合于古，岂不可行乎？”刘寅曰：“凡事从于善则长久，因依古道则行之。”朱墉引《翼注》曰：“凡事善则长。凡事，大概说，要不过上面军国、战阵、天时、地利、人为种种诸事。善谓允宜合当也。‘长’字紧从‘善’字说出，即万全不失之意。”又引《大全》曰：“善者人心之同。凡事合乎古道，合乎至善，斯为可继之道，而能长久。古道者，先圣之成规也。凡事因乎古道，斯为共由之道，而人自不阻隔矣。”又引《新宗》曰：“凡事之不能长久者，以其不善也。惟善则可以长久而不息，通行而无碍。凡事行之一时而不能顺行于天下者，以其非因于古也。惟因古，则行之于今，而亦可行之于后。”

(2)“誓作章”三句：意谓誓词内容鲜明，士卒的战斗力就能增强，从而消灭一切迷惑人的妖言与怪事。厉祥，在这里指迷惑人心的妖言与怪事。厉，恶鬼。祥，妖异。施子美曰：“名其为贼，敌乃可服，则誓师之际，其可不作之以章明乎？誓命既章，士卒必皆可用而强也。士卒虽强，苟厉祥未灭，人未必无惑也，故又在乎灭厉祥焉。厉，灾也。法曰：‘禁祥去疑，至死无所之。’又曰：‘心一。’在乎禁祥去疑，则灭厉祥者，兵之所不敢忽也。故太白守岁，李晟不顾，杯水化血，孝恭以为贼臣授首，此灭之之道也。”刘寅曰：“誓告众士，振作人心，章章明白，则人力乃强。又当灭息厉祥之事。灭厉祥即孙子所谓‘禁祥去疑’是也。”朱墉引《通义》曰：“事兵事善之可久，古道之可行，誓戒以作人之强，灭厉祥以去人之可疑，皆其事也。孙子言‘禁祥’，而此言‘灭厉’，理有不禁而绝者，盖众情于祸福，若无凭而听于灾祥之兆，群疑之起，莫此为甚然。然人必先疑也，而后灾祥之说入之，则灭厉之道，惟绝其疑根而已。其一曰义，义者，宰制之宜，所以自治者也。其一曰权，权者，变化之用，所以制敌者也。三军之众，晓然见胜算在我，败征在敌，犹有惑志于灾祥之说者乎？被之以信则不戒而孚，临之以强则不禁而戢。”

(3)“一曰义”七句：意谓一是用道义，即以诚信打动人，用军威震慑人，建成王者基业，形成统一天下的态势，人人无不欣喜，这可说是使天下之士为我所用。兼用其人，意即使天下之士为我所用；一说争取敌国之人为我所用。施子美曰：“上言灭厉祥矣，犹未见所以灭之之道。此又言灭之之道焉。传曰：‘事得其宜之谓义。’是义者灭厉之一物也。事得其宜，必始而待之以信，使知所服，终而示之以强，使知所畏。盖不言而信，信在言前，则先之以信也，必矣。外得威焉。所以战也，则后之以强也可知。惟尽是二者，其基可成。天下之势，自此而一矣。秦之商鞅，徙木者与之金，所以示信也。犯令者，必有罚，所以示强也。率之国富兵强，吞噬六国，非能一其形乎？夫如是，天下之士不得不归之，此所以说而趋于所用也。岂不谓之兼用乎？”刘寅曰：“灭厉之道：一曰制之以义，使各得其宜。被之以信，使皆知所守。临之以强，使敌莫能御。前曰‘灭厉祥’，此止曰‘灭厉’，无‘祥’字，恐遗之也。成王者之基业，混为一天下之形，使人心皆喜悦，此所谓兼用其人也。”朱墉引刘拱辰曰：“成基者，居重驭轻，控制中外。不得地利，天下何以响应？所以神农都兖，黄帝都涿鹿，尧都平阳，舜都蒲坂，禹都安邑，汤都亳，文王在丰，武王在镐，汉之咸阳，唐之太原，宋之汴梁，天下一统之势，皆成基也。”朱墉引《通义》曰：“基曰成则王业定矣，形曰一则国势固矣，二者虽无预禁祥事而可以系众望、慑群心也。凡此皆义也。义能见说，故曰人莫不悦。人悦之，有不为我用者乎？故又曰兼用其人，义主自治而究也。得人故曰兼。”又引《新宗》曰：“基者，根本之意。人君必先立定根基，然后能一天下之形势，而使之统于一。”

(4)“一曰权”五句：意谓一是用权谋，即助长敌人的骄傲自满，除掉敌君喜好信赖的人，我军从外面进攻，派间谍在内部策应。夺其好，指除掉敌君喜好信赖的人；一说夺取敌人的要害。施子美曰：“兵不知变，不可以胜敌，则权变之道，亦居其一焉。而权之所用，必有以成其骄溢之心，所谓卑而骄之也。必有以夺其好，所谓亲而离之也。彼其心既骄，则是我能自外以溢之也。其君臣相离，则是彼自内有以夺之也。非天下之至变，其孰能与此？”刘寅曰：“一曰行之以权，成其所满盈者，夺其所好爱者，我军自其外攻之，间使自其内应之。成其隘者，骄之也。夺其好者，孙子所谓‘先夺其所爱者’是也。”朱墉引《通义》曰：“成其溢，骄其志也。夺其好，挫其锐也。兵自外攻，使自内应，对无立国矣。非权，其孰能之？二段无一言及灭厉，而厉无不灭者，群疑于此绝矣，而未已也，而又推及于军政。”

【译文】

处理军中事务的原则是：只要臻于良善就能长久，只要遵循古法就能行得通。誓词内容鲜明，士卒的战斗力就能增强，从而消灭一切迷惑人心的妖言与怪事。消灭的方法：一是用道义，即以诚信打动人，用军威震慑人，建成王者基业，形成统一天下的态势，人人无不欣喜，这可说是使天下之士为我所用。再者是用权谋，即助长敌人的骄傲自满，除掉敌君喜好信赖的人，我军从外面进攻，派间谍在内部策应。