---
---
---
title: 韩昌黎文外集
---







文外集上卷 



诸本外集分为十卷，凡三十四篇，不知何人所编。据行状云：“有集四十卷，小集十卷。”亦不知便是此外集与否？方云“只据蜀本定录二十五篇”，其篇目次第皆与诸本不同，以为可以旁考而的然知为公文者；然蜀本刘烨序乃云：后集外顺宗实录为十卷。则似亦以实录入于其中，皆不知其何说也。唯吕夏卿以为明水赋通解、崔虞部书河南同官记皆见于赵德文录，计必德亲受于文公者，比它本最为可信。而李汉不以入集，则疑凡外集所载，汉亦有所未得，未必皆其所不取者。其说近是。故今且从诸本，而考其真伪异同之说以详注于其下。其甚伪者，即虽不载其文，而犹存其目。使读者犹有考焉。其石刻联句遗诗文等，则从方本，录之以补外集之阙。又诸本有遗文一卷，方本亦多不录，今亦存之，以附于后。〔补注〕原本外集十卷，内有诗歌五首，今去诗存文，并为上下两卷云。