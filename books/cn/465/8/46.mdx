---
---
---
title: 袁州申使状
---







王黄州尝答丁晋公书云：退之为袁州刺史。故事，观察使牒部刺史，皆曰“故牒”。时王仲舒廉问江西，以吏部巨贤，特自损曰“谨牒”，而退之致书恳请，以为宜如旧制。元之所云，即谓此尔。〔补注〕沈钦韩曰：此疑王仲舒观察江西，与韩公旧好，故不以上司常式待之。

使司牒州牒

右自今月二日后，每奉公牒，牒尾“故牒”字皆为“谨牒”字，有异于常。初不敢陈论，以为错误。今既频奉文牒，前后并同，在愈不胜战惧之至。伏乞仁恩，特令改就常式，以安下情。