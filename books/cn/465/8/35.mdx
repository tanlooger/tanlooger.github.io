---
---
---
title: 举张惟素自代状
---



国子监





公自袁州召为国子祭酒，举以自代，时元和十五年冬也。

中散大夫守左散骑常侍上柱国赐紫金鱼袋张惟素

右伏准建中元年正月五日制：常参官上后三日，举一人自代者。前件官文学治行，众所推与；累历中外，资序已深¹；和而不同，静而有守；敦厚退让，可以训人：臣所不如，辄举自代。谨录奏闻。

¹“序”，或作“考”。