---
---
---
title: 举马总自代状
---



京兆府





公为京兆尹，举以自代，长庆三年也。时总自天平军节度使方入为户部尚书。

银青光禄大夫检校尚书右仆射兼户部尚书马总

右伏准建中元年正月五日制，常参官上后三日，举一人自代者。伏以近者京尹用人稍轻，所以市井之间¹，盗贼未断；郊野之外，疲瘵尚多。前件官文武兼资，宽猛得所，累更方镇，皆有功能。若以代臣，实为至当。谨录奏闻，谨奏。

¹或无“近者”至“所以”十字；“市井”作“畿甸”。