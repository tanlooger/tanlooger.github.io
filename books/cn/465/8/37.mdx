---
---
---
title: 慰国哀表
---







宪宗以元和十五年正月庚子崩于大明宫 中和殿。公时刺袁州，奉表称慰。

臣某言：伏奉正月二十七日诏书，大行皇帝奄弃万国。承诏哀惶，号踊无地；伏惟圣情，何可堪处！大行皇帝功济寰区，仁沾动植；奉讳之日，率土崩心，凡在臣子，不胜殒裂。伏惟陛下，痛贯宸极，圣情难居；臣拘守远郡，不获匍匐奉慰，瞻望阙廷，且悲且恋。谨奉表陈慰以闻。