---
---
---
title: 行箴
---



行箴¹





行与义乖，言与法违，后虽无害，汝可以悔；行也无邪，言也无颇²，死而不死，汝悔而何？宜悔而休，汝恶曷瘳？宜休而悔，汝善安在？悔不可追³，悔不可为；思而斯得，汝则弗思。

¹“行”，或作“悔”。〔补注〕王元启曰：此篇专论悔之当否，作“行”，则起处言行并举，先已自乖其例。

²“颇”，普禾切。

³“追”，诸本皆同，而方从阁、杭作“止”。今按：草书“追”字近似“止”，二本偶以转写致误，而方乃以好怪取之，不复计其文义之通塞。可一笑也。