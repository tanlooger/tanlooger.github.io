---
---
---
title: 游箴
---







余少之时，将求多能，蚤夜以孜孜；余今之时，既饱而嬉，蚤夜以无为¹。呜呼余乎，其无知乎²？君子之弃，而小人之归乎？

¹“余”，方从阁、杭、蜀本并作“于”云。左传：“于民生之不易，于胜之不可保。”杜注：“于，曰也。”今按：方说不为无据，然与所证之文初不相似，况下文有“呜呼余乎”，则此“于”字皆是“余”字明矣。

²“知”下，或无“乎”字。