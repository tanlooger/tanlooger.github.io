---
---
---
title: 状
---



奏汴州得嘉禾嘉瓜状





方本有之，以附嘲鼾睡之后，云此篇见文苑英华，盖为董晋作，董晋行状亦可考。

右谨按符瑞图：王者德至于地，则嘉禾生。伏惟皇帝陛下，道合天地，恩沾动植；迩无不协，远无不宾；神人以和，风雨咸若。前件嘉禾等，或两根并植，一穗连房；或延蔓敷荣，异实共蒂：既叶和同之庆，又标丰稔之祥。感自皇恩，微茎何极于造化；亲逢嘉瑞，小臣喜遇于休明。无任¹。

¹〔补注〕按：此下当有脱字。