---
---
---
title: 祭周氏侄女文
---







韩俞之女，适四门博士周况，于公为侄女，元和十一年卒。其详见公所志墓云。

维年月日，十八叔、叔母具时羞清酌之奠，祭于周氏二十娘子之灵¹。

¹或无“子”字。俞为开封尉，女名好好。

嫁而有子，女子之庆¹；缠疾中年，又命不永²。今当长归，与一世违；凡汝亲戚，孰能不哀。撰此酒食，以与汝诀；汝曾知乎，我念曷阕。尚飨！

¹元和三年周况登第，公以好好妻之，生一男一女。

²卒时年二十七。