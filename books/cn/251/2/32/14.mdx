---
---
---
title: 十四
---




少阳之人，其状立则好仰，行则好摇，其两臂两肘则常出于背。此少阳之人也。

译文

属于少阳的人，在站立时惯于把头仰得很高，行走时惯于摇摆身体，常常反挽其手于背后。这是少阳之人的形态。

阴阳和平之人，其状委委然，随随然，颙颙然，愉愉然，





（xuán）然，豆豆然，众人皆曰君子。此阴阳和平之人也。

译文

属于阴阳和平的人，外貌从容稳重，举止大方，性格和顺，善于适应环境，态度严肃，品行端正，待人和蔼，目光慈祥，作风光明磊落，举止有度，处事条理分明，众人都说有德行。这是阴阳和平之人的形态。







名句索引


一画

一曰治神，二曰知养身，三曰知毒药为真……。五法俱立，各有所先。

二画

十二经脉，三百六十五络，其血气皆上于面而走空窍。

三画

凡阴阳之要，阳密乃固。……阴平阳秘，精神乃治。

凡十一藏取决于胆也。

凡治病，察其形气色泽，脉之盛衰，病之新故，乃治之，无后其时。

三阴三阳，五藏六府皆受病，荣卫不行，五藏不通，则死矣。

凡刺之方，必别阴阳，前后相应，逆从得施，标本相移。

凡刺之法，先必本于神。

四画

今时之人……不知持满，不时御神，务快其心，逆于生乐，起居无节，故半百而衰也。

以恬愉为务，以自得为功。

天食人以五气，地食人以五味。

五脏者，藏精气而不写也，故满而不能实。六府者，传化物而不藏，故实而不能满也。

内无眷慕之累，外无伸官之形。此恬惔之世，邪不能深入也。

五藏者，中之守也。得守者生，失守者死。

五藏者，身之强也。得强则生，失强则死。

五藏受气于其所生，传之于其所胜，气舍于其所生，死于其所不胜。

风者百病之长也。

气归于权衡，权衡以平，气口成寸，以决死生。

水精四布，五经并行，合于四时五藏阴阳，揆度以为常也。

天覆地载，万物悉备，莫贵于人。人以天地之气生，四时之法成。

天有阴阳，人有十二节；天有寒暑，人有虚实。

五藏六府皆令人欬，非独肺也。……人与天地相参，故五藏各以治时感于寒则受病。

风寒湿三气杂至合而为痹也。

心藏神，肺藏气，肝藏血，脾藏肉，肾藏志，而此成形。……五藏之道，皆出于经隧，以行血气。血气不和，百病乃变化而生。

以母为基，以父为楯。失神者死，得神者生也。

五画

冬三月，此谓闭藏。水冰地坼，无扰乎阳。……使志若伏若匿，若有私意。

若己有得，去寒就温。无泄皮肤，使气亟夺。

四时阴阳者，万物之根本也。所以圣人春夏养阳，秋冬养阴。

圣人不治已病治未病，不治已乱治未乱。

东方青色，入通于肝。南方赤色，入通于心。中央黄色，入通于脾。西方白色，入通于肺。北方黑色，入通于肾。

主明则下安，以此养生则寿，殁世不殆，以为天下则大昌。

圣人杂合以治，各得其所宜，……得病之情，知治之大体也。

平治于权衡。去宛陈莝，……故精自生，形自盛，骨肉相保，巨气乃平。

四变之动，脉与之上下。……春应中规，夏应中矩，秋应中衡，冬应中权。

圣人之治病也，必知天地阴阳，四时经纪，五藏六府，雌雄表里，刺灸砭石，毒药所主。从容人事，以明经道，贵贱贫富，各异品理，问年少长，勇怯之理，审于分部，知病本始，八正九候，诊必副矣。

圣人之为道者，上合于天，下合于地，中合于人事。

六画

有真人者，提挈天地，把握阴阳。……故能寿敝天地，无有终时。

阴气者，静则神藏，躁则消亡。

邪之生也，或生于阴，或生于阳。

阳虚则外寒，阴虚则内热，阳盛则外热，阴盛则内寒。

血之与气，异名同类焉。……故人生有两死，而无两生。

七画

志闲而少欲，心安而不惧，形劳而不倦。

医之治病也，一病而治各不同，……地势使然也。

诊法常以平旦，阴气未动，阳气未散，……故乃可诊有过之脉。

针各有所宜，各不同形，各任其所，为刺之要。气至而有效，效之信，若风之吹云，明乎若见苍天。刺之道毕矣。

八画

肾者主水，受五藏六府之精而藏之，故五藏盛，乃能写。

法则天地，象似日月。辨列星辰，逆从阴阳。

其卒发者，不必治于传，或其传化有不以次。

经气已至，慎守勿失。……如临深渊，手如握虎，神无营于众物。

治反为逆，治得为从。

审察病机，无失气宜。

治病之道，气内为宝。……能行此术，终身不殆。

审五藏之病形，以知其气之虚实，谨而调之也。

经脉者，所以能决死生，处百病，调虚实，不可不通。

其清者为营，浊者为卫。……阴阳相贯，如环无端。故气至阳而起，至阴而止。

九画

春三月，此谓发陈。天地俱生，万物以荣。……生而勿杀，予而勿夺，赏而勿罚。

秋三月，此谓容平。天气以急，地气以明。……使志安宁，以缓秋刑。收敛神气，使秋气平。无外其志，使肺气清。

胃者，水谷之海；冲脉者，为十二经之海；膻中者，为气之海；脑为髓之海。

春脉者肝也，东方木也，万物之所以始生也。夏脉者心也，南方火也，万物之所以盛长也。秋脉者肺也，西方金也，万物之所以收成也。冬脉者肾也，北方水也，万物之所以合藏也。脾脉者土也，孤藏以灌四傍者也。

逆其气则病，从其气则愈。

十画

夏三月，此谓蕃秀。天地气交，万物华实。……使志无怒，使华英成秀。使气得泄，若所爱在外。

病为本，工为标；标本不得，邪气不服。

诸寒之而热者取之阴，热之而寒者取之阳，所谓求其属也。

调气之方，必别阴阳，定其中外，各守其乡，谨道如法，万举万全，气血正平，长有天命。

诸阳之会，皆在于面。

十一画

清阳为天，浊阴为地。

十二画

善用针者，从阴引阳，从阳引阴。

十三画

谨和五味，……骨气以精。谨道如法，长有天命。

嗜欲无穷，而忧患不止，精气弛坏，荣泣卫除，故神去之而病不愈也。

谨守病机，各司其属，……疏其血气，令其调达，而致和平。

愁忧恐惧则伤心。形寒寒饮则伤肺。