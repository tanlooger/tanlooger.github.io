---
---
---
title: 洛阳有愚叟
---



洛阳有愚叟，白黑无分别。浪迹虽似狂，谋身亦不拙。点捡盘中饭，非精亦非粝；点捡身上衣，无余亦无缺。天时方得所，不寒复不热；体气正调和，不饥仍不渴。闲将酒壶出，醉向人家歇。野食或烹鲜，寓眠多拥褐。抱琴荣启乐，荷锸刘伶达。放眼看青山，任头生白发。不知天地内，更得几年活？从此到终身，尽为闲日月。