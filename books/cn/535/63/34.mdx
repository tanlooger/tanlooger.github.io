---
---
---
title: 七月一日作
---



七月一日天，秋生履道里。闲居见清景，高兴从此始。林间暑雨歇，池上凉风起。桥竹碧鲜鲜，岸莎青靡靡。苍然古磐石，清浅平流水。何言中门前，便是深山里。双僮侍坐卧，一杖扶行止。饥闻麻粥香，渴觉云汤美。胡麻粥，云母汤。平生所好物，今日多在此。此外更何思？市朝心已矣。是一篇重出而小异，故依旧存之。