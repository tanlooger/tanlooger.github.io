---
---
---
title: 康升让可试太子司议郎、知钦州事兼充本州镇遏使，陈倓可试太子舍人、知峦州事兼充本州镇遏使，李颙可试太子通事舍人、知宾州事兼宾澄峦横贵等五州都游奕使，冯绪可试太子通事舍人、知田州事、充右江都知兵马使，滕殷晋可试右卫率府长史、知瀼州事兼充左江都知兵马使，五人同制
---



敕：容州本贯经略招讨左押衙兼右厢兵马使康升让等：有奉职徇公之勤，有理戎殄寇之效。其帅公素上章以闻。吾方念劳，尔宜受赏。况容之诸郡有大小，郡之兼职有重轻，量能第功，分命而往。噫！方藩虽远，朝听甚卑。有善必闻，无功不录。吾言及此，欲尔知之。可依前件。