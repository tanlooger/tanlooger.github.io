---
---
---
title: 韩公武授左骁卫上将军制
---



敕：朝散大夫、检校左散骑常侍、兼右金吾卫将军、御史大夫、上柱国、赐紫金鱼袋韩公武，我元老之令子也。孝于家，忠于国，故出则秉旄铖，入为执金吾。宠任益崇，谦敬弥著。而勤于夙夜，疾疠所侵，上陈表章，乞就颐养。夫环卫之列，心膂之臣，虽亲信之寄则同，而劳逸之（问）〔间〕或异。宜辍繁重，俾从便安。可检校左散骑常侍、兼左骁卫上将军、御史大夫，散官、勋如故。