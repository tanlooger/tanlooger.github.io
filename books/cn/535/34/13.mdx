---
---
---
title: 程执抚亡父怀信赠太保，李佑亡父景略赠太子少傅，柏耆亡父良器赠太子少保，白馀盛亡父孝德赠太保，同制
---



敕：中散大夫、检校右散骑常侍、兼右神武军大将军知军事、御史大夫、上柱国、河东县开国男、食邑三百户、赐紫金鱼袋程执抚父赠太子太保怀信等：咸有忠勋，播为先德；悉承义训，垂在后昆。故吾令臣，皆乃爱子。袭弓裘而禀诗礼，犹水木之有本源。将使天下之为人子者感恩，天下之为人父者知劝。宜加宠赠，以表显扬。可依前件。