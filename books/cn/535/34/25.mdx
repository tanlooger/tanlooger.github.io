---
---
---
title: 衢州刺史郑群可库部郎中，齐州刺史张士阶可祠部郎中，同制
---



敕：某官郑群等：今之正郎，班望颇重，中外要职，多由是迁，故其所选，不得不慎。必循名实，而后命之。群与事阶，久曲名郡，谨身化下，有循吏之风。会课陟明，宜当是选。国之大事，在祀与戎。一掌祠曹，一司武库，各领其要，尔宜敬之。群可库部郎中，士阶可祠部郎中。