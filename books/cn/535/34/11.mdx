---
---
---
title: 张讽等四人可兼御史中丞、侍御史、监察御史，同制
---



敕：义成军节度马步都知兵马使、光禄大夫、检校太子詹事、兼侍御史、上柱国张讽等：御史府自中执宪暨察视之官，皆显秩也。唯怀材而展效者，可以授焉。尔等昨领偏师，出疆赴难，指踪而去，摩垒而还。忠勇勤劳，宜有加奖。故以宪职，第而宠之。可依前件。