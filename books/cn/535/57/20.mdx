---
---
---
title: 酬令狐留守尚书见赠十韵
---



长庆清风在，夔龙燮理余。大和膏雨降，周邵保厘初。嵩少当宫署，伊瀍入禁渠。晓关开玉兔，夕钥纳银鱼。旧眷怜移疾，新吟念索居。离声双白鹤，行色一篮舆。罢免无余俸，休闲有敝庐。慵于嵇叔夜，渴似马相如。酒每蒙酤我，《诗》郑笺云：酤，卖也，音古。诗尝许起予。洛中归计定，一半为尚书。