---
---
---
title: 花前叹
---



前岁花前五十二，今年花前五十五。岁课年功头发知，从霜成雪君看取。五年前在杭州有诗云：“五十二人头似霜。”几人得老莫自嫌，樊李吴韦尽成土。樊绛州宗师，李谏议景俭、吴饶州丹、韦侍郎【岂页】，皆旧往还，相次丧逝。南州桃李北州梅，且喜年年作花主。花前置酒谁相劝？容坐唱歌满起舞。容、满皆妓名也。欲散重拈花细看，争知明日无风雨？