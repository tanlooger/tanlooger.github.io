---
---
---
title: 答
---



吏满六百石，昔贤辄去之；秩登二千石，今我方罢归。我秩讶巳多，我归惭巳迟。犹胜尘土下，终老无休期。卧乞百日告。起吟五篇诗。谓将罢官《自咏》五首。朝与府吏别，暮与州民辞。去年到郡时，麦穗黄离离；今年去郡日，稻花白霏霏。为郡巳周岁，半岁罹旱饥。襦袴无一片，甘棠无一枝。何乃老与幼，泣别尽沾衣？下惭苏人泪，上愧刘君辞。