---
---
---
title: 第十二妹等四人各封长公主制
---



敕：古者帝子下嫁，必使王公主焉。近代或有未笄年而赐汤沐者，亦加公主之号，以宠重之。第十二妹等，先皇帝之子也。比朕之子，宜加等焉。故当幼年，各封善地，咸命为长公主。未及厘降，先开邑封，所以慰太后慈念之心，表先帝肃雍之训。亦欲使吾孝理之道，敦睦之风，自骨肉间以及天下。可依前件。