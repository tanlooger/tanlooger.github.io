---
---
---
title: 卷四十　翰林制诏四　敕书批答祭文　赞词附　六十八首
---



答元义〔方〕等《请上尊号表》

朕自君临，运逢休泰。时岁丰稔，凶丑殄夷：此皆宗社降灵，忠贤宣力。顾惟寡德，敢受鸿名？卿中发恳诚，上尊美号。虽属人望，难贪天功。宜悉所怀，勿固为请。

答薛萃《贺生擒李锜表》

朕自嗣耿光，每多惕厉。念必先于除害，志无忘于安人。李锜大负国恩，自贻天罚。师徒未动于疆场〔埸〕，父子俱肆于市朝。信上天之祸淫，与率土而同庆。省视来表，深鉴乃诚。所贺知。