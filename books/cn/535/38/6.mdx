---
---
---
title: 前长安县令许季同除刑部郎中，前万年县令杜羔除户部郎中制
---



前长安县令许季同、前万年县令杜羔等：顷自郎署，分宰京邑。而长吏待之，小乖常礼。虽同辞托故，动未得中；然远耻以退，道不失正。各从免职，亦既逾时。况文行政能，皆推于众；询诸时议，宜有迁授。尚书郎缺，方选才良；宪部人曹，俾膺并命。季同，可刑部郎中；羔，可户部郎中。