---
---
---
title: 武牢以东，至于白马，形制之地，水陆之会。宜择文武兼备者，以为守臣。右卫将军薛平：自司禁旅，为我爪牙，训整警巡，能宣其力。尝使于绝国，可谓有劳；尝牧于大郡，亦闻有政。况忠厚为质，通明为用。秉吏道之刀尺，袭将门之弓裘。可以为三军之帅，可以理千乘之赋。俾辍才于北落，往节制于东方。尔宜式遏四封，辑宁百众。明简稽以实军旅，信赏罚以劝吏人。勉率乃职，无忝厥命。仍以冬卿副相，兼而宠之。可检校工部尚书兼御史大夫、〔郑滑颖等州节度观察处置等使。〕
---

