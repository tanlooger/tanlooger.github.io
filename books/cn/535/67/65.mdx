---
---
---
title: 书事咏怀
---



官俸将生计，虽贫岂敢嫌？金多输陆贾，酒足胜陶潜。陶潜诗句：“常苦酒不足。”床暖僧敷坐，楼晴妓卷帘。日遭斋破用，每月常持十斋。春赖闰加添。是年闰正月也。老向欢弥切，狂于饮不廉。十年闲未足，亦恐涉无厌！

酬梦得比萱草见赠　来篇云：“唯君比萱草，相见可忘忧。”

杜康能散闷，萱草解忘忧。借问萱逢杜，何如白见刘？老衰胜少夭，闲乐笑忙愁。试问同年内，何人得白头？