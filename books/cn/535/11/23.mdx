---
---
---
title: 东坡种花　二首
---



持钱买花树，城东坡上栽。但购有花者，不限桃杏梅。百果参杂种，千枝次第开。天时有早晚，地方无高低。红者霞艳艳，白者雪皑皑。游蜂（遂）［逐］不去，好鸟亦栖来。前有长流水，下有小平台。时拂台上石，一举风前杯。花枝荫我头，花蕊落我怀。独酌复独咏，不觉月平（阶）［西］。巴俗不爱花，竟春无人来。唯此醉太守，尽日不能回。