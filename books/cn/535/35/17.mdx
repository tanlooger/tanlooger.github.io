---
---
---
title: 王智兴可检校右散骑常侍兼御史大夫，充武宁军节度副使，领本道兵马赴行营制
---



敕：沂州刺史、御史大夫王智兴：李愿、李愬之镇武宁（地）〔也〕，汝为裨将，励节忘身，济成大功，汝实有力。奖其诚效，擢授郡符，海沂之间，又著声绩。宜加新命，以宠旧劳。仍提锐师，往副戎律。夫将之抚众如子弟，则众之视将如父兄；苟推赤心而无疑，必蹈白刃而不悔。勉亲士卒，伫翦寇戎。可依前件。