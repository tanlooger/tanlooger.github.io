---
---
---
title: 晚归香山寺，因咏所怀
---



我年日已老，我身日已闲。闲出都门望，但见水与山。（关）〔阙〕塞碧岩岩，伊流清潺潺。中有古精舍，轩户无扃关。岸草歇可籍，迳萝行可攀。朝随浮云出，夕与飞鸟还。吾道本迂拙，世途多险艰。尝闻嵇吕辈，尤悔生疏顽。巢悟入箕（颖）〔颍〕，皓如返商颜。岂唯乐肥遁，聊复祛忧患。吾亦从此去，终老伊嵩间。