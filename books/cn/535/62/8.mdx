---
---
---
title: 把酒
---



把酒仰问天，古今谁不死？所贵未死间，少忧多欢喜。穷通谅在天，忧喜即由己。是故达道人，去彼而取此。勿言未富贵，久忝居禄仕。借问宗族间，几人拖金紫？勿忧渐衰老，且喜加年纪。试数班行中，几人及暮齿？朝餐不过饱，五鼎徒为尔；夕寝止求安，一衾而已矣。此外皆长去声物，于我云相似。有子不留金，何况兼无子？