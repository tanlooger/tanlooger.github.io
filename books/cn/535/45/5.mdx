---
---
---
title: 三、策尾　三道
---



臣，鄙人也，生仁寿之代，沐文明之化。始以进士举及第，又以拔萃选授官。臣之名既获贰成，君之禄已受一命。虽天地不求仁于刍狗，而畎浍思委润于沧溟。惓惓之诚，蓄之久矣。幸遇陛下发旁求之诏，垂下济之恩，详延谟猷，亲览条对。逢不讳之日，虽许极言；当无过之朝，不知所述。无裨清问，有负皇明。仰冒宸严，伏待罪戾。谨对。

臣生圣代，三十有五年，蒙陛下子育之恩，睹陛下升平之化，谬膺诏选，充赋天庭。安足亲承德音，条对清问？逢旁求之日，虽许直言；当已理之朝，将何极谏？尘黩圣鉴，俯伏待罪。谨对。