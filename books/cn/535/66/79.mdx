---
---
---
title: 幽居早秋闲咏
---



岸僻嚣尘外，清凉水木间。卧风秋拂簟，步月夜开关。且得身安泰，从他世险艰。但休争要路，不必入深山。轩鹤留何用？泉鱼放不还。谁人知此味？临老十年间。

和令狐仆射《小饮听阮咸》

掩抑复凄清，非琴不是筝。还弹乐府曲，别占阮家名。古调何人识？初闻满座惊。落盘珠历历，摇玉珮琤琤。似劝杯中物，如含林下情。时移音律改，岂是昔时声？