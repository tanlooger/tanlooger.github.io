---
---
---
title: 池上逐凉　二首
---



青苔（池）［地］上销残暑，绿树阴前逐晚凉。轻屐单衣薄纱帽，浅地平岸庳藤床。簪缨怪我情何薄？泉石谙君味甚长。遍问交亲为老计，多言宜静不宜忙。

窗间睡足休高枕，水畔闲来上小船。棹遣秃头奴子拨，茶教纤手侍儿煎。门前便是红尘地，林外无非赤日天。谁信好风清簟上，更无一事但翛然。