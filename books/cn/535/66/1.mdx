---
---
---
title: 从同州刺史改授太子少傅公司
---



承华东署三分务，履道西池七过春。歌酒优游聊卒岁，园林萧洒可终身。留侯爵秩诚虚贵，疏受生涯未苦贫。月俸百千官二品，朝（【辶手】）［廷］雇我作闲人。张良、疏受并为太子少傅。

奉和裴令公《新成午桥庄、绿野堂即事》

旧迳开桃李，新池凿凤凰。只添丞相阁，不改午桥庄。远处尘埃少，闲中日月长。青山为外屏，绿野是前堂。引水多随势，栽松不趁行。年华玩风景，春事看农桑。花妒谢家妓，三偷荀令香。游丝飘酒席，瀑布溅琴床。巢许终身隐，萧曹到老忙。千年落公便，进退处中央。时裴加中书令。