---
---
---
title: 酬梦得《穷秋夜坐即事》见寄
---



焰细灯将尽，声遥漏正长。老人秋向火，小女夜缝裳。菊悴篱经雨，萍销水得霜，今冬暖寒酒，先拟共君尝。

偶于维阳牛相公处觅得筝；筝未到，先寄诗来。走笔戏答　来诗云：“但愁封寄去，魔物或惊禅。”

楚匠饶巧思，秦筝多好音。如能惠一面，何啻直双金？玉柱调须品，朱弦染要深。会教魔女弄，不动是禅心。