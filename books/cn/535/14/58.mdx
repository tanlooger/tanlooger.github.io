---
---
---
title: 答“谢家最小偏怜女”　感元九悼亡诗，因为代答三首
---



嫁得梁鸿六七年，躭书爱酒日高眠。雨荒春圃唯生草，雪压朝厨未有烟。身病忧来缘女少，家贫忘却为夫贤。谁知厚俸今无分，枉向秋风吹纸钱！

答“骑马入空台”

君入空台去，朝往暮还来；我入泉台去，泉门无复开。鳏夫仍系职，稚女未胜哀。寂寞咸阳道，家人覆墓回。