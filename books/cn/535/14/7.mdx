---
---
---
title: 晚秋有怀郑中旧隐
---



天高风袅袅，乡思绕关河。寥落归山梦，殷勤采蕨歌。病添心寂寞，愁入鬓蹉跎。晚树蝉鸣少，秋阶日上多。长闲羡云鹤，久别愧烟萝。其奈丹墀上，君恩未报何？

禁中九日对菊花酒忆元九　元九云：“不是花中唯爱菊，此花开尽更无花。”

赐酒盈杯谁共持？宫花满把独相思。相思只傍花边立，尽日吟君《咏菊》诗。