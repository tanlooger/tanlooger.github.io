---
---
---
title: 画弥勒上生帧记
---



南瞻部洲大唐国东都香山寺居士、太原人白乐天，年老病风，因身有苦，遍念一切恶趣众生，愿同我身离苦得乐。由是命绘事，按经文，仰兜弥天宫，想弥勒内众，以丹素金碧形容之，以香火花果供养之。一礼一赞所生功德，若我老病苦者，皆得如本愿焉。本愿云何？先是，乐天归三宝，持十斋，受八戒者有年岁矣。常日日焚香佛前，稽首发愿，愿当（当）来世，与一切众生同弥勒上生，随慈氏下降，生生劫劫与慈氏俱。永离生死流，终成无上道。今因老病，重此证明，所以表不忘初心，而必果本愿也。兹氏在上，宝闻斯言。言讫作礼，自为此记。时开成五年三月日记。