---
---
---
title: 得丁上言：豪富人畜奴婢过制，请据品秩为限约。或责其越职论事。不伏
---



品秩异伦，臧获有数。苟逾等列，是紊典常。丁志在作程，恶夫过制。爰陈诚于白奏，俾知禁于素封。将使豪富之徒，资虽积于巨万；僮仆之限，数无逾于指千。抑淫义叶于随时，革弊道符于汉日。责其论事，无乃失辞？若守职以越思，则为出位；将尽忠于陈计，难伏嘉言。楚既失之，郑有辞矣！