---
---
---
title: 得丁食于丧者之侧而饱。或责之。辞云：主人食我以礼，故饱
---



饮食以陈，庶无求饱；（斋）〔齐〕衰可恤，仁岂忘情？丁靡念人丧，（始）〔姑〕求主礼。遇加笾之膳，诚可疗饥；对泣血之哀，亦宜忘味。既念吉蠲之饎，是忘恻隐之心。况舂于其邻，相犹违礼；而食于其侧，饱亦非仁。徒嘉施氏之仪，且昧宣尼之教。勿思变色，当顾戚容。