---
---
---
title: 得景为录事参军，刺史有违法事，景封状奏闻。或责其失事长之道。景云：不敢不忠于国
---



守位居常，小宜事大；持法举正，卑可纠尊。景名署外台，身由中立。直而自守，郡邮之政必行；明不相蒙，州将之邪无隐。且六条枉挠，百事滋昏。苟不提纲，是为漏网。虽举违犯上，亏敬长之小心；而陈奏尽忠，得事君之大节。既非下讪，难抑上闻。