---
---
---
title: 得甲之周亲执工伎之业，吏曹以甲不合仕。甲云：今见修改。吏曹又云：虽改，仍限三年后听仕。未知合否
---



业有四人，职无二事。如或居肆，则不及仕门。甲爰有周亲，是称工者。方耻役以事上，且思禄在其中。有慕九流，虽欲自迁其业；未经三载，安可同升诸公？难违甲令之文，宜守吏曹之限。如或材高拔俗，行茂出群。岂唯限以常科，自可登乎大用。以斯而议，谁曰不然？