---
---
---
title: 得四军帅令禁兵于禁街中种田。御史劾以无敕文。辞云：因循岁久，且有利于军
---



为国劝农，田畴有制；示人知禁，衢路攸先。瞻彼三农，艺斯五稼。且町疃是务，岂是赡军？虽辙迹不加，未为旷土。辇毂必资于平易，康庄难纵以荒芜。务有畔之农，秋成而利亦盖寡；侵如砥之道，岁久而弊则滋多。请论环卫之非，式表铁冠之劾。