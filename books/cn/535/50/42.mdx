---
---
---
title: 得丁为大夫，与管库士为友。或非之。云：非交利也
---



见贤不称，且亏事上之节；非义苟合，则涉黩下之嫌。丁贵乃立家，友其管库。不思进善，徒务降尊。若接而或非，自贻交利之责；傥知而不举，则速蔽贤之尤。既未核于是非，姑欲紊乎贵贱。况公叔荐士，家臣尚见同升；虽文子好能，管库不闻为友。信乖慎守，宜及或非。