---
---
---
title: 得选举司取有名之士。或云：不息驰鹜，恐难责实
---



声虽非实，善岂无名？不可苟求，亦难尽弃。属时当仄席，任重抡材；思得士于声华，惧诱人于奔竞。若驰鹜而方取，虑非岁贡之贤；如寂寥而后求，恐失日彰之善。将期摭实，必在研精。但取舍不私，是开乎公道；则吹嘘无益，自闭其幸门。名勿论于有无，鉴自精于举措。