---
---
---
title: 得甲告老，请立长为嗣。长辞云：不能，请让其弟。或诘之。云：弟好仁
---



让贤虽仁，废长非顺。徒闻建善则理，其如乱嗣不祥。甲告老于朝，立子为后。虽急难自举，必有可观者焉；而长幼以伦，无所苟而已矣。况欲正其爵位，岂宜越以雁行？于弟克恭厥兄，徒见好仁之请；知子莫若于父，盍从立长之言？无忌虽欲传家，季札终当弃室。谅可致诘，罔听不能。