---
---
---
title: 得丁丧亲，卖宅以奉葬。或责其无庙。云：贫无以为礼
---



慎终之道。必信必诚；死葬之仪，有丰有省。谅欲厚于卜宅，亦难轻于虑居。丁昊天降凶，远日叶吉。思葬具之丰备，欲祔九原；顾家徒之屡空，将鬻三亩。爱虽深于送死，义且涉于伤生。念颜氏之贫，岂宜厚葬？览子游之问，固合称家。礼所贵于从宜，孝不在于益侈。盍伸破产之禁，以避无庙之嫌。