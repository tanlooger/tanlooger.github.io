---
---
---
title: 赠元稹
---



自我从宦游，七年在长安。所得唯元君，乃知定交难。岂无山上苗？径寸无岁寒。岂无要津水？咫尺有波澜。之子异于是，久处誓不谖。无波古井水，有节秋竹竿。一为同心友，三及芳岁兰。花下鞍马游，雪中杯酒欢。衡门相逢迎，不具带与冠。春风日高睡，秋月夜深看。不为同登科。不为同署官。所合在方寸，心源无异端。