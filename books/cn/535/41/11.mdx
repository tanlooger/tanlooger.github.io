---
---
---
title: 范希朝
---



右，希朝前在振武，威令大行。至今蕃戎，望风畏伏。况又勤俭信实，所在士卒归心。今若太原要人，无出希朝之右。伏恐圣意虑其有年。臣又访闻：希朝筋力犹堪驱使，但且令镇抚，必惬军情。待其一二年间，威制成立，然后择能者，即必易守成规。则虽老年，事须且用。其灵武比太原虽小，亦是要镇。如纳臣愚见，伏恐便须择人与希朝相代。谨具奏闻。谨奏。