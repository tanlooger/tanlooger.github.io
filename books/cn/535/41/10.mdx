---
---
---
title: 贞亮
---



右，贞亮元是旧人，曾任重职。陛下以太原事弊，使替辅光。然臣伏闻贞亮先充汴州监军日，自置亲兵数千；又任三川都监日，专杀李康两节度使，事迹深为不可。为性自用，所在专权。若贞亮处事依前，即太原却受其弊。虽将追改，难以成功。其贞亮发赴本道之时，恐须以承前事切加约束，令其戒惧。此事至要，伏惟圣心不忘。