---
---
---
title: 送春归　元和十一年三月（一）［三］十日作
---



送春归，三月尽日日暮时。去年杏园花飞御沟绿，何处送春曲江曲；今年杜鹃花落子规啼，送春何处西江西。帝城送春犹怏怏，天涯送春能不加惆怅？莫惆怅，送春人。冗员无替五（十）年罢，应须准拟再送浔阳春。五年炎凉凡十变，又知此身健不健？好去今年江上春，明年未死还相见。