---
---
---
title: 宿裴相公兴化池亭　兼蒙借船舫游泛
---



林亭一出宿风尘，忘却平津是要津。松阁晴看出色近，石渠秋放水声新。孙弘阁闹无闲客，傅说舟忙不借人。何似抡才济川外，别开池馆待交亲。

和刘郎中《望终南山秋雪》

遍览古今集，都无秋雪诗。《阳春》先唱后，阴岭未消时。草讶霜凝重，松疑鹤散迟。清光莫独占，亦对白云司。