---
---
---
title: 重题别东楼
---



东楼胜事我偏知，气象多随昏旦移。湖卷衣裳白重叠，山张屏障绿参差。海仙楼塔晴方出，江女笙箫夜始吹。春雨星攒寻蟹火，秋风霞礟弄涛旗。馀杭风俗：每寒食雨后夜凉，家家持烛寻蟹，动盈万人。每岁八月迎涛，弄水者悉举旗帜焉。宴宜云髻新梳后，曲爱《霓裳》未拍时。太守三年嘲不尽，郡斋空作百篇诗。