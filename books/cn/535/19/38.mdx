---
---
---
title: 送客南迁
---



我说南中事，君应不愿听。曾经身困苦，不觉语丁宁。烧去处愁云梦，波时忆洞庭。春畲烟勃勃，秋瘴露冥冥。蚊蚋经冬活，鱼龙欲雨腥。水虫能射影，山鬼解藏形。穴掉巴蛇尾，林飘鸠鸟翎。（颺）〔飓〕风千里黑，（爇）〔荨〕草四时青。客似惊弦雁，舟如委浪萍。谁人劝言笑？何计慰飘零？慎勿琴离膝，长须酒满瓶。大都从此去，宜醉不宜醒。