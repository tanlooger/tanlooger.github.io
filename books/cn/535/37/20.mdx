---
---
---
title: 授沈传师左拾遗、史馆修撰制
---



京兆府鄠县尉沈（傅）〔传〕师：庶职之重者，其史氏欤？历代以来，甚难其选。非雄文博学，辅之以通识者，则无以称命。今兹命尔，其有旨哉！昔谈之书，迁能修之；彪之史，固能终之。惟尔先父尝撰《建中实录》，文质详略，颇得其中。尔宜继前志，率前修，无忝尔父之官之职。可左拾遗、史馆修撰。