---
---
---
title: 得景为县令，教人煮木为酪。州司责其烦扰。辞云：以备凶年
---



事不举中，有灾宁救？政或扰下，虽惠何为？景念在济时，动非率法。且烦人而不恤，是昧烹鲜；何歉岁以为虞，将勤煮酪。信作劳于无用，岂为教之有方？必也志切救灾，道敦行古。《周官》荒政，自可择其善者；新室弊法，焉用尤而效之？宜听责言，勿迷知过。