---
---
---
title: 得戊兄为辛所杀，戊遇辛，不杀之。或责其不悌。辞云：辛以义杀兄，不敢返杀
---



舍则崇仇，报为伤义。当断友于之爱，以遵王者之章。戊居兄之仇，应执兵而不返；辛杀人以义，将剚刃而攸难。虽鲁策垂文，不可莫之报也；而《周官》执禁，安得苟而行之？将令怨是用希，实在犯而不校。揆子产之诫，损怨为忠；征臾骈之言，益仇非智。难从不悌之责，请听有孚之辞。