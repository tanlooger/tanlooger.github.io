---
---
---
title: 得乙为边将，虏至，若涉无人之地。监军责其无勇略。辞云：内无糗粮，外无掎角
---



封疆贵安，伍候尚警。苟不固吾圉，则速即尔刑。乙登以将坛，镇于边垒。诚可戒严走集，罔有敌于我师；何乃启纳寇戎，若无人于吾地。是昧安边之略，信贻失律之凶。拳勇蔑闻，罪戾谁执？如或寇强师老，食绝城孤。期尽敌而还，且勤于坚守；苟知难而退，犹愈于覆亡。宜矜掎角之辞，难议建牙之罪。