---
---
---
title: 得乙上封，请永不用赦。大理云：废赦何以使人自新？乙云：数赦则奸生，恐弊转甚
---



刑乃天威，赦惟王泽，于以御下，存乎建中。上封以宥过利淫，幸门宜闭；大理以荡邪除旧，权道当行。皆推济国之诚，未达随时之义。何则，政包宽猛，法有弛张。习以生常，则起为奸之弊；废而不用，何成作解之恩？请思砭石之言，兼咏《蓼萧》之什。数则不可，无之亦难。