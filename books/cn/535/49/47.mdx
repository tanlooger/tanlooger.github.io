---
---
---
title: 得丁氏有邑号，犯罪当赎，请同封爵之例。所司不许。辞云：邑号不因夫子而致
---



邑号旌贤，国章议贵。如或不能自庇。则将焉用其封？丁氏恩降闺门，罪罹邦宪。宠非他致，既因表以勋贤；咎虽自贻，亦可免于刑戮。若不从其宽典，则何贵于虚封？汉恤缇萦，犹闻赎父；齐分石窌，岂不庇身？宜听辑矣之辞，难夺赎兮之请。