---
---
---
title: 得甲献弓蹲甲，而射不穿一扎。有司诘之。辞云：液角者不得牛戴牛角
---



贯革乖方，则宜致诘；相角失理，亦可征辞。甲奠体以成，执箫而献。中规不挠。六材虽则合三；舍拔有愆，七扎不能穿一。宜恐伤人之甲，不曰坚乎？而非戴牛之弓，无自入也。液信亏于巧者，射遂爽于臧兮。周典足征，彼自乖于三色；楚君明试，此无愧于二臣。咎且有归，责之非当。