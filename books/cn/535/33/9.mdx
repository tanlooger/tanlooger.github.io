---
---
---
title: 授柳杰等四人官，充郑滑节度推、巡制
---



敕：试太子司议郎柳杰等：古者公府得自选吏属，今仍古制，亦命领征镇者必先礼聘，而后升闻。矧郑滑帅丞元，输忠仗顺，炳焉有大节于国。奉上莅下，实藉僚以寀左右之。而杰等或缘饰词华，或贮畜才行，揣摩思诫，以待己知。宜展筹谋，用光慰荐。杰可（谋）〔某〕官、充郑滑节度推官、〔巡官等〕。