---
---
---
title: 尚书工部侍郎、集贤殿学士丁公著可检校左散骑常侍、越州刺史、浙东观察使制
---



敕：古者通守守土，剌使按部，从宜务简，今则合之。故任日崇而选日重；非廉平简直，兼恺悌之德者，曾不足中吾选焉。某官丁公著，尝以学行礼法，诲予一人。报德图劳，连加宠擢。起曹书殿，兼而委之；二职增修，三命益敬。朕以浙河之左，抵于海隅，全越奥区，延袤千里，宜得良帅，俾之澄清。往分吾忧，无出尔石。假左貂而帖中宪，操郡印而握兵符。勉哉是行！伫闻报政。可依前件。