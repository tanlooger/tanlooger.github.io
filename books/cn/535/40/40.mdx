---
---
---
title: 与从史诏
---



敕：从史：史浣至，省所陈谢，具悉。卿亡父早践班荣，久著声绩。永言褒赠，自叶典常。况卿孝友承家，勤劳事国。念兹忠节，皆禀义方。将慰匪莪之心，宜流自叶之泽。岂为殊渥？频至谢章。

答宰相杜佑等《贺德音表》

朕以春候发生，岁功资始。顺阳和而布政，赈贫乏而劝农。载念罪人，因除弊事。随其所利，施以为恩。富庶之端，实渐于此。卿等义敦宗戚，诚竭君亲。省兹贺陈，用增嘉叹。