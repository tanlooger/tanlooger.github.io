---
---
---
title: 哭刘尚书梦得　二首
---



四海齐名白与刘，百年交分两绸缪。同贫同病退闲日，一死一生临老头。杯酒英雄君与操，曹公曰：“天下英雄唯使君与操耳。”文章微婉我知丘。仲尼云：“后世知丘者《春秋》。”又云：“《春秋》之旨微而婉也。”贤豪虽殁精灵在，应共微之地下游。

今日哭君吾道孤，寝门泪满白髭须。不知箭折弓何用？兼恐唇亡齿亦枯。骎骎穷泉埋宝玉，窅窅落景挂桑榆。夜台暮齿期非远，但问前头相见无？