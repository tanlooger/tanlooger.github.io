---
---
---
title: 立秋夕，凉风忽至，炎暑稍消，即事咏怀，寄汴州节度使李二十尚书
---



袅袅檐树动，好风西南来。红釭霏微灭，碧幌飘盤开。披襟有馀凉，拂簟无纤埃。但喜烦暑退，不惜光阴催。河秋稍清浅，月午方徘徊。或行或坐卧，体适心悠哉。美人在浚都，旌旗绕楼台。虽非沧溟阻，难见如蓬莱。蝉迎节又换，雁送书未回。君位日宠重，我年日摧颓。无因风月下，一举平生杯。