---
---
---
title: 偶作
---



红杏初生叶，青梅已缀枝。阑珊花落后，寂寞酒醒时。坐闷低眉久，行慵举足迟。少年君莫怪，头白自应知。

重答刘和州　来篇云：“苏州刺史例能诗，西掖（吟）〔今〕来替左司。”又云：“若共吴王斗百草，不如唯是欠西施。”

分无佳丽敌西施，敢有文章替左司？随分笙歌聊自乐，等闲篇咏被人知。花边妓引寻香径，月下僧留宿剑池。可惜当时好风景，吴王应不解吟诗。采香径在馆娃宫。