---
---
---
title: 东城桂　三首　并序
---



苏之东城，古吴都城也，今为（之樵牧）〔樵牧之〕场。有桂一株，生乎城下。惜其不得地，因赋三绝句以唁之。

子堕本从天竺寺，根盘今在阖闾城。当时应逐南风落，落向人间取次生。旧说杭州天竺寺，每岁秋中，有月桂子堕。

霜雪压多虽不死，荆榛长疾欲相埋。长忧落在樵人手，卖作苏州一束柴。

遥知天上桂华孤，试问常娥更要无？月宫幸有闲田地，何不中央种两株？