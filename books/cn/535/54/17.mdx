---
---
---
title: 秋寄微之十二韵
---



娃馆松江北，稽城浙水东。屈君为长吏，伴我作衰翁。旌旆知非远，烟云望不通。忙多对酒榼，兴少阅诗筒。此在杭州，两浙唱和诗赠答，于筒中递来往。淡白秋来日，疏凉雨后风。馀霞数片绮，新月一张弓。影满衰桐树，香凋晚蕙丛。饥啼舂谷鸟，寒怨络丝虫。览镜头虽白，听歌耳未聋。老愁从自遣，醉笑与谁同？清旦方堆案，黄昏始退公。可怜朝暮景，销在两衙中。