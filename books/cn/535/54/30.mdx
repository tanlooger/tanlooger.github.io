---
---
---
title: 泛太湖书事寄微之
---



烟渚云帆处处通，飘然舟似入虚空。玉杯浅酌巡初匝，金管徐吹曲未终。黄夹缬林寒有叶，碧琉璃水净无风。避旗飞鹭翩翻白，惊鼓跳鱼拔剌红。涧雪压多松偃蹇，岩泉滴久石玲珑。书为故事留湖上，所见胜景，多记在湖中石上。吟作新诗寄浙东。军府威容从道盛，江山气色定知同。报君一事君应羡，五宿澄波皓月中。