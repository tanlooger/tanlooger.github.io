---
---
---
title: 李宗何可渭南令，李癉可京兆府户曹制
---



敕：李宗何等：夫纲一提则群目举，源一澄则众流清。故朝廷命官师，选僚属，亦得其人矣。按内史公绰奏：宗何学古修己，练达理道，乃乞为甸县令。玘励节徇公，通详典故，乞为天府掾。况渭阴封圻之守邑，（祠）〔户〕曹赋籍之要司；位虽未高，职亦不细。宜乎以三语自试，以一同自效。无俾尔长贻失举之责焉。可依前件。