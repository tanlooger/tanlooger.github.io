---
---
---
title: 太常博士王申伯可侍御史；盐铁推官、监察御史里行高谐，河东节度参谋兼监察御史崔植，并可监察御史，三人同制
---



敕：某官王申伯：学优行茂，饰以词藻，执礼定议，多得其中。某官高谐，温庄洁白，不交势利。某官崔植，外和内直，通知政典。在伦辈内，而人皆谓之滞淹。唯是二三子之才，吾得于御史中丞僧儒。御史，吾耳目官也，非清明劲正不泥不挠者，安可使辨淑慝，振纪律，广吾之聪明焉？并命同升，无忝是举。可依前件。