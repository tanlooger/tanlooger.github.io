---
---
---
title: 温尧卿等授官、赐绯，充沧景、江陵判官制
---



敕：温尧卿等：今之俊乂，先辟于征镇，次升于朝庭；故幕府之选，下台阁一等，异日入为大夫公卿者十八九焉。荆门、景域，南北大府。而尧卿等或已参军要，或方受兵书，各命以官，分试其事。名秩章绶，分而宠之。夫千里之行，始于足下。苟自强不息，亦何远而不届哉？可依前件。