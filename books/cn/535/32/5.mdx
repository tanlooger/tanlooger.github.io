---
---
---
title: 许季同可秘书监制
---



敕：大理卿许季同：国朝已来，有刘德威、张文瓘、唐临为大理卿，有魏征、虞世南、颜师古为秘书监。则设官之重，得贤之盛，人到于今称之。今季同以明慎钦恤理刑狱，以文学博雅长图籍；由廷尉而长秘府，论者荣之。宜自重其官，自远其道；又思与刘、张、唐、魏、虞、颜为比，不亦自多乎？可秘书监。