---
---
---
title: 神策军及诸道将士某等一千九百人各赐上柱国勋制
---



敕：古之善为国者，劳不忘而赏不滥。有赏一人而为僭者，有千百人而不为费者；其要在当否而已，不系于众寡也。朕自统御已来，忽忽有念，念天下材力之将，勇敢之士，进有征讨之苦，退有守捍之勤。藏之中心，何尝暂忘？而亟因大庆，思洽普恩。某等若干人咸进勋级，并可上柱国。