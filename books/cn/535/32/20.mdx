---
---
---
title: 兵部郎中知制诰冯宿，侍御史裴注，义武军行军司马、御史中丞萧藉，饶州刺史齐照，邓州刺史浑癊，并可朝散大夫，同制
---



敕：某官冯宿等：凡品（法）〔秩〕之制有九，自五而上，谓之贵阶。而宿司吾言，注持吾宪，籍、照以降，皆著勤由朝议郎一进而及此。此之所以为贵者，荫及子，命及妻；岂唯腰白金，服赤茀，从大夫之后而已？宠数既重，思有以称之。并可朝散大夫。