---
---
---
title: 崔琯可职方郎中、侍御史知杂制
---



敕：近岁已来，副相多缺，朝纲国纪，专委中宪。而侍御史一人，得总台事，以左右之。今御史中丞德裕，以中散大夫、行尚书吏部员外郎、上柱国崔琯守文无害，莅事惟精，在郎署中，推有才理。奏补是职，请观其能。因而可之，仍加宠秩。操执举措，尔无自轻。可行尚书职方郎中兼侍御史知杂，散官、勋如故。