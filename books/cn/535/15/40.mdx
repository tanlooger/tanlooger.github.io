---
---
---
title: 雨中，携元九诗，访元八侍御
---



微之诗卷忆同开，假日多应不入台。好句无人堪共咏，冲泥蹋水就君来。

赠杨秘书巨源　杨尝有赠卢洺州诗云：“三刀梦益州，一箭取辽城。”由是知名。

早闻一箭取辽城，相识虽新有故情。清句三朝谁是敌？白须四海半为兄。贫家薙草时时入，瘦马寻花处处行。不用更教诗过好，折君官职是声名。