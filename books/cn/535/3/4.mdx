---
---
---
title: 二王后　明祖宗之意也
---



二王后，彼何人？介公酅公为国宾，周武隋文之子孙。古人有言天下者，非是一人之天下。周亡天下传于隋，隋人失之唐得之。唐兴十叶岁二百，介公酅公世为客。明堂太庙朝享时，引居宾位备威仪。备威仪，助郊祭，高祖太宗之遗制。不独兴灭国，不独继绝世；欲今嗣位守文君，亡国子孙取为戒。