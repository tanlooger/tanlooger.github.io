---
---
---
title: 九老图诗　并序
---



会昌五年三月，胡、吉、刘、郑、卢、张等六贤，于东都敝居履道坊合尚齿之会。其年夏，又有二老，年貌绝伦，同归故乡，亦来斯会。续命书姓名年齿，写其形貌，附于图右。与前七老，题为《九老图》。仍以一绝赠之。二老，谓洛中遗老李元爽，年一百三十六；归洛僧如满，年九十五岁。

雪作须眉云作衣，辽东华表暮双归。当时一鹤犹希有，何况今逢两令威！