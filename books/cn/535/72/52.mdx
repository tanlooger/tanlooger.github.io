---
---
---
title: 首夏犹清和联句
---



记得谢家诗，清和即此时。居易。馀花数种在，密叶几重垂。度。芳谢人人惜，阴成处处宜。禹锡。水萍争点缀，梁燕共追随。行式。乱蝶怜疏蕊，残莺恋好枝。籍。草香殊未歇，云势渐多奇。居易。单服初宁体，新篁已出篱。度。与春为别近，觉日转行迟。禹锡。绕树风光少，侵阶苔藓滋。行式。唯思奉欢乐，长得在西池。籍。