---
---
---
title: 禽虫十二章　并序
---



庄列寓言，《风》、《骚》比兴，多假虫鸟以为筌蹄。故诗义始于《关雎》、《鹊巢》，道说先乎鲲、鹏、蜩、鷃之类是也。予闲居乘兴，偶作一十二章，颇类志怪放言。每章可致一哂，一哂之外，亦有以自警其衰耄封执之惑焉。顷如此作，多与故人微之、，梦得共之。微之、梦得尝云：此乃九奏中新声，八珍中异味也。有旨哉！有旨哉！今则独吟，想二君在目，能无恨乎！