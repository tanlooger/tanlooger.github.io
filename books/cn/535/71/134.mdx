---
---
---
title: 授前司勋员外郎赐绯徐绾兵部员外郎、前库部员外郎李光嗣右司员外郎等制
---



敕：具官徐绾以丞相之子为尚书郎。人得见于会朝，而不得见于私室。其言不敢近政，其动未尝违谦。用是寡尤，式彰能训。论者美宣祖大臣以至行移风称易名者，必曰光嗣之王父也。尔克敬有后，敏以自图，多所周防，恐坠遗法，而皆以去列，可使陟居。武库部都曹郎选惟重，并举而授，无堕当官。可依前件。