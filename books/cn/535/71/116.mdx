---
---
---
title: 花下醉中联句
---



共醉风光地，花飞落酒杯。绛送刘二十八。残春犹可赏，晚景莫相催。禹锡送白侍郎。酒幸年年有，花应岁岁开。居易送兵部相公。且当金韵掷，莫遣玉山颓。绛送庾阁长。高会弥堪惜，良时不易陪。承宣送主客。谁能拉花住？争换得春回？禹锡送史部。我辈寻常有，佳人早晚来。嗣复送兵部。寄言三相府，欲散且徘徊。居易。时户部相公同会。