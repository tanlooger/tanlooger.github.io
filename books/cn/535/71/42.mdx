---
---
---
title: 予与山南王仆射、淮南李仆射事历五朝，逾三纪，海内年辈，今唯三人。荣路虽殊，交情不替。聊题长句，寄举之、公垂二相公
---



故交海内只三人，二坐岩廊一卧云。老爱诗书还似我，荣兼将相不如君。百年胶漆初心在，万里烟霄中路分。阿阁鸾凰野田鹤，何人信道旧同群？

读《道德经》

玄元皇帝著遗文，乌角先生仰后尘。金玉满堂非己物，子孙委蜕是他人。世间尽不关吾事，天下无亲于我身。只有一身宜爱护，少教冰炭逼心神。