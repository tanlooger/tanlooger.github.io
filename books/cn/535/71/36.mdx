---
---
---
title: 河阳石尚书破回鹘，迎贵主，过上党，射鹭鸶。绘画为图，猥蒙见示。称叹不足，以诗美之
---



塞北虏郊随手破，山东贼垒掉鞭收。乌孙公主归秦地，白马将军入潞州。剑拔青鳞蛇尾活，弦抨赤羽火星流。须知鸟目犹难漏，尚书将入潞府，偶逢水鸟鹭鸶，引弓射之，一发中目，三军踊跃，其事上闻，诏下美之，纵有天狼岂足忧？画角三声刁斗晓，清商一部管弦秋。他时麟阁图勋业，更合何人居上头？