---
---
---
title: 惠王（名阆）
---



元年（乙巳，晋献公元年），晋献公朝王，如成周。

周阳白兔舞于市。

二年，王子颓乱，王居于郑。郑人入王府，多取玉。玉化为蜮，射人。

九年，晋城绛。

十六年，晋献公作二军，灭耿，以赐大夫赵夙；灭魏，以赐大夫毕万（晋灭于大夫韩、赵、魏，萌于此）。

十七年，卫懿公及赤狄战于洞泽（“洞”，当作“泂”）。

十九年，晋献公会虞师伐虢，灭下阳，虢公丑奔卫。公命瑕父、吕甥邑于国都。

二十五年春正月，狄人伐晋。

王陟。