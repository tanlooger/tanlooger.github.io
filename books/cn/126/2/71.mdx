---
---
---
title: 襄王（名郑）
---



元年庚午，晋献公卒，立奚齐，里克杀之，及卓子，立夷吾。

二年（辛未，晋惠公元年），晋杀里克。

三年，雨金于晋。

七年，秦伯涉河伐晋。

十五年，晋惠公卒，子怀公圉立。

秦穆公帅师送公子重耳，围令狐、桑泉、臼衰，皆降于秦师。狐毛与先轸御秦，至于庐柳，乃谓秦穆公使公子絷来与师言，次于郇，盟于军。

公子重耳涉自河曲。

十六年（乙酉，晋文公元年），晋杀子圉。

十七年，晋城荀。

二十年，周襄王会诸侯于河阳。

二十二年，齐师逐郑太子齿，奔张城、南郑。

二十四年，晋文公卒。

二十五年（甲午，晋襄公皞元年）。

三十年，洛绝于枿。

三十一年，晋襄公卒。

三十二年（辛丑，晋灵公夷皋元年）。

三十三年，王陟。