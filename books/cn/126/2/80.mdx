---
---
---
title: 贞定王（名介）
---



元年癸酉，於越徙都琅琊。

四年十一月，於越子勾践卒，是为菼执，次鹿郢立。

六年，晋河绝于扈。

七年，晋荀瑶城南梁（一本“晋出公二十年”）。

十年，於越子鹿郢卒，不寿立。

十一年，晋出公出奔齐。

十二年，河水赤三日。

荀瑶伐中山，取穷鱼之丘。

十三年，晋韩庞取秦武城。

十六年（晋出公二十二年）。

十七年，晋出公薨，乃立昭公之孙，是为敬公。

十八年（己丑，晋敬公元年）。

二十年，於越子不寿见杀，是为盲姑，次朱勾立。

二十二年，楚灭蔡。

二十四年，楚灭杞。

二十八年（晋敬公十一年），王陟。