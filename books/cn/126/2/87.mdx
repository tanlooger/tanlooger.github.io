---
---
---
title: 隐王（《史记》作赧王，名延。盖赧、隐声相近）
---



元年丁未十月，郑宣王来朝。梁。

燕子之杀公子平，不克。齐师杀子之，醢其身。

二年，齐地暴长，长丈余，高一尺。

魏以张仪为相。

三年，韩明帅师伐襄丘。

秦王来见于蒲坂关。

四月，越王使公师隅来，献舟三百、箭五百万及犀角、象齿。

五月，张仪卒。

四年，翟章伐卫。

魏败赵将韩举。

五年，洛入成周，山水大出。

六年十月，大霖雨，疾风，河水酸枣。

楚庶章率师来会我，次于襄丘。

七年，翟章救郑，次于南屈（此年未的）。

八年，秦公孙爰帅师伐我皮氏，翟章帅师救皮氏围。疾西风。

九年，城皮氏。

十年。

十一年。

十二年，秦拔我蒲阪、晋阳、封谷。

十三年，邯郸命吏大夫奴迁于九原，将军、大夫、适子、代史皆貂服。

十四年。

十五年，薛侯来会王于釜丘。

楚入雍氏，楚人败。

十六年，王与齐王会于韩。

今王终二十年。