---
---
---
title: 大戊
---



名密。

元年丙戌，王即位，居亳，命卿士伊陟、臣扈。

七年，有桑谷生于朝。

十一年，命巫咸祷于山川。

二十六年，西戎来宾，王使王孟聘西戎。

三十一年，命费侯中衍为车正。

三十五年，作寅车。

四十六年，大有年。

五十八年，城蒲姑。

六十一年，东九夷来宾。

七十五年，陟。

大戊遇祥桑，侧身修行。三年之后，远方慕明德，重译而至者七十六国。商道复兴，庙为中宗（《竹书》作“太宗”）。