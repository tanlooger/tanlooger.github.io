---
---
---
title: 帝泄
---



元年辛未，帝即位。

十二年，殷侯子亥宾于有易，有易杀而放之。

十六年，殷侯微以河泊之师伐有易，杀其君绵臣。

殷侯子亥宾于有易而淫焉，有易之君绵臣杀而放之。故殷上甲微假师于河伯，以伐有易，灭之，遂杀其君绵臣。中叶衰而上甲微复兴，故商人报焉。

二十一年，命畎夷、白夷、玄夷、风夷、赤夷、黄夷。

二十五年，陟。