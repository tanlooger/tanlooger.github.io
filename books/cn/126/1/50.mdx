---
---
---
title: 武乙
---



名瞿。

元年壬寅，王即位，居殷。

邠迁于岐周。

三年，自殷迁于河北。

命周公亶父，赐以岐邑。

十五年，自河北迁于沬。

二十一年，周公亶父薨。

二十四年，周师伐程，战于毕，克之。

三十年，周师伐义渠，乃获其君以归。

三十四年，周公季历来朝，王赐地三十里，玉十皞，马十匹。

三十五年，周公季历伐西落鬼戎。

王畋于河、渭，暴雷震死。