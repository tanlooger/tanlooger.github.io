---
---
---
title: 祖甲（《国语》作“帝甲”）
---



名载。

元年丁巳，王即位，居殷。

十二年，征西戎。

冬，王返自西戎（祖甲西征，得一丹山）。

十三年，西戎来宾。

命邠侯组绀。

二十四年，重作汤刑。

二十七年，命王子嚣、王子良。

三十三年，陟。

王旧在野，及即位，知小人之依，能保惠庶民，不悔鳏寡。迨其末也，繁刑以携远，殷道复衰（《国语》曰：“玄王勤商，十有四世，帝甲乱之，七世而陨。”）。