---
---
---
title: 武丁
---



名昭。

元年丁未，王即位，居殷，命卿士甘盘。

三年，梦求傅说，得之。

六年，命卿士傅说。

视学养老。

十二年，报祀上甲微。

二十五年，王子孝己卒于野。

二十九年，肜祭太庙，有雉来。

三十二年，伐鬼方，次于荆。

三十四年，王师克鬼方。

氐、羌来宾。

四十三年，王师灭大彭。

五十年，征豕韦，克之。

五十九年，陟。

王，殷之大仁也。力行王道，不敢荒宁，嘉靖殷邦，至于小大，无时或怨。是时舆地，东不过江、黄，西不过氐、羌，南不过荆蛮，北不过朔方，而颂声作，礼废而复起，庙号高宗。