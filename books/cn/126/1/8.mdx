---
---
---
title: 帝启
---



元年癸亥，帝即位于夏邑，大飨诸侯于钧台。

诸侯从帝归于冀都。大飨诸侯于璇台。

二年，费侯伯益出就国。

王帅师伐有扈，大战于甘（有扈，在始平鄠县）。

六年，伯益薨，祠之。

八年，帝使孟涂如巴莅讼。

十年，帝巡狩，舞《九韶》于大穆之野。

十一年，放王季子武观于西河（武观即五观也。观国，今顿丘卫县）。

十五年，武观以西河叛。彭伯寿帅师征西河，武观来归。

十六年，陟。