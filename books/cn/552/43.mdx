---
---
---
title: 第四十三出　改葬
---



【商调引子·忆秦娥】〔生引二内侍上〕伤心处，天旋日转回龙驭；回龙驭，踟蹰到此，不能归去。

寡人自蜀回銮，痛伤妃子仓卒捐生，未成礼葬。特传旨另备珠襦玉匣，改建坟茔，待朕亲临迁葬，因此驻跸马嵬驿中。〔泪介〕对着这佛堂梨树，好凄惨人也！



【商调过曲·山坡羊】恨悠悠江山如故，痛生生游魂血污。冷清清佛堂半间，绿阴阴一本梨花树。空自吁， 怕 夜台人更苦。 那里有 佩环夜月归朱户， 也慢想 颜面春风识画图。〔丑暗上〕〔见介〕 奴婢奉旨，筑造贵妃娘娘新坟，俱已齐备。请万岁爷亲临启墓。 〔生〕 传旨起驾。 〔丑〕 领旨。 〔传介〕 军士每，排驾。 〔杂扮军士上，引行介〕 马嵬坡下泥土中，不见玉容空死处。 〔到介〕〔丑〕 启万岁爷：这白杨树下，就是娘娘埋葬之处了。 〔生〕 你看蔓草春深，悲风日薄。妃子，妃子，兀的不痛杀寡人也。 〔哭介〕号呼，叫声 声 魂在无？欷歔，哭哀 哀 泪渐枯。

〔老旦、杂、贴、净四女工带锄上〕〔老旦〕老万岁爷来了。我每快些前去，伺候开坟。〔丑〕你每都是女工么？〔众应介〕〔丑启生介〕女工每到齐了。〔生〕传旨，军士回避。高力士，你去监督女工，小心开掘。〔丑应传介〕〔军士下〕〔众女工作掘介〕〔众〕



【水红花】 向 高冈一谜下锹锄，认当初，白杨一树。 怕 香销翠冷伴蚍蜉，粉肌枯，玉容难睹。〔众惊介〕 掘下三尺，只有一个空穴，并不见娘娘玉体！早 难道为云为雨，飞去影都无， 但只有 芳香四散袭人裾也啰。

〔净〕呀，是一个香囊。〔丑〕取来看。〔净递囊，丑接看哭介〕我那娘娘呵，你每且到那厢伺候去。〔众应下〕〔丑启生介〕启万岁爷：墓已启开，却是空穴。连裹身的锦褥和殉葬的金钗、钿盒都不见了。只有一个香囊在此。〔生〕有这等事。〔接囊看大哭介〕呀，这香囊乃当日妃子生辰，在长生殿上试舞《霓裳》，赐与他的。我那妃子呵，你如今却在何处也！



【山坡羊】惨凄凄一匡空墓，杳冥冥玉人何去？ 便做 虚飘飘锦褥 儿 化尘， 怎那 硬撑撑钗盒 也 无寻处。空剩取香囊犹在土，寻思不解缘何故， 恨不得 唤起山神责问渠。〔想介〕 高力士，你敢记差了么？ 〔丑〕 奴婢当日，曾削杨树半边，题字为记。如何得差？ 〔生〕 敢是被人发掘了？ 〔丑〕 若经发掘，怎得留下香囊？ 〔生呆想不语介〕〔丑〕 奴婢想来，自古神仙多有尸解之事。或者娘娘尸解仙去，也未可知。即如桥山陵寝，止葬黄帝衣冠。这香囊原是娘娘临终所佩，将来葬入新坟之内，也是一般了。 〔生〕 说的有理。高力士，就将这香囊裹以珠襦，盛以玉匣，依礼安葬便了。 〔丑〕 领旨。 〔生哭介〕号呼，叫声 声 魂在无？欷歔，哭哀 哀 泪渐枯。

〔丑持囊出介〕〔作盛囊入匣介〕香囊盛放停当，女工每那里！〔众上〕〔丑〕你每把这玉匣，放在墓中，快些封起坟来。〔众作筑坟介〕



【水红花】当时花貌与香躯，化虚无，一抔空墓；今朝玉匣与珠襦，费工夫，重泉深锢。更立新碑一统，细把泪痕书。从今流恨满山隅也啰。

〔丑〕坟已封完，每人赏钱一贯。去罢。〔众谢赏，叩头介〕〔净、贴、杂先下〕〔丑问老旦介〕你这婆子，为何不去？〔老旦〕禀上公公：老妇人旧年在马嵬坡下，拾得杨娘娘锦袜一只，带来献上老万岁爷。〔丑〕待我与你启奏。〔见生介〕启万岁爷：有个女工，说拾得杨娘娘锦袜一只，带来献上。〔生〕快宣过来。〔丑唤老旦进见介〕婢子叩见老万岁爷。〔献袜介〕〔生〕取上来。〔丑取送生介〕〔老旦起立介〕〔生看哭介〕呀，果然是妃子的锦袜，你看芳香未散，莲印犹存。我那妃子呵！〔哭介〕



【山坡羊】俊弯弯一钩重睹，暗蒙蒙余香犹度。袅亭亭 记 当年翠盘，瘦尖尖稳逐红鸳舞。还忆取、深宵残醉余，梦酣春透勾人觑。 今日里 空伴香囊留恨俱。〔哭介〕号呼，叫声 声 魂在无？欷歔，哭哀 哀 泪渐枯。

高力士，赐他金钱五千贯，就着在此看守贵妃坟墓。〔老旦叩头介〕多谢老万岁爷！〔起出看锄介〕无心再学持锄女，有钞甘为守墓人。〔下〕〔外引四军上〕见辟乾坤新定位，看题日月更高悬。〔见介〕臣朔方节度使郭子仪，钦奉上命，带领卤簿，恭迎太上皇圣驾。〔生〕卿荡平逆寇，收复神京。宗庙重新，乾坤再造，真不世之功也。〔外〕臣忝为大帅，破贼已迟。负罪不遑，何功之有！〔生〕卿说那里话来！高力士，分付起行。〔丑〕领旨。〔传介〕〔生更吉服介〕〔众引生行介〕



【水红花】五云芝盖簇銮舆，返皇都，旌旗溢路。黄童白叟共相扶，尽欢呼，天颜重睹。从此新丰行乐，少帝奉兴居。千秋万载巩皇图也啰。

肠断将军改葬归，徐夤





下山回马尚迟迟。杜牧





经过此地千年恨，刘沧





空有香囊和泪滋。郑嵎