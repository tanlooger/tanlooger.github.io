---
---
---
title: 第三十六出　看袜
---



【商调过曲·吴小四】〔老旦扮酒家妪上〕驿坡头，门巷幽，拾得 娘娘 锦袜收。开着店儿重卖酒，往来客人尽见投。聊度日，不用愁。

老身王嬷嬷，一向在这马嵬坡下，开个冷酒铺儿度日。自从安禄山作乱，人户奔逃。那时老身躲入驿内佛堂，只见梨树之下有锦袜一只，是杨娘娘遗下的。老身收藏到今，谁想是件至宝。如今郭元帅破贼收京，太平重见，老身仍旧开张酒铺在此。但是远近人家，闻得有锦袜的，都来铺中饮酒，兼求看袜。酒钱之外，另有看钱，生意十分热闹。〔笑介〕也算是老身交运了。今早铺设下店儿，想必有人来也。〔虚下〕〔小生巾、服行上〕



【中吕过曲·驻马听】翠辇西临，古驿千秋遗恨深。 叹 红颜断送， 一似 青冢荒凉，紫玉销沉。 小生李謩，向因兵戈阻路，不能出京。如今渐喜太平，闻得马嵬坡下王嬷嬷酒店中，藏有贵妃锦袜一只，因此前往借观。呀，那边一个道姑来了。 〔丑扮道姑上〕 满目沧桑都换泪，空留锦袜与人看。 〔见介〕〔小生〕 姑姑何来？ 〔丑〕 贫道乃金陵女贞观主，来京请藏，兵阻未归。今闻王嬷嬷店中，有杨娘娘锦袜，特来求看。 〔小生〕 原来也是看袜的，就请同行。 〔同行介〕〔合〕玉人一去杳难寻，伤心野店留残锦。 且 买酒徐斟，暂时把玩端详审。

〔小生〕此间已是，不免径入。〔同作进介〕〔老旦迎上〕里面请坐。〔小生、丑作坐介〕〔外上〕老汉郭从谨，喜得兵戈宁息，要往华山进香。经过这马嵬坡下，走的乏了。有座酒店在此，且吃三杯前去。〔进介〕店主人取酒来。〔老旦〕有酒。〔外与小生、丑见介〕请了。〔小生向老旦介〕王嬷嬷，我等到此，一则饮酒，二则闻有太真娘娘的锦袜，要借一观。〔老旦笑介〕锦袜果有一只。只是老身呵，



【前腔】宝护深深，什袭收藏直至今。 要使他 香痕不减，粉泽常留，尘涴无侵。果然堪爱又堪钦，行人欲见争投饮。 客官，只要 不惜囊金， 愿 与君把玩端详审。

〔小生〕这个自然。我每酒钱之外，另有青蚨便了。〔老旦〕如此待老身去取来。〔虚下〕〔持袜上〕玉趾罢穿还带腻，罗巾深裹便闻香。客官，锦袜在此。请看。〔小生作接，展开同丑看介〕呀，你看锦文缜致，制度精工。光艳犹存，异香未散。真非人间之物也。〔丑〕果然好香！〔外作饮酒不顾介〕〔小生作持袜起，看介〕



【驻云飞】 你看 薄衬香绵， 似一朵 仙云轻又软。昔在黄金殿，小步无人见。 怜 今日酒垆边，等闲携展。 只见 线迹针痕， 都 砌就伤心怨。 可惜了 绝代佳人绝代冤， 空留得 千古芳踪千古传。

〔外作恼介〕唉，官人，看他则甚！我想天宝皇帝，只为宠爱了贵妃娘娘，朝欢暮乐，弄坏朝纲。致使干戈四起，生民涂炭。老汉残年向尽，遭此乱离。今日见了这锦袜，好不痛恨也。



【前腔】 想当日 一捻新裁，紧贴红莲着地开，六幅湘裙盖，行动君先爱。 唉， 乐极惹非灾，万民遭害。 今日里 事去人亡，一物空留在。 我 蓦睹香袎重痛哀，回想颠危还泪揩。

〔老旦〕呀，这客官见了锦袜，为何着恼？敢是不肯出看钱么！〔外〕什么看钱？〔老旦〕原来是个村老儿，看钱也不晓得。〔小生〕些须小事，不必斗口。〔向丑介〕姑姑也请细观。〔向老旦介〕待小生一并送钱便了。〔递袜介〕〔丑接起看介〕唉，我想太真娘娘，绝代红颜，风流顿歇。今日此袜虽存，佳人难再。真可叹也。



【前腔】 你看 琐翠钩红，叶子花儿犹自工。不见双趺莹，一只留孤凤。空流落，恨何穷。马嵬残梦，倾国倾城，幻影成何用。莫对残丝忆旧踪，须信繁华逐晓风。

〔递袜与老旦介〕嬷嬷，我想太真娘娘，原是神仙转世。欲求喜舍此袜，带到金陵女贞观中，供养仙真。未知许否？〔老旦笑介〕老身无儿无女，下半世的过活都在这袜儿上。实难从命。〔小生〕小生愿出重价买去。如何？〔外〕这样遗臭之物，要他何用！〔老旦〕老身也不卖的。〔外作交钱介〕拿酒钱去。〔小生作交钱介〕我每看袜的钱，一总在此。〔老旦收介〕多谢了。



一醉风光莫厌频，鲍溶





〔丑〕几多珠翠落香尘。卢纶



〔小生〕惟留坡畔弯环月，李益



〔外〕郊外喧喧引看人。宋之问