---
---
---
title: 第四十四出　怂合
---



【南吕引子·阮郎归】〔小生上〕碧梧天上叶初飞，秋风又报期。云中遥望鹊桥齐，隔河影半迷。

岂是仙家好别离，故教迢递作佳期。只缘碧落银河畔，好在金风玉露时。吾乃牵牛是也。今当下界上元二年七月七夕，天孙将次渡河，因此先在河边伺候。记得天宝十载，吾与天孙相会之时，见唐天子与贵妃杨玉环，在长生殿上拜祷设誓，愿世世为夫妇。岂料转眼之间，把玉环生生断送，好不可怜人也！



【南吕过曲·香遍满】佳人绝世，千秋第一冤祸奇。 把 无限绸缪轻抛弃，可怜非得已。死生无见期。空留万种悲，枉罚下多情誓。

【朝天懒】 【朝天子】 〔贴引杂扮二仙女上〕好会年年天上期，不似尘缘浅，有变移。 【水红花】 见 仙郎河畔独徘徊， 把 驾频催。〔杂报介〕 天孙到。 〔小生迎介〕 天孙来了。 〔同织女对拜介〕〔合〕 【懒画眉】 相逢一笑深深拜，隔岁离情各自知。

〔小生〕天孙，请同到斗牛宫去。〔携贴行介〕携手步云中，〔贴〕仙裾扬好风。〔合〕河明乌鹊渚，星聚斗牛宫。〔到介〕〔杂暗下〕〔小生〕天孙请坐。〔坐介〕



【二犯梧桐树】 【金梧桐】 琼花绕绣帷，霞锦摇珠佩。〔贴合〕斗府星宫，岁岁今宵会。 【梧桐树】 银河碧落神仙配，地久天长， 岂但朝朝 暮暮期。 【五更转】 愿 教他 人 世上夫妻辈， 都 似我和伊， 永远 成双作对。

〔小生〕天孙，



【浣溪纱】 你 且慢提，人间世、有一处怎偏忘记。〔贴〕 忘了何处？ 〔小生〕 可记得 长生殿里人一对， 曾 向我焚香密誓齐？〔贴〕 此李三郎与杨玉环之事也，我怎不记得！ 〔小生〕 天孙既然记得， 须念彼、堕万古伤心地，他愿世世生生，忍教中路分离？

〔贴〕提记玉环之事，委实可伤。我前因马嵬土地之奏，



【刘泼帽】念他独抱情无际，死和生守定不移，含冤流落幽冥地。 因此呵， 为 他 奏玉墀，令再证蓬莱位。

〔小生笑介〕天孙虽则如此，只是他呵，



【秋夜月】做玉妃、不过群仙队，寡鹄孤鸾白云内，何如并翼鸳鸯美。念盟言在彼，与圆成仗你。

〔贴〕仙郎，我岂不欲为他重续断缘。只是李三郎呵，



【东瓯令】 他 情轻断，誓先隳， 那玉环呵， 一个钟情枉自痴。从来薄幸男儿辈，多负了佳人意。伯劳东去燕西飞，怎使做双栖！

〔小生〕天孙所言，李三郎自应知罪。但是当日马嵬之变呵，



【金莲子】国事危，君王有令也反抗逼，怎救的、佳人命摧！ 想 今日也不知， 怎生般 悔恨与伤悲。

〔贴〕仙郎恁般说，李三郎罪有可原。他若果有悔心，再为证完前誓便了。〔二杂上〕启娘娘：天鸡将唱，请娘娘渡河。〔贴〕就此告辞。〔小生〕河边相送。〔携手行介〕



【尾声】没来由 将他人情事 闲评议，把这度良宵虚废。 唉，李三郎、杨玉环，可知俺 破一夜工夫都为着你！

云阶月地一相过，杜牧





争奈闲思往事何。白居易





一自仙娥归碧落，刘沧





千秋休恨马嵬坡。徐夤