---
---
---
title: 卷一百二十八
---



◎川渎五大江　盘江

川之大者，大河而外，莫如大江。然河流朝夕不常，江流亘古未改，周匝两垂，吞吐百川，江诚浩博矣哉。是为江纪。

江源出于岷山。

《禹贡》曰：岷山导江。荀卿曰：江出汶山汶、岷通。《山海经》亦曰：岷山，江水出焉。《水经》：岷山，江水所出。或作���魃剑�或作��文山，其实一也。大江发源于岷山，审矣。山谷纡回，泉流隐伏，盘溪曲涧，汇流成川。郦道元云：岷江泉流深远，为四渎首。是也。《江谱》《岷江渠堰谱》，宋张韪撰：岷江发源临洮木塔山临洮，今陕西洮州卫，山当在其南境。或曰木塔山，即岷山之支陇。《益州记》：江源出岷山羊膊岭宋任豫《益州记》：江出羊膊岭，经甘松至灌千余里。《洮岷记》：大江出陕西岷州岷山，南流入川。《舆程记》：江源出松潘卫北二百三十里之大分水岭，或以为即羊膊岭，似误，分二流：一西南流，为大渡河详见四川大川。一南流，为大江《水利志》：岷江出羊膊岭，分二派。一西南流，为尖囊大渡河。一正南入溢村，至石纽，过汶川，历今灌县境，即禹所导之大江也。今松、茂以北，接陕西洮岷之境，群山错杂，其涧谷之水，皆奔辏而南，合为大江。然则江源本无正流。《禹贡》以岷山表识之，而江源可以依据。此圣经之文，所以为不可易与！

西南流经松潘卫西，又南经叠溪所西。

大江在松潘卫西六十里，其上流自大分水岭而来也。又南流经叠溪所西三里，盘旋崖石间，曾不容舠矣。

又南经茂州城西，又西南经威州之西，又南经保县东，又东南流至汶川县西。

大江经茂州城西北，折而西南，经威州北三十里高碉山下，唐维州城故址在焉。三面临江，号为险塞。又西经保县城东十里，复折而东南，经汶川县治西。曲折环流，蜀境西北之保障也。

又东南经灌县西，又东南流经崇庆州北，又东南经新津县南。

大江自汶川县东南流，几二百里而至灌县西，去城三十三里，离堆在焉。秦李冰凿渠分流入成都处也有内江、外江及都江之分，今详见成都府。其正流经崇庆州西北五十里，又南为味江唐贞元十一年，蜀州江溢，即此。又东南流经新津县城南，亦谓之皂江。又东南流入眉州境。《蜀记》本唐郑�嘧�。此盖袭前人旧名也：大江在威、茂之间，谓之汶江。自汶川县而南，往往随地易名，不可更仆数也。

又东南经彭山县东，又南经眉州之东，又南经青神县之东。

大江在彭山县东北二里，其支川自灌县分流，经成都南境者，于新津、彭山之间，复次第流合焉。经县城东，江流益盛，亦谓之武阳江。又南经眉州城东四里蟆颐山下，亦谓之坡黎江。又南经青神县东二十里，南流入嘉定州境。

又南经嘉定州东，又南经犍为县东。

大江经嘉定州城东，亦谓之通江。至城东南而大渡河合青衣江之水自州西南流合焉，亦兼合水之称。又南经犍为县城东，复折而东南，流入叙州府境。

又东南经叙州府城北，又东南经南溪县东。

大江自犍为县东南流，凡三百六十余里而至叙州府城北，经城东南，而马湖江自西南流合焉马湖江，详四川大川泸水。又东南流百二十里，经南溪县城东三里，又东南入泸州境江之北岸，为富顺、隆昌之境。《志》云：大江在府境，亦兼外水之称，控御蛮�玻�襟带两川，为腰膂之寄。

又东经江安县北，又东经纳溪县北，又东北经泸州城东，又东经合江县北。

大江自南溪县东南百二十里，而至江安县北。南去城二十里，又东南六十里，至纳溪县城北。又折而东北流七十里，经泸州城东南，资江自北流合焉，所谓中水是也详见四川大川雒江。又东北几二百里，而至合江县北。南去城五里，又东北入重庆府境。《志》云：大江自泸州而上，滩碛交错，江流阔狭不常，由嘉定州而上，则重山曲折，崖高流迅，牵挽益艰。自泸州而下，虽滩碛间列，而江深岸阔，江淮朦艟，可以溯流而达矣。

又东北经壁山县南，又东北经江津县北，又东北经重庆府南。

大江自合江县东北流百八十里，至壁山县南去县三十里。又东北百三十里，而经江津县城北二里。又东北二百余里，而经重庆府城东南。涪江合嘉陵江自北流合焉，所谓内水也详见四川大川涪江。府居内外二水之间，凭高据深，为全蜀之襟要。

又东经长寿县南，又东经涪州北。

大江自重庆府城东流二百余里，至长寿县城南。又东流百三十里，而经涪州城北。至城东黔江，自南流合焉亦曰涪陵江，今详见涪州。东通湖广，南入贵州，黔江其径道矣。

又东北流经酆都县南，又东北经忠州城南。

大江自涪州东北流百四十里，而经酆都县城南《舆程记》：涪州六十里至东青水驿，一名焦崖驿。又八十里即酆都县。又东北百九十里，而至忠州城南，又东入夔州府境。

又东北经万县南，又东经云阳县南。

大江自忠州东北流二百余里，而至万县城南。又东二百七十里，至云阳县城南。又东百七十里，即夔州府城矣。

又东经夔州府城南，又东经巫山县南。

大江经夔州府城南，又东八里，而为瞿唐峡，所谓瞿唐、滟�牵�天下之险也详见四川重险瞿塘关。又东百二十里，至巫山县城南。又东三十里，经巫峡中，峡长百二十里。两岸连山，舟行其间。江流至此，为出蜀而入楚之处详见四川名山巫山。波涛�┍琅龋�崖石嶙峋，诚古今之至险，亦山川之奇胜。《江行记》：巫山东至巴东县，凡一百六十里，皆在峡中行也宋张�巍队砻砑恰吩唬嘿缑诺蔽魇翊�流之聚，合数百源而委之。沆氵奔泛滥，又甚他所。而巴冈、巫桥，崔嵬盘错，壁立骨峙，绵亘峻极，固塞其冲。奔溃汹涌之势，艰乎为力哉。已而瞿唐瓜分，滟�枪露住Ｇа峦蝽悖�两两却立。黄流钜浸，帖帖东下。环数千里之地，既宅既旅，既蚕既粒，孰知疏凿功用之至于斯耶。

又东经巴东县北，又东经归州城北。

大江经巴东县城北，又东九十里，经归州城北。山峡连绵，与蜀相接，所谓步步皆险也。

又东经夷陵州南，又东经宜都县北。

大江自归州东屈曲流，凡百八十里，至夷陵州城南、城西北二十五里，西陵峡在焉。与夔州之瞿唐、巫山之巫峡，共为三峡。州当三峡之冲，故言形胜者，恒以西陵为吴、楚之西门。又夷，平也。江流至州西，始出险就平，故曰夷陵也详见湖广重险西陵。自州而东，又曲折流六十余里，而至宜都县西北五十里之荆门山，与南岸虎牙山对峙，自昔为险��厄之处详见湖广重险荆门。《江行记》宋范成大撰，一名《吴船录》曰：蜀中之江，会流于三峡者，凡二百八十有奇。蜀中之滩，次及于荆门者，凡四百五十有奇。自荆门以东，其以滩碛名者，无复嵯岈之势，亦无栉比之多矣。又东南流经宜都城北三里，而东达于枝江县境。

又东北经枝江县北，又东南经松滋县北。

大江自宜都县东北流七十余里，而经枝江县城北。江流至此，分而为二，间以大洲，谓之百里洲。洲之北曰北江，南曰南江。《禹贡》东别为沱，即此地也。又东南流七十里而经松滋县城北，江流至此，复支分为三派，名曰川江。又东北流入江陵县界。

又东北经荆州府城南，又东南经公安县北。

大江自松滋县东北流百二十里，而至荆州府城南。府翼带江沱，称为都会。府东二十里曰江津口，江水支分于枝江以东者，至此洲尽而流合，势益盛。昔时滨江置戍，为江陵重地。又东南四十里，即公安县也。江流经城东北三里，又东南入石首县界。《荆州记》旧记晋郭仲产撰：江水方出峡，势如建瓴。夏秋泛涨，顷刻千里。然夷陵而上，山阜夹岸，势不能溢。嘉鱼而下，江面浩阔，顺流直注。又两岸俱平衍下湿，水易漫流。惟江陵、公安、石首、监利、华容之间，江流自西而北，而东而南，势多迁回。至岳阳复自西南转东北，湖水迸流，易于涨遏，故决害多在荆州。夹江南北，往往沿岸为堤，咫尺不坚，千里为壑矣吕后三年，江水、汉水溢，流四千余家。八年，江汉水溢，流万余家。

又东南经石首县北，又东经监利县南，又东经华容县北。

大江自公安县东南流百十里，至石首县城北。又东南流百二十里，至监利县城南。又东南流六十里，经华容县东北境之黄家驿驿西南去华容县九十里，东北至城陵矶亦九十里。江流深阔，商旅往来，所在辐辏。

又东经岳州府北，又东经临湘县北。

大江经岳州府城西北十五里之城陵矶，洞庭之水自南而北，由此注于大江，谓之荆江口。亦谓之西江口，又谓之三江口。以洞庭及澧水与大江并会于此也详见湖广重险荆江口。控据要津，为湖南北之喉吭。又东北七十余里，经临湘县城北《舆程记》：城陵矶驿南二十里，为洞庭湖口。东六十里至临湘县之鸭栏水驿，皆滨江要地也。又东北入武昌府境。

又东北经嘉鱼县西，益折而北，经汉阳府城东，武昌府城西，而会于汉水。

大江自临湘县而东百十里，至石头口驿驿为嘉鱼、临湘县分界处。又东北七十里，至嘉鱼县城西北七里。又东北九十里，至�渲拚�属嘉鱼县有�渲捩�。又九十里至金口驿属江夏县，又六十里，经汉阳府城东北之大别山南。东折而北出，会于汉水，所谓汉口也。亦谓之夏口详见湖广名山大别及重险夏口。夏口之南，即汉阳府。夏口东岸，正对武昌府。二城隔江相对，不过七里，为襟束之处。天下有事，无不注意于此者。又北出而东折，即黄州府境矣。

江水会于汉水，并流而北，复折而东。江之北岸，为黄陂县及黄州府境。南岸为武昌府及武昌县境。

江汉并流，北出而东折，去汉口三十里曰青山矶在江南岸，为津渡之要。又东十五里，为黄陂县之沙口镇在江北岸，亦曰沙武口，西北去县五十里。又十五里为阳逻镇在江北岸，有阳逻驿，属黄冈县。《舆程记》：阳逻而东十里，为抽分厂竹木抽分处也。又东二十里，曰白湖镇，在江南岸，属江夏县，有巡司。对岸即双流夹。又八十里曰团风镇，又二十里曰三江口《江行记》：汉水入江，江水益盛。黄州西百里，有双流夹。以江水分流而名。此曰三江口，又以江分为三，至此合流而名也。又三十里经黄州府城南。隔江相望者，为武昌县县在江南岸，距黄州府十里。又东南三十里曰巴河口在江北岸，巴河入江之口也。南北纷纭，江滨多故，此皆烽火之区矣。

大江又东，经蕲水县南，又东经蕲州城南。江之南岸，为兴国州之境。

大江自巴河口东三十里，至蕲水县之兰溪驿东北去县四十里。又东南九十里，至蕲州西之蕲阳口亦曰蕲口，蕲水入江处也。又三十里，至州城南。大江至此益折而东南。又三十里为马口渡渡在江北岸，东接广济县境。又东南二十里为富池驿在江南岸，属兴国州。西南去州城六十里。江之南岸，接江西九江府瑞昌县之境兴国州东即瑞昌县境。

又东南经广济县及黄梅县南境。江之南岸，为九江府城之北。

大江自富池驿而东。又东南六十里，经广济县之龙平镇镇西北去广济县百余里，盖大江自蕲州益引而南也。又东南十里，经黄梅县之新开口镇东去县七十里。又东南五十五里，即九江府城也大江北岸，即黄梅县界，北去县城五十里。江流至此，阔二十余里，波涛浩瀚，谓之浔阳江《唐·五行志》：大历九年，江州江溢。舟行其间，有内路、外路之分并江南岸为内路，江北岸为外路。《舆程记》：九江府城稍西北五里，地名官牌夹。从江中至龙坪六十余里，遇大水时，自夹中直上龙坪五十里而近。亦谓之九江也详见江西大川九江。古称湓口重镇，中流襟带。盖府城当吴、楚之要会，不特江右安危，视九江之缓急，而上游之势，淮南、江左祸福与共，所谓地有常险者，非与？

又东经湖口县北，又东北经彭泽县北。江之北岸，为宿松县及望江县之境。

大江自九江府城而东六十里，经湖口县城北。湖口，江西之噤吭也。彭蠡之水，自县西南二十里，注于大江。环城而北出，故县以湖口为名详见江西重险。又东北六十里，经彭泽县西北二里。江流至此，益折而北。江心有小孤山，与宿松县分界《志》云：小孤山北去宿松县百二十里，宿松西南，则与黄梅县接界。江滨又有马当山，与东流县分界马当在江东南岸，去东流县七十余里。小孤、马当，皆江津之险也。自彭泽而东北，凡百二十里，至望江县之雷港口雷池，入江之口，古所谓大雷也。西北去县城三十五里。又《唐志》：太和四年，江水溢，没舒州太湖、宿松、望江三县民田。盖江南、江西、湖广三境之地，犬牙相错，滨江环峙，为设险处。

又东北经东流县北，又东北经安庆府城南。

大江自雷港而东北，又二十里，江之南岸，为东流县。北去县城二里，又东北流九十里，江之北岸，经安庆府城南，所谓皖口之险也。特立江滨，江环三面，屹为形胜。盖南畿上游之屏障矣。

又东北经桐城县南境。江之南岸，为池州府北。又东经铜陵县之北。

大江自安庆府城东北流九十里，经桐城县之枞阳口西北至县百二十余里。又西十里，经池州府之池口驿。南去府城五里，又东北四十五里，至梅根港，古所谓钱溪也。梅根港而上，江岸颇狭。今南北往来者，往往截流而渡。南自池州出江右，走闽广；北自庐州走濠、寿，趋徐、汴，为捷径云。又东北二十里为大通驿，又三十里经铜陵县城北。又二十里曰丁家洲，又四十里为荻港驿俱在江南岸，入繁昌县界。《江防考》：大通驿而下，江面阔三十余里，上游之险，莫过于此。又兼汊港丛杂，戍守切矣。

又东北经无为州南境。江之南岸，为繁昌县之北。又东北经芜湖县之北。

大江北岸，自桐城县南之枞阳口至无为州南境之泥汊河口，几二百里南岸即繁昌县界，江面阔二十余里。又东接和州之境。南岸则自荻港而东三十里，经繁昌县城北十五里。又东北四十里，经三山矶。又二十里，经鲁明江口亦曰鲁港口。又东北十里，经芜湖县城西五里。又东北流，入当涂县界。

又东北经和州之东，太平府之西。

大江北岸，自泥汊河而东北百二十里，曰裕溪口北去和州九十里。河口为无为州巢县之通道。又北二十里，为西梁山。江之南岸，则自芜湖北五十里，至东梁山与西梁山隔江相对，所谓天门博望之险也详见江南名山梁山。又北四十里，经采石圻，亦曰牛渚坼。江之西岸，为和州之横江浦西北至州城二十五里。自古有事于东南者，多自横江济采石，形胜莫重焉详见江南名山采石。今沙洲横亘，或非利涉之道矣采石江滨旧有洲曰成洲，横列矶下。又西南有陈家洲及新洲诸沙渚。今延袤相接，益复回远。滩浅错杂，舟行甚艰，故道出采石者益少。天地之气日就迁移，山川形胜，岂有常哉。又东北二十里，经太平府城西北五里，又东北五十里经烈山入江宁府界。

又东北经江宁府城西北。江之北岸，为江浦县及六合县之境。

大江自烈山而东北十余里，经三山。又六十里，至江宁府城西北观音门外。自观音门渡江而西北二十里，曰浦子口。又西五里，即江浦县也。自观音门渡江而东北四十里，曰瓜埠口。又西三十里，则六合县也。昔人称建康江流险阔，气象雄伟，信矣。

又东北经句容县北，又东北经仪真县南。

大江自金陵而东北八十里，曰黄天荡。南北两岸，阔四十里。洲港错杂，防闲未易。又东十余里，经江南岸之龙潭驿。南去句容县城七十里。又东北四十五里，经江北岸之仪真县城南。县控临江津，南北往来，亦利涉之所也。

又东北经镇江府北，扬州府南。

大江南岸，自龙潭而东百里，至镇江府城西北。渡瓜洲，江面不过七里有奇。又北四十里，即扬州府城矣。大江北岸，自仪真东至瓜洲五十余里，而金山屹峙大江之中。又东十五里，为焦山。皆控扼江心，并称形胜。然金山近在津途，尤为要会。扬帆击楫，必以金山为表识矣。昔人言京口、采石并为东南重镇，而采石江岸比京口为狭，故备采石者恒切于京口。乃今昔变迁，京口江面殆更不及昔时之采石矣。安得不以备采石者转而备京口乎？况岁漕数百万粟，皆自仪真、瓜洲而达。天下之吭，自金山上下数十里间操之耳。由京口而东，渐近大海，岛夷出没，京口尤为扃钥之地。谈形势于东南，安有先于京口、维扬间者与！

又东南经丹阳县北，又东经泰兴县西南。

大江自镇江府城东折而东南流，六十里经�成较隆Ｓ侄�南二十里，经丹阳县北大江在县北五十里。又东，即常州府界也。大江北岸，自瓜洲而东百二十里，曰三江口。又四十里，曰周家桥，始与南岸�成较喽裕�为江津戍守处。盖南岸江流直而北岸曲也。又东北四十余里，经泰兴县西南。又东，即靖江县境矣。

又东经常州府北及江阴县之北。江之北岸，为靖江县及如皋县南。

大江自丹阳县而东三十里，经常州府西北之孟渎口东南至府八十里。为戍守要地。又东九十里，至江阴县之夏港口。又十里，即县城北也南去城一里。又东三十里，为杨舍镇，与常熟县接界。江之北岸，旧自泰兴而东为如皋县南境大江北去县城六十里。而靖江县在江阴之西北，隔江相望，四十余里，孤悬江中，称为京口外卫。今北面堙为平陆，东北与如皋接，西北与泰兴接，而东西南三面屹峙江滨，与江阴、武进为唇齿之势云。

又东经常熟县北。江之北岸，为通州之南。

大江自江阴县而东，至常熟县北四十里之福山镇。江之北岸，为通州南十五里之狼山镇。二山隔江相对，江岸阔几八十里。滨江置戍，恃为门户之险。然江流浩淼，风帆倏忽，欲却敌于江中，未易言也。又东经海门县南，江之南岸，为太仓州之北，由此入于海。大江自狼福两山而东。波涛汹涌，与海相接。而海门旧在通州东百余里，称为江海出入之门。太仓西北去常熟百里，东北至海七十余里。亦江面回合处也。今海门益沦于海，形势又一变矣。至于崇明环海为邑，沙渚迂回，江口倚为外卫。然而自守则有余，制敌或未足。江防险易，安可一律论与。○按大江自源徂流七千余里《汉志》：江水出湔氐道西徼外���魃剑�东南至江都入海。过郡九，行七千六百六十里。九郡，谓蜀郡、犍为、巴郡、南郡、江夏、庐江、九江、丹阳、会稽也。广陵固其入海之处，故不在九郡之列，或称为南北之限，或恃为天堑之防。然用之得其当，则节节皆险。失其宜，亦处处可渡。险易固无定形矣。善哉，陆抗之言曰：议者以长江峻山限带封域，此守国之末务，非智者所先也。右大江。

五岭以南，非禹迹所及乎？曰：理或有之。然则秦汉以前，岭南不得为中国地矣。曰：否。夫尧命羲叔远宅南交，南交载在《尧典》，则《禹贡》时可知也。又周公化行，越裳重译。越裳来自成周，则唐虞时更可知也。且南交、越裳，其去岭南也更远矣。安得谓岭南遂无与于中国乎？然则岭南山川，何以不列于《禹贡》？曰：岭南隔越重山，当时洚洞之害，固无与焉。《禹贡》所书，皆神禹疏导之实，安得滥及于岭外也。且夫重内可以略外，举近可以该远。《禹贡》言黑水、衡阳，实包乎岭以南之地矣。言岛夷、和夷，实兼乎岭以南之人矣。安得谓岭南必无与于中国也？然则纪盘江而不及五岭也，何居？曰：山主分而水主合，山之条列易知，水之脉络难辨也。然则何以不言左右江？曰：盘江之源，出于四川、云南之境，而经贵州、广西、广东之地。其在贵州者曰盘江，在广西则曰左江、右江，在广东则曰西江，而统之以盘江者，从其源之远者言之也，故但曰盘江也。盘江有二源，其出四川境内者曰北盘江，北盘江出四川乌撒府西百五十里乱山中一名可渡河。东南流经贵州毕节卫西东去卫九十里，亦曰七星关河，又南至云南沾益州东北南去州百二十里，又东南流经贵州安南卫东西去卫城三十七里，又南经永宁州西境及普安州东境东去永宁州三十里，西去普安州百里，又东经慕役长官司东西去慕役长官司四十里，司属永宁州，又南则南盘江流合焉。

其出云南境内者曰南盘江。南盘江出云南曲靖府东南二十余里石堡山下一名东山河。首受白石、潇湘二江之水，汇流出于山南。南流经陆凉州东西去州七十里，亦名中延泽，又西南流经云南府宜良县东西去县八十里，亦曰大池江，又南经�式�府路南州西东去州二十里，亦曰巴盘江，又东南流经广西府西北境东南去府百余里，又东经师宗州西北境去州五十里，而盘江之支川流合焉�式�府南境之水汇流于临安府境，至阿迷州北二十里，亦谓之盘江。复东北流经广西府弥勒州东南百里，又北经广西府西五十里，至师宗州西二十里，又北入于巴盘江。盖南盘江川流浩衍，分合回旋，互相灌注也。纪载荒略，源流多误，略为考正。又东入曲靖府罗平州东南境西北去州九十里，又东经贵州慕役长官司东南，而北盘江合焉。

二源合流，而入广西境内，谓之左江。

南北盘江同为一川，自慕役长官司境东南流百余里，而入广西泗城州境，谓之左江。经州东西去州城八十里，又东南流，经田州东南境西北去州三十里，又东经奉议州城北，又东经归德州西南《志》云：江在州西南数百步，又东经隆安县南北去县二里，又东经南宁府城南，亦谓之大江府境又有左右二小江，自交趾境内流入府境。合流至府城西南，入于左江，故言大江以别之。又东经永淳县南北去县十余里，又东经横州城南，又东历贵县城南，又东经浔州府城南，至城东，合于右江。《志》云：左江一名南江，以在广西南境也。一名郁江，以浔州府旧为郁林郡也。一名��柯江，以昔时道通��柯郡也。而其上流，则为南北二盘江。

江之别出于贵州境内者，又有三源：一曰福禄江，一曰都匀江，一曰都泥江。

福禄江，出贵州黎平府古州蛮夷长官司东北蛮峒中一名古州江，南流经黎平府西境去府七十里，又南经永从县西南东北去县三十里，又经西山阳洞长官司东南去司三十余里，有大岩江流合焉，而入广西柳州府怀远县界。○都匀江，出贵州黄平州界初名两坌江，在州西南十五里，南经平越府东南名麻哈江，在府东南三里，又东南历麻哈州治西南，又南历邦水长官司东西去司十五里，亦曰邦水河，又东南经都匀府城西亦曰都匀河，又东南经独山州南北去州二十里，亦曰独山江，又东流入广西庆远府天河县界。○都泥江，出贵州贵阳府定番州西北乱山中一名��柯江。一云出安庄卫南百里，经金筑安抚司流入定番州界，东南流入广西庆远府南丹州界。此广西右江之上源也。

流经广西境内，谓之右江。

福禄江自贵州永从县界南流，经怀远县西东去县三十里。又南历融县东，而谓之融江西去县十五里，亦名潭江。又东南经柳城县东西去县三十里，而都匀江流合焉。都匀江自贵州独山州界，东流经天河县西南，亦谓之龙江东北去县二十里。又南经庆远府城北，又东经柳城县西南去县十里，又东南合于融江。二江合流经柳州府城西南，而谓之柳江。又东南经象州城西亦谓之象江。又南经武宣县西，而都泥江流合焉。都泥江自贵州定番州界东南流经南丹州南境，又东历那地州北境，又东经忻城县北南去县一里，又东经迁江县北南去县二里，又东南经宾州南北去州三十里，亦谓之宾水，又东北历来宾县南北去县四十里，又东至武宣县西，而合于柳江。三江同流，势益盛。历武宣县东南三十里，而为大藤峡口。由此而南，山峡深险，盘纡回伏三百余里，为犭�┽胪�啸集处，粤西肘腋之患也详见广西重险大藤峡。又东南经故武靖州南，又东南至浔州府城北，绕城而东，合于左江。《志》云：右江一名北江，以在广西北境也。一名黔江，以源出贵州境内也。亦曰浔江，以自浔州合于左江也。左右二江并流而东，经平南县东南西北去县十余里，一名龚江，又东经藤县之北南去县三十里，亦曰藤江，又东至梧州府城西，而漓江流合焉见广西大川漓江，亦曰三江口。又经府南而入广东肇庆府境。

左右江合流于广东境内，谓之西江。至广州府南而入于海。郁江、黔江、漓江三江合流，东经广东封川县南北去县一里，所谓封川扼三江之口也。又东经德庆州城南自此以下，皆谓之西江。州人亦谓之南江，又东经肇庆府城南，又东经顺德县北南去县七十里，一名龙江，又东经广州府西北东去府城二十里，而北江来合焉北江详广东大川。自西而南，则东江之水来会焉东江附详广东大川北江。亦谓之三江口。又南流注于大海。此盘江源流大略也。盖经行滇黔两粤之间，回环四千里之外，自岭以南，川之大者无有逾于盘江者也。可以《禹贡》所未详，《职方》所不载而忽之与？右盘江。