---
---
---
title: 卷一百十
---



◎广西五

◇南宁府东至浔州府贵县五百里，东南至广东钦州三百五十里，西至太平府罗阳县界三百十里，西北至思恩府二百三十里，东北至柳州府宾州二百五十七里。自府治至布政司二千二百里，至江南江宁府六千四百十里，至京师九千二百七十里。

古百粤地。秦属桂林郡。汉属郁林郡。后汉因之。晋大兴初，分置晋兴郡。宋、齐以后因之。隋平陈，郡废，属简州。大业初，属郁林郡。唐武德四年，置南晋州。贞观六年，改曰邕州置都督府，并督羁縻二十六州。自是皆兼督府之名。天宝末，置邕管经略使，为岭南五管之一。刘�骶湓簧显�后始置经略使，似误。《新唐书》州城内有经略军。天宝初，曰朗宁郡。乾元初，复故咸通三年，置岭南西道节度使，治此。五代时，属于南汉改岭南西道曰建武军节度。宋仍曰邕州亦曰永宁郡建武军节度。州仍置都督府，督羁縻州四十四。

元曰邕州路。泰定初，改曰南宁路。明初，改路为府《志》云：洪武十年改，领州三、县三，又羁縻州四。今仍曰南宁府。

府内抚溪峒《志》云：府境有三十六峒，错壤而居，外控蛮荒，实南服噤喉重地。唐置邕管于此，为广南唇齿之势唐咸通元年，南诏陷安南。明年，转陷邕州。四年，南诏复陷安南，遂进逼邕管。明年，围州城。盖州与安南接境。宋侬智高倡乱，邕州不守，而西路遂为鱼肉宋皇�趟哪辏�侬智高陷邕州，遂陷横、贵、藤、梧、康、端、龚、浔八州，又陷昭州及宾州。荡灭之后，恒以重兵戍守。元亦置重镇于此，以镇压安南元至元十六年，邕州路兼左右两江溪洞镇抚司。元贞初，以静江都元帅府分司邕州。近代用兵田州及经略安南，皆建节于此。盖地居冲要，势所必争也。

宣化县附郭。汉领方县地，属郁林郡。晋置晋兴县，为晋兴郡治。宋、齐因之。隋属简州。开皇十八年，改县曰宣化，属缘州。大业初，属郁林郡。唐、宋以后，皆为州郡治。今编户四十一里。

○邕州城府南二里。相传唐时邕州治也。四方俱水而中高曰邕，有邕溪水经其下。咸通二年，邕州为南诏所陷，后复治此。宋皇�讨校�平侬智高，改营今城，后屡经修筑。明嘉靖十六年，复营治之。有门五，城周六里。

朗宁废县在府西。唐武德五年，析宣化县置朗宁县，属南晋州，寻属邕州。宋开宝五年废。○思笼废县，在府西北。《新唐书》：乾元后，开山峒置，属邕州。又封陵废县，亦唐乾元后开山峒所置也，属邕州。开元十四年，封陵獠梁大诲等据宾、横州反，讨平之。宋开宝五年，与朗宁县俱废。

晋兴废县在府东北。唐武德五年，析宣化县地置，属南晋州，寻属邕州。五代末，南汉废。又横山废县，在府东，以近横山而名。唐武德五年置，属南晋州，寻属邕州。乾元后省。○如和废县，在府南。唐武德五年置，属钦州。景龙二年，改属邕州。宋景�潭�年，废入宣化县。

废�灾�府南二百八十里，东至广东钦州六百三十里。《通典》：隋大将军刘方始开此路，置镇守，寻废不通。唐贞观十二年，清平公李弘节遣钦州首领宁师京寻刘方故道，开置�灾荩�以达交趾，治临江县，兼领波零、鹄山、弘远三县。天宝初，改为临潭郡。乾元初，复曰�灾荩�以县界有�运�而名也。唐末废。胡氏曰：州在郁林西南、交趾东北。○废怀化州，在府西。本邕州怀化洞。宋元�坛酰�改置州，盖羁縻州也。绍兴以后废。

○武号山府南十里。山势雄武，拱向城郭，为邕江之砥障。一名五象山。又青秀山，在府东南十里，雄峙秀拔，障邕水之口，拱揖望仙、白塔诸山。○马退山，在府北十五里。柳宗元曰：是山��卒然起于莽苍之中，驰奔云矗，亘数十百里，尾盘荒陬，首注大溪，诸山来朝，势若星拱，苍翠诡伏，绮绣错杂。盖天钟秀，于是不限于遐裔也。又北五里曰罗秀山，上有龙潭，山高峻，俯瞰北湖，亦曰罗山。又有苦竹山，在府北三十里，多产苦竹，因名。

横山府东八十里。山高险，横截江流，南蛮入犯，往往以山为孔道。宋置横山寨于山上，为控扼之所。又思王山，在府东北六十里。《志》云：山跨柳州府来宾县及宾州界，险峻难越。又都石山，在府东六十里，以岩石崔嵬而名。其相近者曰都茗山，产茶。○都龙山，在府西北六十里，蜿蜒起伏，势若游龙，远近诸山，皆相联带。又圣岭山，在府西三十里，峰峦秀拔，云兴雨至，居人每以为验，因名。又府西二十里有铙钹山，下有龙潭，流入大江。

昆仑山府东北百里。�傺揖�拔，高出群山，有道极险��厄，古设关于此，以扼蛮洞，关上有台。宋皇�趟哪辏�狄青讨侬智高，勒兵宾州，别将陈曙擅引步兵击贼，溃于昆仑关，青诛之，旋引军次昆仑关，元夜于军中会饮，引兵先度关，大败贼兵。又熙宁七年，交趾分三道入寇：一自广府，一自钦州，一自昆仑关，连陷钦、廉二州，又陷邕州。盖关为府境之冲要也。《志》云：关扼宾、邕两界，旁多岐岭与诸夷通，据关而守，则间道所当虑也。

望仙坡府东北一里，与罗秀山相对。昔罗秀者学仙于山上，故坡以望仙为名。狄青破侬智高，时驻师于此。坡下有白龙塘。《志》云：府南百里有回龙岩，下有龙潭。

○大江在府城西南，即郁江也。其上流自奉议州流入界，经归德州及隆安县南，又东流至此，有左右二江流入焉。左江源出交趾境内广源州，右江源出交趾境内峨利州，二江俱东北流，至合江镇会为一江，又东至府城西南合于郁江。唐时，广、桂、容三道共发兵三千人戍邕州左、右江，三年一代。其后，戍军废，左、右江守兵单薄。咸通二年，南诏乘虚入寇，遂陷邕州。左、右江盖南蛮入寇之道也。郁江，自州南复引而东，经永淳县南，又东入横州界。《唐志》郁江，自蛮境七源州流出，常为州民患。景云中，州司马吕仁引渠分流，以杀水势。自是无没溺之害，民皆夹水而居。盖误以左、右江为郁江上源也。又刘�骶湓唬湖人�，在宣化县北，本���骱樱�俗呼郁林江，即骆越水，一名温水，盖皆郁江之异名也。唐时，州城未徙，故江在城北，非误也。余见大川左江及川渎异同。

八尺江府东南六十里。其上流自广东钦州界流入境，北流入于郁江。《志》云：府东南六里有扈江，西北十里有星盈江，府东四十里有大冲江，合远近诸山泽水，下流皆入郁江。

伶俐水府东八十里。源出昆仑山，流经永淳、横州界，合于郁江。○可泸水，在府西九十里，源出思恩府境大明山，流经武缘县界，至隆安县曲流村合郁江。

北湖府北十里。又北五里有铜鼓陂，陂水南溢，汇而为湖，中有五花洲。又有龙溪，亦出铜鼓陂，会北湖诸水南流入郁江。《志》云：铜鼓陂，昔时潴流溉田处也。永乐二年修筑，其后崩溃。成化、嘉靖中，皆尝修筑，为民利。○邕溪，在府南十里，源出钦州界，北流经故州治南入江。唐以此名州。《郡志》云：溪源出四方岭，经府西十里南入江。似误。

○昆仑关在府东北昆仑山上。详见前。

横山寨在府东横山上。唐尝置横山县。宋置寨。皇�淘�年，广源州蛮侬智高据安德州，沿郁江东下，攻邕州横山寨，杀守将，寻陷邕州。绍兴三年，诏市马于横山寨，置博马场，以东路经略安抚司总其事。开庆元年，蒙古兀良合台自交趾而北，破横山，进陷宾州、象州，趣静江。寨盖锁钥重地也。或作横江寨，误。

永平寨在府西。旧与横山寨并称要害。《志》云：永平寨去府十程，宋置，为戍守要地。○古万寨，在府西百四十里，亦宋置。《志》云：左江发源交趾界，流五百八十里至古万寨，又九十里至合江镇。是也。

迁隆寨府西八十里。因宋寨为名。又府西六十里有那南寨，七十里有那龙寨，百四十里有渠乐寨，皆设巡司戍守，俱洪武四年置。○金城寨，在府东九十里。本宋之金城驿。宋皇�趟哪辏�广南西路将陈晓击侬智高于邕州，败于金城驿。明洪武四年，改为寨，并置巡司于此。又八尺寨，在府南六十里，有巡司，亦洪武四年置，近八尺江，因名。

合江镇府西五十里。左、右两江合流处也。宋皇�讨校�狄青败侬智高于归仁铺，智高自合江口遁入大理，即此。胡氏曰：府西有左江、右江二镇。唐长庆三年，岭南奏黄峒蛮寇邕州，破左江镇，是也。或曰，左江、右江，即合江之异名耳。○归仁铺，在府东三十里。狄青讨侬智高，陈于归仁铺，贼兵大败，智高遁去，筑京观于铺侧，即此。

三官堡在府西那梧村。嘉靖三十年置。又大座堡，在府东北三十里，防宾州、武缘诸山寇。关山堡，在府东北八十里，防宾州渌里之寇。又渌开堡，在府西北四十里。又西有木冥村堡及渠乐堡，今名三河堡，防罗阳县白沙、那昏、长沙诸寇。○团罗堡，在府南九十里。又南二十里有那漏堡，防广东灵山、钦州之寇。

建武驿在府治西南。又府西五十里有凌山水驿及大滩马驿。又那龙寨旁有那龙水驿，府南五十里又有黄范水驿，府东六十里有施�谅礞洌�又东五十里有长山马驿。府当四达之道也。万历中，迁凌山驿于新宁州。

隆安县府西北百八十里。东至思恩府武缘县百二十里，西至万承州百四十里。本宣化县思龙乡之那久村。嘉靖七年，王守仁征田州，相度地利，奏置今县，属南宁府。十四年，筑砖城，周不及二里。编户十里。

○三台山县东二里隔江。俗曰岜横。顶有三峰，因改今名。旁有那觉岩，深不可测。县东南八里又有金榜山，俗曰岜雅，有岩有池，四塞如城，中多泉石，奇胜不一。○火焰山，在县东北三十里，俗曰岜桑，脉自归德州来，上有泉。六七月间，山表火焰自发，因名。《邑志》：县东三十里有岜桑山，亦高耸，上有泉池，非即火焰山也。又东十里曰逍遥山，上亦有池。又县东五十里有陇鸦山，岩石之胜，甲于一邑。

岜仆山县南四十里。有岩，可容数百人，旧为贼薮。设县以来，稍稍敛迹。又盖桥山，在县南二十里，中有岩穴，水积其中，架梁其上。○岜空山，在县西三十里，高出众山，山顶有岩，流泉下注大江。又多柄山，在县西南三十里，亦高秀。县西南六十里有龙山，山形屈曲，宛如游龙。

梅龟岭县南五十里。广三十里，树木丛蔚，鸟兽繁植，盗贼常窃据于此。又更院岭，在县东三十里平洋中，突起五峰，逆镇大江，俗谓之梅花岭。又那龙岭，在县南半里，岩嶂层叠，下有甘泉。又南里许曰马晚岭。○龙床岩，在县东南二十五里。滨江岩内，有石如床，下有龙床潭，深不可测。《志》云：县西北三十里有阳明洞滨江，王守仁征田州时过此，因名。

○大江在县城北。自奉议州流经县西，绕流而东南出。《郡志》云：江自田州经县界，至县东五十里，绕流九曲，其地名九曲村，又东南达于郡城。

可泸江县东南七十里，与武缘县接界。流入宣化县境，合大江，可通舟楫。○驮甘溪，在县东二里。又头玉溪在县北三十里，剥落溪在县东北二十里。皆出武缘县界，流入境，分引溉田，下流注于大江。又驮良溪在县西十里，驮兴溪在县南十五里，驮渌溪在县南二十里，流合驮兴溪，皆源出万承州，分灌诸村田，达于大江。

驮鼋溪县西北十里。发源都结州，流经县西岜空山，又东合大江。又墓乌溪，在县东南四十五里，源出思同州之明山。又桥峻溪，在县东南五十里，源出永康州。皆分灌民田，流注大江。《志》云：县西有冲柳溪，又有冲利溪，亦流注大江，有灌溉之利。

○驮演寨在县西。有巡司。《志》云：旧在那村，今徙于那久埠头。又那楼寨，在县南二十里，亦有巡司戍守。又梅龟堡，在县东南五十里，有戍兵以扼梅龟岭之险，隆庆四年置。○那造水驿，《志》云：旧在府西九十里，后徙于县城西北隅，嘉靖四十五年革。

横州府东二百十里。东至浔州府四百三十里，南至广东钦州三百五十里，北至柳州府宾州二百六十里。

秦桂林郡地。汉为郁林郡地。孙吴永安六年，置合浦北郡。晋太康七年，改置宁浦郡《广州记》：汉建安二十三年，吴分置宁浦郡。《晋志》亦云：宁浦郡，吴置。沈约据《太康地志》云：晋改合浦属国都尉，立郡。宋、齐因之。梁增置简阳郡。隋平陈，二郡俱废，改置简州。开皇十八年，改为缘州。大业三年，州废属郁林郡。唐武德四年，复置简州。六年，改为南简州。贞观八年，改为横州。天宝初，曰宁浦郡。乾元初，复曰横州。宋因之亦曰宁浦郡。元曰横州路，寻复为州。明洪武初，以州治宁浦县省入，改隶浔州府。十年，降为横县，隶南宁府。十四年，复为州编户十五里，领县一。今因之。

州屏蔽岭西，控扼交趾。宋余靖以为九洞襟带，列城唇齿。杜杞以为地势险阻，实邕、钦、廉、三郡之咽喉。说者以为粤西之要在邕州，邕州之要又在横州。州盖粤西之锁钥，不特一二郡之藩垣而已。

○宁浦废县今州治。汉郁林郡广郁县地。吴置昌平县。晋太康元年，析置宁浦县，为宁浦郡治。宋、齐因之。隋、唐以后，皆为州郡治。明初废。《城邑考》：州旧为土城，元至正六年，�嬉宰┦�。明洪武二十二年，复修拓之。宣德十年、景泰二年、成化四年，皆尝增修。嘉靖三十一年、三十八年，又复营缮。南距大江，东、西、北三面环濠，有门六，城周十里。

乐山废县州东南五十里。汉广郁县地。晋置平山县，属宁浦郡。梁置乐阳郡治焉。隋平陈，郡废，改县曰乐阳，属简州。开皇十八年，又改乐山县。大业初，属郁林郡。唐属横州。宋开宝五年，省入宁浦县。○昌平废县，在县东。《志》云：吴置，晋析置宁浦县，而昌平如故，亦属宁浦郡。刘宋省入宁浦县。沈约曰：晋改昌平为宁浦也。今《晋志》有昌平县。

兴道废县州东南百里。孙吴时，置连道县，属合浦北郡。晋属宁浦郡，寻改为兴道县。宋、齐因之。隋废。又淳风废县，在州东北七十里。唐武德四年，析宁浦置淳风县，属简州，寻属横州。永贞初，改曰从化县。宋开宝五年省。

简阳废县在州南。沈约曰：晋太康七年，置县，属宁浦郡。今《晋志》不载，《宋志》作涧阳。齐仍曰简阳县，属宁浦郡。梁简阳郡盖置于此。隋平陈，郡县俱废。○始定废县，在州西南。晋《太康地记》宁浦郡领始定县，今《晋志》不载。宋仍曰始定县，属宁浦郡。齐废。又吴安废县，在县西，盖三国吴置，晋属宁浦郡，宋、齐因之，后废。

蒙泽废县州西四十里。唐武德四年，置蒙泽县，属简州。贞观十二年省。又岭山废县，在州西北百里。梁置县，为岭山郡治。隋平陈，郡废，改曰岭县，属简州。开皇十八年，复曰岭山县。大业初，属郁林郡。唐属横州。贞观十八年，省入宁浦县。

○秀林山州西南十里。一名盛山，以林木秀郁而名。又古钵山，在州北七里，山形圆耸。其左曰九珠山，右曰九凤山，以山势联络飞舞而名。《志》云：古钵山，州之镇山也。○长寨山，在州东二十里，形如执笏，一名将军山。又城东北二十里有罗蚕山，平地突起，其形如蚕。

宝华山州南二十里。山势高秀，背有雷公岭，泉出如练。又南三十里曰洪崖山，山之东麓接广东灵山县界，置堡其上，为守御处。

乌浒山州东六十里。昔乌浒蛮所居之地，亦曰乌浦。后汉建兴三年，郁林太守谷永招降乌浦人十余万，开置七县。熹平末，合浦、交趾乌浦蛮反。光和四年，刺史朱�黄浦�。盖是时乌浒于诸种蛮为最盛也。杜佑曰：乌浒在南海之西南、安南府北，属朗宁郡界。刘�骶湓唬航窆笾萦羝较兀�汉郁林郡广郁县地，古西瓯骆越所居，谷永招降乌浒，即此地也。今山与贵县界相近，亦谓之乌蛮山。《郡志》：山本名乌岩，南汉主名岩，因易为蛮，非是。山下有乌蛮滩。○东山，在州东南八十里，高数千丈，盘纡百余里，多樟楠之材，武流水出焉。

震龙山州北百里。山顶有潭，分流为五溪。《志》云：横、淳、宾、贵诸山之脉皆起于此。又天堂山，在州西南百里。其并峙者曰石榴山，山高耸，登其巅，见广东钦州灵山县境。○崆峒岩，在州东三十里，石洞玲珑，一名五星岩。又东十里有凤凰岩，石壁临江，岩室深广。又登高岭，在州城西北隅，上有敌台，景泰二年建。

○郁江在城南。自永淳县东流至此，环抱州城，其形如月，谓之月江。又东入浔州府贵县界。《志》曰：州西南五十里为横槎江，中有滩，亦名横槎滩，亦曰横浦，相传昔有浮槎至此。而名州曰横州，以此也。经州东二十里为月林湾，又东四十里历乌蛮滩，滩极险，延亘三十余里。又东二十里为鳄江，以旁有鳄鱼穴也。皆郁江之异名矣。余见大川右江。

清江州东十里。源出州北，经六麽山下，又南有从化水流合焉，注于郁江。又古江，在州东十六里，源出震龙山，经州北六十里之绿蓝陂，下流至乌蛮驿入于郁江。○武流江，在州东南二十里，源出广东灵山县界，北流经东山麓，又北合于郁江。又陈埠江，在州西南十里，源出钦州界，经灵山县入州境。商人贩竹木谷粟之利，多取道于此，达于郁江。《志》云：州东五十里有苦竹水，旁多苦竹。又州西五十里有泠水。下流俱注于郁江。

○太平关州南隔江二里。成化四年建。《志》云：州西四十里有南乡巡司，州东六十里又有古江口巡司，旁有乌蛮水驿，置于乌蛮滩上。又州门驿，在州治西。○海棠桥递运所，在州城西一里，洪武中建。

武思营在州东，近贵县武思江口。驯象卫拨兵戍守。又六庄堡，在州东南五十里。州境又有洞口堡、楞佛堡。

永淳县州西百三十里。北至宾州百四十里，南至广东灵山县界百三十里。汉郁林郡广郁县地。隋为宁浦县地。唐武德中，置永定县，为淳州治。天宝初，曰永定郡。乾元初，复为淳州。永贞初，改曰峦州。宋开宝五年，废峦州，以永定县属横州。熙宁四年，省入宁浦县。元�倘�年，复置，更曰永淳县。元因之。明初，属浔州府。洪武十年，属南宁府。十四年，仍隶横州。今城周二里有奇，编户七里。

○废峦州在县北。《新唐书》：唐武德四年，置永定县，并置淳州。刘�骶湓唬捍局菔�起置年月，或以为开元中所置也。后又改曰峦州。咸通二年，安南陷邕州，经略使李弘源奔峦州，即此。五代时，南汉亦曰峦州。宋废。《城邑考》：县本治江北，元至正十二年，以峒贼乱，迁于三洲村。明洪武三十一年，复以寇乱，迁江南岸。天顺八年，始筑土城。成化八年，复以寇乱，始�嬉宰┦�，开濠环之。嘉靖三年及十四年，又复修筑。《邑志》古淳州在县东百里，又云峦州在县北六十里，皆误。

武罗废县县北八十里。唐置，属淳州。宋开宝六年，废入永定县。又灵竹废县，在县东七十里，亦唐置，属淳州。宋初废。今县有武罗、灵竹二乡。《邑志》：县南七十里有南里废县，唐置，旋废。今正史不载。

○挂榜山县治西北隅。城环其上，石壁临江，亦名屏风山。下有珠岩，俯临水涯。《志》云：城北二里有万松山，一名印匣山，亦曰赤石岭。又有佛子岭，在县东二里。

高尖山县北二十里。高耸接天。又天堂山，在县西三十里，峰峦峻拔。又司中山，在县西北三十里，山深林茂，中多名材。县北五十里又有滕塘山，山多林木。其相近者曰大人岭，岭高耸，上有古寨，乡人避寇处也。

盘龙山县东北七十里。山形蟠绕。又火烟山，在县南三十里，峰峦高峻，烟雾蒙胧，状如火烟。○鱼流山，在县西六十里，滨江潦涨湍急，鱼辄随流而下。又龙隐岩，在县西十五里，岩壑甚胜，一名聚仙岩。又朦胧窟，在县东二十里，石窟中容数百人。

○郁江在县城西。自宣化县东流入县界，历县北，复绕城而西南，又折而东入横州界。中有牛练滩。《志》云：滩在城南十七里。又有三洲，在县西南十里水中，有三洲突起，旧县尝治此。

水东江在城东一里。一名四岭江。自横州北境流入县界。又东班江，在县东北五里，源出横州震龙山，其别源出宾州界，经县西北二里，俱入于大江。○秋风江，在县西南三十里，一名马卯江。《邑志》：江有二源：一出广东灵山县界，一出宣化县界，俱流入大江。

莫大湖县东二十里。又清湖，在县东五十里。《志》云：县北六十里有平旺潭，今筑坝运谷于此，为军兴之资。○火烟溪，在县东三十里，源出广东灵山县。又蓼江溪，在县北五十里，源出横州震龙山。下流皆入于郁江。

○火烟驿县南六十里，水驿也。旧名罗帏站。明初，改今名。又县城南有县门驿，亦作永淳驿。《志》云：县东北六十里有修德乡巡司，景泰间，迁于县西。又县北有武罗乡巡司，县南有南里乡巡司，皆置于废县治云。○渌境堡，在县西十五里江滨。又西十里有石洲堡。《志》云：石洲西十五里曰伶俐堡，又西二十里曰天窝堡。二堡在宣化界内，而工食则取给于县。盖县境上流之卫也。

新宁州府西二百里。西南至忠州二百里，西至江州界百八十里，西北至太平府罗阳县百里。

古蛮峒地。唐贞观十二年，清平公李弘节招抚降附，开置笼州。天宝初，曰扶南郡。乾元初，仍为笼州，寻复荒塞。明嘉靖中，洞民黄纲率众归款。隆庆六年，始置新宁州《志》云：州境旧为四洞，地介宣化县及思明、江州、忠州间，后为思明及忠州所占据。嘉靖十八年，洞民黄纲请内属，因改四峒为四都：曰武黎、曰华阳、曰沙水、曰吴从，设四都营属南宁府，使黄纲等掌其地。隆庆中，思明、忠州争取四都地，忠州黄贤相擅命据守，剽掠村落，官兵讨擒贤相，寻建州，治沙水都定渌峒，以三都地属之，属南宁府。今因之。

○武勒废县在州东。唐置笼州，治武勒县。勒，或作勤。唐末，没于蛮。今州城，隆庆六年筑。万历十三年，易以砖石。有门四，城周四里有奇。

武礼废县在州境。唐笼州，兼领武礼、龙罗、扶南、龙赖、武观、武江六县，后皆废。宋置羁縻武黎县，属邕州。武黎，即武礼之误也。元废。今为武黎都。龙赖，或作龙额。○华阳废县，在州西南。元置，属思明路。至元二十九年，上思州土酋黄圣许作乱，结交趾为援，陷江州、忠州及华阳县，寻败走交趾。明初，县废。今为华阳都。

西原废州在州西南。又西接太平府境，皆古西原蛮地。唐上元初，桂州经略使邢济奏破西原蛮二十万众，斩其帅黄乾曜等。大历六年，西原蛮张侯、夏永等陷容州及郁林州，容管经略王翊讨平之，因置羁縻西原州，属安南都护府，寻复入于蛮。《新唐书》：西原蛮居广、容之南、邕、桂之西，北接道州、武冈，西接南诏，依阻洞穴，绵地数千里，有宁氏相承为豪。又有黄氏居黄橙峒，其属也。天宝初，黄氏强与韦氏、周氏、侬氏相唇齿，为寇害，据十余州，既又逐韦、周于海滨而夺其地。今州境诸土豪大抵皆黄氏之裔云。

○印山州南一里。其上有玄天洞，石峰突起，宽敞可容百人。○三峰山，在州北。三峰并峙，环列如屏，俗名笔架山，下有金鸡岩。又北二十余里有朝冠山，涧水出焉，流入大江。

狮岩洞州西北十里。山半有洞，洞口宽数十丈，稍入则邃曲空旷，称为奇胜。又犀牛洞，在州西十里，洞最空明，池水清澈。○石人埠，在州东五十里，接宣化县界。有石如人，卓立水滨。

○大江在州城北。自奉议州流入境，又东入隆安县界。《志》云：州西五里有鲇鱼湾，大江经此，群峰壁立，一石下垂，状若鲇鱼。又有回澜石，在州西一里，巨石突出横江，江水为之西折。州西半里又有石龙洲，连亘千余丈，横截江流，三面背水，中一白石，长数十丈，出地不过尺许。

丽江州南二里。《志》云：自太平府罗阳县流入境，又东入宣化县界，即府西南境之左江也。

○凌山驿在州西。旧在宣化县西五十里。万历三年，改属州，移于州治南。十五年，复徙置于西门外。

申峒在州南。宋嘉�涛迥辏�交趾与申峒蛮寇邕州，广西经制使余靖讨平之。又黄峒，在州西，即西原蛮巢穴也。一名黄橙洞。唐大历以后，黄峒蛮屡为乱。元和末，裴行立攻黄峒蛮，破之，既而复炽。长庆二年，邕州刺史李元宗惧罪奔黄峒，盖遁入蛮中也。

上思州府西南三百里。西至思明府二百五十里，东南至广东钦州界七十里，西南至交州偏村界一百里。

唐初羁縻蛮洞地，寻置上思州，属邕州都督府。宋属邕州迁隆寨。元属思明路。明初因之《志》云：洪武元年，土官黄威庆率子中荣内附，以州授中荣。成化末，其孙瑛以罪死，族党争袭作乱。弘治中，改流官。正德中，余党黄鏐等复为乱。嘉靖初，讨诛之。弘治十八年，改属南宁府编户二十里，秋米六十七石。今仍曰上思州。

○上思州旧城在今州南隔江。峙武岭之麓，有土城。弘治十八年，迁州治于江北，改筑州城，即今治也。嘉靖十五年、二十三年，复增拓之。三十五年，又复营治。有门四，城周四里有奇。

○狮山州北二里。蹲踞若狮。一名思山，州因以名。其并峙者曰文岭山，亦曰三台山，山阴五里有温泉。○望州山，在州北十里，官路所经，俯瞰州治。其相接者曰渌王山。又北二十里曰北梯岭，路险若梯。

栋铜山在州东。有三百谷口。又朝拜山，在州南，一名六马岭，其形如拜。○凤凰山，在州西十里，北接王侯山，上有廨址，一名王侯寨。又蕾淋山，在凤凰山西。嘉靖初，官兵讨黄鏐，屯营于此。州西十八里又有达追山，亦曰排汤岭，四周石壁，泉流如瀑布，下注成溪。

东香山州北四十里。山最高险，下有弄怀岩，岩峻洞深，怪石层叠。其东曰美丽岩。又大吉山，在州东七十里，俯视群山，草木蔽芾。其相接者曰幞帐山。○十万山，在州西南八十里，群峰巑岏，百溪分注，明江之源出焉。

四方岭州西三十里。山势陡拔，四面方正，上有天池，溉田甚远。○峙武岭，在州东南。其东峰高百丈，上有土城，相传马伏波所立。山之麓为甘燕岩。其对峙者又有胡峙岭、回车岭，上皆有土城。又独秀峰，在州东南五里。峰后三里有狮子潭。州西八里又有明丽峡，两山相丽，明江水出其间。

○明江州南一里。源出十万山，东北流，至州西南五里汇为葫芦潭。亦曰龙跳溪，一名板龙溪。江流两分：一西流入思明府界，一东流经州南，又东至古万寨与小江合。《志》云：州南有龙潭，一名汪水潭，亦明江所汇也。

小江在州东南。即源出峨利州之右江也。流经州境，入宣化县界。又上渔江，在州西南，亦东流至古万寨合于小江。渔，亦作愚。○驮龙溪，源出州北龙岭，南经狮山，绕流而南合于明江。又驮造溪，源出州东十里东晓山。州西又有驮槐等溪，源出凤凰山。皆流注于明江。

驮桃溪县北二十里。一名驮白溪。源出东香山。又有剥邓溪，出州西三十五里弄朴山。氵念况溪，出州东二十里蕾西山。下流皆入明江。○那板溪，在州西南，与渌浪、渌郁等溪俱出十万山，流汇于明江。

○那马堡在州东。又东南有那洞等堡。又耿槐堡，在州南。相近又有那岭等堡。又南有那提堡，接交趾界。○弄槐堡，在州西。又西有那麻、佛子等堡，接忠州界。西南有那奔堡，近思明府之迁隆洞，常为峒酋所侵轶。又州北有渌骨等堡。皆戍守处也。

附见：

南宁卫在府治西，洪武二年建。又驯象卫，在横州治东，洪武二十一年建。

归德州府西二百五十里。东北至思恩府二百五十里，西北至田州三百里，东至隆安县六十里。

唐羁縻蛮地。宋熙宁中，置归德州，隶邕州横山寨。元属田州路。明初，属田州府洪武二年，黄隍城归附，授世袭知州，以流官吏目佐之。为田州所侵铄，请隶南宁府。从之，仍以黄氏世其职。弘治十八年，改今属编户一里，秋米一百十石。州今省。

○归峰山州治西。山势有趋归之状，因名。

○大江在州西南。自奉议州流入境，又东入隆安县境。《志》云：州治西南有三索桥，即大江所经也。

○润山堡《图经》云：在州东。又州西有丹良堡。

果化州府西南三百二十里。西北至田州三百五十里，东北至归德州百里。

唐羁縻蛮峒地。宋为羁縻果化州，仍隶邕州。元属田州路。明初，属田州府洪武二年，土官赵荣归附，授世袭知州，以流官吏目佐之。弘治中，为田州所侵铄，改隶南宁府，仍以赵氏世其职。弘治十八年，改今属编户一里，秋米一百四十石。州今省。

忠州府西南四百余里。西至思明府百余里。

唐羁縻蛮地。宋置忠州，属邕州迁隆寨。元属思明路。明初，属思明府《土司考》：忠州土官黄姓，其先江州之族。明初，黄威庆率子中谨归附，授威庆江州，中谨忠州，各世袭。隆庆中，知州黄贤相与思明土官黄承祖争四都地，贤相擅命侵据，官兵讨擒之，因改州属南宁府，仍以贤相子有翰世其职。隆庆三年，改属南宁编户一里，秋米二百一十石，贡马。今仍属思明。

下雷州府西五百八十里。西北至镇安府百三十里，南抵太平府安平州界百二十里，西抵交趾界二百里。

唐羁縻蛮地。宋置下雷州。元因之。明初为下雷峒时州印失，因废为峒，属镇安府。嘉靖四十三年，改属南宁府《土夷考》：下雷峒长许永通，明初归附，调征有功，世袭峒长。嘉靖十四年，复得旧印，仍号下雷峒，后改今属。万历中，以地逼安南，升下雷州，授许应�治�土官，流官吏目佐之。万历十八年，升为下雷州编户一里，秋米百石。今省。

◇太平府西南至交趾界二百四十五里，南至江州界六十五里，西至龙州百八十里，北至向武州界三百里。自府治至布政司二千五十里，至江南江宁府六千九百八十里，至京师一万四百二十五里。

古南粤地。汉属交趾郡地名丽江。晋、宋以来，为夷獠所据。唐为羁縻蛮地《志》云：即西原蛮地也，隶安南都护府。其后，或臣或叛。宋平岭南，于左、右二江溪洞立五寨，此为太平寨与古万、迁隆、永平、横山四寨为五也。五寨各领州县溪洞，属邕州。元初，仍为太平寨，后改置太平路，控制左江州县溪洞。明洪武二年，改为太平府《土夷考》：元至正间，太平路为上思酋黄英衍所据，迁路治于驮卢村。洪武元年，归附，因改路为府，设流官知府统之，复迁府治于丽江。编户三里，秋米二千石有奇，领州四、县一，又羁縻州十四、县二。今仍曰太平府。

府内环溪峒，外达交趾，山川围绕，为西南之藩翰。

崇善县附郭。宋置羁縻崇善县，隶古万寨。元隶太平路。明洪武初因之，土酋赵氏世袭。宣德间，改流官。嘉靖十九年，迁入郭内。编户十六里。

○太平城今府城。一名壶城，以丽江自西北来经城南复折而东北屈曲如壶也。元末，徙治驮卢，在今城东北三十里。洪武初，复还旧治。六年，创筑府城，�嬉宰�。永乐六年，易以石。正德十四年，复修筑。隆庆六年，水泛城淹，旋复修治。万历三年，复营缮。旧有门五，正德末塞西南一门，今为门四。东、西、南三面皆据河为险。城周不及四里。

崇善废城府西北五十里。古名崇山。宋置崇善县，隶古万寨。元隶太平路。明洪武初，土官赵福贤归附，子暹袭。宣德间，暹叛，攻破左州，占据村峒四十余所，帅臣顾兴祖讨诛之，始改流官。嘉靖初，徙入郭内。今故址犹存。

○将军山在府城东。山势耸立，如武士然。或谓之衣甲山，今名文奎山。又金柜山，在府城东隔江，山形如柜，其中虚明，可容百人。○笔架山，在城东一里。其北曰�鄘��劳}山、筋竹山，上多产竹，故名。又城东三里曰蛾眉山，屹立云表。其并峙者曰白云山，方岩连亘，如玉屏然。有七洞相连，而白云最胜。其相近者又有尖峰，峰尖而秀，如卓笔然。

灯架山府北四里。高耸尖秀，望之巍然。又鳌头山，在府东北四里，屹立江心，形如砥�糁鳌Ｆ湮骷炊朊忌揭病Ｃ看合模�波涛冲激，有声如雷，俗名鸡笼山。《志》云：城北三里有石门，其石突立江上，中通如门。又有感谷，在城西北一里，上有进宝石，下瞰江流，状如石阙。

青连山府北十里。山势绵亘三百余里，峰峦纷列，青翠相连。其阳青山岩，高阔深邃，奇胜不一。岩中之土可以煎硝，郡人取之。又北四十里曰盘环岭，纯土可耕，望见太平、安平二州，一名望州岭。

崇官山旧县北二里。县因以名。或云即古崇山，舜放�榷荡Γ�传讹也。《一统志》旧县南二里有环岭，盖即盘环岭矣。

○府前江在府城南，即丽江也。亦曰左江。发源交趾界广源州，合七源州之水，历凭祥州、思明州、龙州、下冻州，会崇善县水，经府城西，环绕城南而东北出，历左州、思同州、陀陵县、罗阳县诸境，又南入南宁府界，至合江镇，与右江俱入于郁江。

旧县江在府西北。一名崇善江。合思城州、太平州诸水，流经故县北，又东南入于丽江。《志》云：旧县东又有崇善水，出崇官山，与崇善江合流。

龙马泉在府治南。水色清碧，南流入丽江。又有广济泉，在青连山北。《志》云：泉在府北二十里，皆有溉田之利。

○壶关府北三里。府城三面临江，惟北通陆，江流屈曲，形如壶口。正德三年，置关于此，用石�嬷�，东西跨河，为城北之保障。关外一里有陇口岭，与关城为唇齿。又有保障关，在府东北四十里。○威震关，《志》云：旧在衣甲山下，一名伏波关，相传马伏波征交趾时所筑。又旧有南关，近交趾界。今皆废。

府前渡在城南。一名南门渡。自府境达思明府思陵州、上思州、忠州、江州之路，皆出于此。又有归龙渡，一名中渡，在府城东。又城西有上郭渡，城东南有下郭渡。皆丽江津口也。○左江驿，在府城东南，与下郭渡相近。

附见：

守御太平后千户所在府治东。洪武五年建，隶南宁卫。

左州府东北百里。东至永康州百里，南至江州八十里，东北至万承州五十里。

旧蛮峒地古名左阳。唐置羁縻左州，隶邕州都督府。宋仍曰左州，隶古万寨。元改今属。明初，亦为羁縻州《土夷考》：洪武初，土官黄胜爵归附，世袭知州。天顺中，以争袭相仇杀。成化中，始改流官。弘治、正德中，余党屡作乱，皆讨平之。成化十三年，改同正州，仍属太平府编户四里，秋米二百三十石有奇。今因之。

○左州旧城在州东十五里，地名龙村。正德十三年，迁于古榄村，即今治也。有土城，周四里。

○金山州西北二里。有通幽岩，奇峰错峙，怪石环列。稍北有流霞峰，最高，登之则八表在目。又有双清、独秀诸峰，联络环向，亦州之胜概也。又银瓮山，在州西五里，临江，上有洞。又州西南有华父山，泉石甚胜。《志》云：州南门外有天登山，两山峙立，言其高可登天，故名。

云岩山州东南二十里。岩有二层，平广如一，一名云洲山，亦名落城岩。又传感山，在州东南八里之��布亮村，奇峰对峙，一水中流，水隔处架槎以渡，岩洞泉石，类皆幽胜。○柏岭，在州南三里，一名北山岩，中虚敞，可容百人。

○丽江在州南。自府东流入境，又东入思同州界。州治南又有桥龙江，源出陀陵县之三清山，西南流合诸山溪水，经龙、光二村，环州治而南入丽江。

龙泉州东二里。高山连络，一石卓峙，泉涌其下，四时不竭，汇而为池，北流合于桥龙江。州民引流灌溉，凡数百顷。

○驮朴驿在州东沿江村。《志》云：州东境有龙头隘，旧设以防陀陵盗贼出没；南有怀拔隘，旧防江州、新宁流盗攻劫。今皆废。

养利州府北百五十里。西至思城州界二十里，东至全茗州界三十里，北至龙英州六十里。

旧蛮峒地古名历阳。唐置羁縻养利州，属邕州都督府今《唐志》不载。宋属太平寨。元隶太平路。明初，亦为羁縻州《土夷考》：洪武初，土官赵日泰归附，世袭知州。宣德三年，其裔赵文安侵掠邻境，服辜，因改流官。宣德七年，改同正州，仍属太平府编户二里，秋米一百四十八石有奇。今仍曰养利州。

○养山州西北三里。绵亘甚远，苍翠蓊蔚，州盖以此山及利水名。又西四里有金马山，玲珑耸峙，为州之胜。○武阳山，在州东三里，有武安洞，武阳水出焉。《志》云：州治南有古嵩山，州治西又有小印山。两山相望，仅隔一里。

○通利江在州北。自龙英州流入界，又西南入崇善县界合崇善江。○利水，在州西一里。《志》云：源出思城州，东流入境，合于通利江。

武阳水在州南。源出武安洞，洞中水滴成溪，亦曰洞溪，西南流至州南，有瀑布泉流合焉，下流亦汇于通利江。溉田甚广。

永康州府东北二百里。西至左州百里，南至思同州六十五里，东北至南宁府隆安县百里。

旧蛮峒地古名康山。宋置永康县，属迁隆寨。元隶太平路。明初因之《土夷考》：洪武初，土官杨荣贤归附。成化八年，其裔杨雄杰纠合峒贼劫掠宣化县，总兵赵辅讨诛之，因改流官。万历二十八年，升县为州，仍属太平府编户一里，秋米四十石有奇。今仍曰永康州。

○净瓶山州东二里。平地突起一峰，如瓶立。又州西北有凤凰山，西有白虎山。

○驮排江在州西。山溪诸水汇而为江，南流至罗阳县境，下流入于丽江。○绿瓮江，在州西南。源出州北绿氵空山，西南流合思同、罗阳诸水入于丽江。

上石西州府西南三百三十里，东至思明府百五十里，西至交�越绨偃�十里。

古蛮峒地。唐置羁縻石西州，属邕州都督府。宋初因之。嘉�碳洌�改为上石西州，属永平寨。元属思明路。明初，并入思明府。永乐二年，复置《土夷考》：上石西州土官赵姓，明初归附。既而更赵、何、黄三姓皆绝，始改流官。成化中，知州殷舆为土人毒死，厥后莅职者多寄孥于太平，承使令之乏而已，其州地则为思明土酋黄氏所据。嘉靖中，州虽属官，而莅职者旷废如故。万历十九年，知州孙继先复新州治，赫然更始，既而复为蓁莽。论者谓以土官辖流官，事体非便，乃改今属。万历二十八年，改属太平府编户一里，秋米三十石。州今省。

○古望山在州北。山势嵯峨，可以望远。又白马洞，在州南三十里，中甚宏敞。

○明江在州东。自思明府界西北流经此，又西北入龙州境，注于丽江。

太平州府西北八十里，东至左州九十里，东北至养利州百二十里。

旧蛮峒地古名瓠阳，即西原农峒地也。唐为羁縻波州地，属邕州都督府。宋为太平州《宋志》不载。或曰即西农州，隶太平寨。元隶太平路。明初因之《土夷考》：洪武初，土官李以忠归附，世袭知州，设流官吏目佐之，后属太平府编户四里，秋米二百三十九石，贡马。今仍曰太平州。

○龙蟠山州西二里。以山势盘绕而名。又州东有坡高山，绵延昂耸。○板栈山，在州南里许。州北又有岩傍山。《志》云：州治以四山环绕，称为形胜。

○逻水在州西。自南宁府下雷州发源，东南流入境，环绕州治。又有陇水，自安平州发源，东南流入境。又教水，自思城州发源，南流入境。俱合于逻水，三水同流，经崇善县入于丽江。

思城州府西北百里。西南至太平州三十五里，北至南宁府下雷州界七十里，西至安平州五十里。

本西原农洞地。唐置思城州，隶邕州都督府。宋分置上思城、下思城二州，隶太平寨。元属太平路。至正中，并为一州。明初因之《土夷考》：洪武初，土酋赵雄杰归附，世袭知州，以流官吏目佐之，属太平府编户二里，秋米一百八十六石有奇，贡马。今省。

○龙级山在州治西南。山蟠旋高峻，层级而上。又州治南有陇马山，高耸如马。○弄限山，在州北，峻险难越。《志》云：州境又有岜白、普眉诸山，皆雄胜。

○教水在州西南。流入太平州，合于逻水。《志》云：州南有流水，其下流入于丽江。

安平州府西北百十里。东至思城州五十里，西南至龙州二百余里，西北至交趾界百四十里。

本西原农峒地古名安山。唐波州置于此。宋皇�坛酰�改置安平州，隶太平寨。元隶太平路。明初因之《土夷考》：洪武初，土官李郭佑归附，授世袭知州，以流官吏目佐之，后属太平府编户五里，秋米一百九十石有奇，贡马。今因之。

○帽山在州治西北。以山形高耸而名。又西北有星山，亦高峻。○显山，在州东北，又州南有仰山，州北有秀貌山，皆险峻。

○陇水在州东北。又有大水、小水并流而南合于陇水，入太平州界合于逻水。《图经》：州东南有长洲、印洲，州南又有宝洲，陇水与诸川环流分注处也。

○古镫隘《图经》云：在州北。又州西北有兔零隘及兔零峒，又西有那营峒，皆与交趾接境，为戍守处。《志》云：州有烟邦、化隆二洞，亦与交趾接界。

万承州府东北百五十里。西北至龙英州界三十里，南至思同州五十里，东北至南宁府隆安县百四十里。

本西原农峒地古名万阳。唐置万承州，隶邕州都督府。宋因之，隶太平寨。元隶太平路。明初因之《土夷考》：洪武初，土酋许郭安归附，授世袭知州，以流官吏目佐之，后属太平府编户四里，秋米二百五十石有奇，贡马。今省。

○万形废州在州西北。唐所置羁縻州也，隶邕州都督府。宋并入万承州。

○马鞍山在州治南。以形似名。又南有武安峒。○连山，在州北。又州境有香寿山，亦高峻，为州之望。

○绿降水在州西南。又州南有��布黎水，合流而南经思同州界，入于丽江。○思崖泉，在州西五里，有二源，灌田万亩。又更塘，在州东北八十里，广数顷，与隆安县接界。《南宁志》：塘旧属宣化县，正德中，为州所侵据。是也。

全茗州府北百六十里。东至茗盈州五十里，西北至龙英州五十五里。

本西原蛮地古名连冈。宋置全茗州，隶邕州《宋志》不载。元隶太平路。明初因之《土夷考》：土酋李添庆归附，授世袭知州，流官吏目佐之，后属太平府编户一里，秋米一百二十石，贡马。今省。

○端坐山在州治南。以形似名。又州东有狮子山。

○涧水在州南。自茗盈州流入境，又东南流入陀陵县界，注于丽江。《志》云：州东有��布显水，源出茗盈州，流入界，引流溉田，两州数争其利。万历二年，立石分界，争始息。

镇远州府东北二百八十里。东北至南宁府果化州界百三十里，北至向武州界四十里，南至结伦州五十里。

本西原农峒地旧名古陇。宋置镇远州，隶邕州《宋志》不载。元隶太平路。明初因之《土夷考》：洪武初，土酋赵胜昌归附，世袭知州，流官吏目佐之，后属太平府编户一里，秋米九十九石，贡马。今省。

○天马山在州西北。又州东南有笔架山。俱高胜。

○岩磨井在州治南。水泉清冽，州人皆仰给焉。

思同州府东二百里。东南至罗阳县百里，北至永康州六十五里，西北至万承州五十里。

本西原蛮地旧名永宁。唐置思同州，属邕州都督府。宋隶太平寨。元隶太平路。明初因之《土夷考》：洪武初，土酋黄克嗣归附，授世袭知州，流官吏目佐之，后属太平府编户四里，秋米八十石有奇，贡马。今省。

○明山在州治东。岩穴相通。其在州治北者又有敦厚山。又马鞍山在州东，金星山在州西，俱高峻。《志》云：州境有寿桃峰、顿笏峰，皆以形似名。

○丽江在州南。自左州流入境，又东入陀陵县界。州西又有渌零水，流入丽江。

茗盈州府东北百六十里。西至全茗州五十里，东北至结安州七十里。

本西原峒地。宋置茗盈州，隶邕州《宋志》不载。元隶太平路。明初因之《土夷考》：洪武初，土酋李铁钉归附，世袭知州，流官吏目佐之，后属太平府编户一里，秋米一百三石，贡马。今省。

○帽山在州北。州北又有狮山。皆以形似名。

○涧水在州东。自结安州流入境，又西南流入全茗州界。又��布显水，在州北，亦西南流入全茗州，合于涧水。

龙英州府北二百十里。东南至全茗州五十五里，南至养利州六十里，西至镇安府上映洞界六十里，北至向武州界五十里。

唐羁縻蛮地旧名英山。宋为龙英洞，属邕州。元置州，隶太平路。明初因之《土夷考》：洪武初，土官李世贤归附，割上怀地益之，世袭知州，流官佐之，后属太平府编户二里，秋米三百七十五石，贡马。今仍旧。

○上怀废州在州西南。元置。明初废。

○牛角山在州治东。以山岩相对形如牛角也。又岩山在州南，笔架山在州西北，俱高耸。

○通利江在州治前。其源有三：一自州西北境流入，一自西南境流入，一自笔架山流入，俱至州治前合流，经养利州，历崇善县，入于丽江。

结安州府东北二百二十里。东北至都结州九十里，北至结伦州十五里，西南至茗盈州七十里。

本西原农峒地旧名营周。宋置结安峒，隶太平寨《宋志》不载。元升为州，隶太平路。明初因之《土夷考》：洪武初，土酋张仕荣归附，世袭知州，流官吏目佐之。今仍属太平府编户一里，秋米七十八石，贡马。

○城门山在州治东北。以壁立如门也。州北又有石人山，州南有石牛山，皆以形似名。

○堰水在州西南。或曰即涧水也。自都结州流入境，土人堰水以溉田，因名。堰水南流，入茗盈州。

结伦州府东北二百三十里。东至都结州八十里，南至结安州十五里，北至镇远州五十里。

本西原农峒地旧名那兜。宋为结安峒地。元置结伦州，隶太平路。明初因之《土夷考》：洪武初，洞长冯万杰归附，世袭知州，流官吏目佐之，后属太平府编户一里，秋米百二十石，贡马。今省。

○倚坐山在州治北。以形似名。又州治西有兜鍪山，其并峙者曰高寺山。

○��布卑水在州东。自都结州流入境，又西南入结安州界，合于堰水。

都结州府东北三百三十一里。西至结伦州八十里，西南至万承州百八十里，东南至南宁府隆安县七十里，北至田州上林县界五十里。

本西原农峒地旧名渠望。宋为结安峒地。元置都结州，隶太平路。明初因之《土夷考》：洪武初，土酋农威烈归附，世袭知州，流官吏目佐之，后属太平府编户一里，秋米九十八石，贡马。今省。

○印山在州治南。山形方正如印。又青云山，在州北，以高耸入云而名。

○��布卑水在州治南。流入结伦州界。《志》云：涧水出州境山中，西南流入结安州，即堰水也。

上下冻州府西二百二十里。东至龙州四十里，西南至交趾界百里。

本西原农洞地旧名冻江。宋置冻州，隶太平寨。元分上冻、下冻二州，隶太平路；旋合为一州，隶龙州万户府。明初，仍曰上下冻州《土夷考》：洪武初，土官赵帖从归附，世袭知州，流官吏目佐之，属太平府编户一里，秋米百有二石，贡马。今省。

○八峰山州西二里。八峰并耸。又州治北有青连山，自交趾广源州发脉，西连州境。今详见太平府。○拱天岭，在州南十里。山高峻而长，绵延百余里，东南接交趾界。峰头皆北向，因名。

○大源水在州北。源出八峰山，东北流入于丽江。

思明州府西南二百三十里。东至思明府百里，南至西平州百二十里，西至交趾界百里。

本羁縻蛮地。宋置思明州，属太平寨。元属思明路。明初，属思明府《土夷考》：洪武初，土酋黄钧寿归附，授世袭知州，本思明府土酋同族也。成化中，思明府黄�嵘柯遥�谋夺州，四传至黄泰，窃据州地。万历中，其裔黄恩隆复与思明府土官黄承祖争地相仇，因改属太平府。万历十一年，改属太平府编户一里，秋米六十一石，贡马。今仍曰思明州。

○逐象山在州东。回环甚远，为州屏障。

○明江在州东北。自思明府流入境，又东入龙州界。《志》云：州有太子泉，下流入于明江。

陀陵县府东二百四十里。东至罗阳县六十里，北至思同州五十里。本西原农峒地，旧名骆陀。宋置陀陵县，隶古万寨。元隶太平路。明洪武初，土官黄富归附，世袭知县，以流官典史佐之，仍属太平府。编户四里，秋米一百六十七石，贡马县今省。

○渌空山在县治东。山下有水，引以溉田。又那寰山，在县南。县北又有骆陀山。

○丽江在县南。自思同州流入境，又东入罗阳县界。《志》云：涧水在县西北，自全茗州流入境，而注于丽江。《志》云：县旧有驮柴驿，万历中革。

罗阳县府东三百里。东南至南宁府新宁州百里，西至陀陵县六十里。本西原农峒地，地名福利。唐置羁縻罗阳县。元和末，裴行立攻黄峒蛮，得其地。长庆初，邕州刺史李元宗复以其地归蛮酋黄少度，遂没于蛮。宋复置罗阳县，属迁龙寨。元隶太平路。明洪武初，土官黄宣归附，世袭知县，以流官典史佐之，仍属太平府。编户一里，秋米一百五十五石，贡马。县今省。

○青山在县治东。其在县西北者又有白虎山。《志》云：县西北有白面山。隆庆五年，土酋黄金彪作乱，官兵讨之，彪奔陇闷村白面山箐中，既而食尽，乃就缚处也。

○丽江在县南。自陀陵县流入界，又东入新宁州境。○驮排江，在县西。自永康州东南流入县界，注于丽江。《志》云：县有陇茗驿。