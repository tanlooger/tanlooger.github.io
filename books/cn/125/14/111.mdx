---
---
---
title: 卷一百十一
---



◎广西六

◇思恩府东至柳州府宾州上林县二百五十里，东南至南宁府二百三十里，西南至南宁府归德州二百五十里，北至庆远府那地州百七十里。自府治至布政司千二百里，至江南江宁府七千五百里，至京师一万一千三百里。

古百越地。汉郁林郡地。晋、宋以后，皆为蛮所据。唐置羁縻思恩州，属邕州都督府。宋仍为思恩州，录邕州迁隆镇。元属田州路。明初，属田州府。永乐三年，改隶广西布政司。正统五年，改为思恩府，寻升军民府《土夷考》：洪武初，土酋岑永昌归附，授世袭知州，时居民仅八百户，子瑛强勇，有谋略。洪熙间，以武缘白山峒七百户分属思恩。宣德间，又以上林渌溪洞八百余户益之。正统间，从安远侯柳溥议，升为府，又益以宜山八仙诸峒六百六十户，寻升为军民府。弘治中，岑�鍪驯�力，屡寇思城、果化、上林，又攻陷田州，放兵大掠。官兵讨之，�霭芩溃�因改设流官，其土目叛服不常。嘉靖初，王守仁列其地为九土巡简司，乱稍弭。其后，九司日炽，府不能制。万历七年，督臣吴文华请割南宁府之武缘县属思恩，自是遂成巨镇。弘治中，改同正府编户二十里，领县一。今仍曰思恩府。

府土田广衍，山溪环错，控临诸夷，为西土之外险《志》云：府旧治桥利，四面绝壁，署据�馊罚�触之皆芒刺利�袅铐贾�石，如在矛戟中，瘴雾昏塞，薄午始开。今治四野平旷，轩豁秀丽，后山起伏蜿蜒，敷为平原，两水绕山合流，而入巨浸。江水既通，商贾辐辏，益比于内地矣。

○思恩旧城在今城西五里，地名桥利。其西北又有旧城，今名寨城，明初思恩州治也。正统七年，岑瑛以府治遐逖，迁于桥利。成化初，始筑城，有门四。嘉靖七年，督臣王守仁奏徙治于荒田，创筑砖城。十七年，大水，城坏，旋复修治。二十一年及万历十九年，俱重修。有门三，北面无门。城周三里有奇。

凤化废县府北三十里。正德七年增置，属思恩府，治以流官。嘉靖七年，王守仁议割武缘止、戈二里益新郡，又议割上林三里移凤化县治焉，为犬牙相错之势。明年，林富议以三里地迁置南丹卫，遂并凤化县裁之，于是府治益孤。三里，在府东百十里。其地在八寨间，平旷博衍，多良田茂林。南丹卫置于此。详见前上林县。

○独秀山在旧城东半里。一峰峭立，亦名印笏山。又旧治南有笔架山，五峰并耸。《志》云：旧府城内有仙女山，前有大潭，水光如镜。其环绕旧治左右者，又有狮子、栖霞诸岩。○将军山，在旧府城西，山势雄伟，状如兜鍪。旁有两峰，峭拔夹峙。

崇武山在旧城西北十里。高峻，为一方之巨镇。又文笔山，在府西北五里，高插云中。○安山，在府北十里，为郡后屏障，土人讹为暗山。又鹰山，在府西北七十五里，临江屹立。又西有仙迹山，上有池，登其巅可见田畴。

大名山府东南五十里，即大明山也。形势高广，接上林、武缘二县界，远近群川多出于此。可泸水亦出焉，下流入于郁江。余见前上林县。○双马山，在府西五十五里，二峰昂耸，如骏马并驰，因名。

都阳山府西北二百余里。山高广，有泉下注成溪，引流溉田。旧有都阳寨。弘治中，土酋岑�鲎髀遥��娑佳舻日�石城十有八所，即此处也。○靖远峰，在府东北，近庆远府宜山县界。弘治中，官兵讨岑�觯�道出此，登此峰以望贼氛，事平，名曰靖远。又黄�懔耄�在府北四十里，其高处有废垒。

白云岩《志》云：在旧城东北十余里。林壑甚胜，泉自岩出，流成溪涧。又滴玉岩，在旧城西十余里，又西七十余里有通天岩，皆深广。

○清水江在府北。东南流，城中有通津水、桥利水，俱流合焉，下流会于大榄江。《志》云：大榄江，一名剑江，出大明山，流入武缘县，沿江立陂以溉田，盖即可泸水之别名矣。又府南有�糁焐敖�、粟谷江、渌流江，皆分流并导，有灌溉之利。

洪水江府西北六十里。一名驮蒙江。源出府西北都阳诸山，经鹰山下，又东会于清水江。或以为即清水江之上源。○惠泉，在府城西，流经城中而东出，引流灌田。

○白山镇府北六十里。正德中，土目王受与田州土目卢苏合谋煽乱。嘉靖初，督臣王守仁招抚之，寻分思恩地为九土巡司，管以头目，而授王受白山巡司是也。今府西北六十里有兴隆巡司。府北五十里有那马巡司，隆庆中，移治��布咳。府东北七十里有下旺巡司。府东八十里有古零巡司。府东北三百二十里有安定巡司。府西一百三十里有定罗巡司。府西北百五十里有旧城巡司，百六十里有都阳巡司。俱嘉靖六年置。

八仙堡在府东北，即元所置八仙屯也。亦曰八仙峒。本庆远府宜山县地。正统中，割属思恩，置堡于此，仍以八仙为名。《志》云：堡东五里即靖远峰。弘治中，讨岑�觯�以堡为驻兵之所。○渌溪峒，在府东，本上林县地。宣德中，改今属。又白山峒，在府南，本武缘县地。洪熙元年，改属思恩是也。《志》云，有在城、荒回、苏韦三驿，又有古陵驿，今革。

武缘县府南百五十里。东南至南宁府八十里，西至南宁府隆安县百二十里，东至宾州百五十里。汉领方县地。梁置武缘县，属岭山郡。隋平陈，郡废。大业初，以武缘县并入岭山县。唐武德五年，仍置武缘县，属南晋州，寻属邕州。宋因之。元属南宁府。明初仍旧。万历七年，改今属。《城邑考》：县城，洪武二十四年筑，周三里有奇。编户十五里。

○乐昌废县在县东南。刘宋时，置乐昌郡，治乐昌县。齐、梁因之。隋废。唐为晋兴县地，属邕州。宋初，置乐昌县，仍属邕州。景�潭�年，省入武缘县。《志》云县北有永宁废县，误。

罗波城县东四十里。正统中，土官岑瑛筑石城于此，中有罗波潭，因名。又东二十里有镆�涫�城，亦岑瑛所筑。今皆废。

○镆�飞�县东八十里，即大明山也。延袤甚远，旧为邕、澄二州之望。又武台山，在县东二十里，山后有大章岭，耸秀冠于一邑。又起凤山，在县东九里，平地特起，两峰轩耸，秀丽如双凤之腾霄。○独秀山，在县南五十里，平地突起一峰，高数十丈。其相近有高峰岭，高二百余丈，长十五里，南接宣化县界。

帽山县西十五里。山形圆耸。又郎山，在县西北六十里，山状如人。又西北十里有峥山，上有泉，甚清冽。○紫金岭，在县南二十里。又南五里有天井岭，山顶有井。俗传侬智高败遁经此，人马渴甚，穿石得泉。似误。

○南流江县南二里。源出大明山麓，西流合西江水，南流经宣化县界会于郁江。○西江，在县西门外，可泸水支流也。源亦出大明山，其正流经县西入隆安县界，支流经城西南合南流江而注于郁江。

○博涩寨县东六十里。有巡司。又县东五十里有镆�湔�巡司，县北百五十里有高井寨巡司，县西北百里有西舍寨巡司，县南四十里又有横山寨巡司，俱为戍守处。

高峰堡县南四十里。又县东百十四里有马头堡，百二十里有彭岭堡，百四十里有扶台堡。又有暗山堡，在县南三十里。俱拨兵戍守。

横桐驿县东六十里，马驿也。又县北四十里有�糁焐奥礞洌�县西百二十里又有白石马驿。《志》云：县南五十里有暗桥，与宣化县接界。又县北五十五里有�糁焐岸桑�思恩府境�糁焐敖�所经也。

附见：

武缘守御千户所在县治西。本南宁卫前所。洪武二十四年，拨武缘县守御，仍隶南宁卫。万历九年，改属思恩府。

◇镇安府东至向武州界八十里，西至交趾广源州界三百五十里，南至都康州界六十里，北至奉议州界四十里。自府治至布政司二千二百里，至江南江宁府七千六百五十里，至京师一万一千四百九十四里。

古百粤地。汉属交趾郡。唐为羁縻蛮地。宋于镇安峒建右江镇安军民宣抚司。元改镇安路。明洪武二年，以旧治僻远，移建于废冻州或曰：元上冻州尝置于此，改镇安府《土夷考》：洪武初，土酋岑天保归附，世袭知府，流官守领佐之。三十五年，向武知州黄世铁侵夺高寨等地，督抚遣兵平之，仍以其地属镇安，隶布政司编户二里，秋米千二百五十石，贡马。今仍旧。

府高峰峻岭，环带左右，内抚溪峒《志》云：府压溪峒二十有八，外控安南，亦形胜处也。

○镇安旧城在府西感驮岩下，即故镇安峒也。宋时，宣抚司置于此。元泰定三年，镇安总管岑修广为其弟修仁所攻，来告，命湖广行省辨治之，即此地。明初，移置于废冻州，即今治也。

○岜笔山府城北。上有数峰相连。又云山，在府城东，峰峦耸拔，上接云霄。其北又有岭曰雷高岭。○敢山，在府西十里，下有泉流，为��布来水。

感驮岩府西四百五十里。岩周二十余丈，内有石柱如盘，亦名盘石岩。侧有镇安峒，宋、元时镇安旧治也。

○驮命江在府城南。府境之水皆流汇焉，东北历奉议州界，入于大江。又��布来水，在府城北，南流合驮命江。

黑洞水府南二百余里。水出洞中，长流不竭，引以灌溉。又莲花塘，在府南，其水四时不涸。又那盎陂，在府东三里。皆潴水溉田，为利甚博。○��布桑泉，在府西百八十里，亦有灌溉之利。

○上映洞在府东。元置上映州，属镇安路。明初，废为上映洞。明崇祯十年，复为州，仍属镇安府。土官许朝卿管峒事，世守其职。

湖润寨在府东南。明初，土酋岑元全归附，授巡简司，世袭传至岑稳。隆庆三年，调征广东，阵殁，其子复继其职。

◇归顺州东北至镇安府百余里，东至都康州界四十里，南至太平府安平州界七十里，西至交趾界二百余里。

宋羁縻蛮地。明初，为归顺峒，隶镇安府。弘治九年，升为归顺州《土夷考》：永乐中，镇安知府岑志纲分其第二子岑永福领归顺峒事，传子瑛，屡率兵报效。弘治中，都御史邓廷瓒奏：归顺峒旧为州治，洪武初裁革，今其峒主每效劳于官，乞设州治，授以土官知州。从之，仍增设流官吏目一员。后又以瑛子岑璋奏，改隶布政司。从之，仍隶镇安府。嘉靖初，改隶布政司编户一里，秋米一百五十石，贡马。今仍曰归顺州。

○归顺江在州北。流入镇安府，合于驮命江。

○禄峒在州西。又州西北有计峒，西南与禄峒接界。元皇庆二年，交趾犯镇安、归顺二州，陷禄峒、计峒，焚养利州，寻引去。

◇思明府东至广东钦州界三百里，南至思陵州界八十里，西至交趾界一百三十里，北至江州界四十里。自府治至布政司二千二百里，至江南江宁府六千三百六十里，至京师九千五百二十七里。

古百越地。汉属交趾郡。晋、宋以后，皆为蛮地。唐置羁縻思明州，隶邕州都督府。宋隶永平寨。元至元二十四年，改置思明路。明初，改为思明府《土夷考》：洪武初，思明总管黄忽都归附，世袭知府，流官佐之。编户三里，秋米六百三十七石，贡马。旧领州七、县一，领州一。今因之。

府密迩交趾，江山环带，资为屏蔽。

○回团山府治西南十里。以山势盘旋而名。又府南百二十里有公母山，以山顶有两峰相对也。○摩天岭，在府南十五里，道出思陵州；又府北十里有风门岭，皆高峻。

○明江在府治南。源出上思州之十万山，西北流，绕府治而北流百八十里，入龙州之龙江。龙江，即丽江也。

太子泉在府治西。《志》云：元镇南王讨占城，师还思明，士卒饮明江水而病，祷于神，马跑泉涌，味甘美，汲之不竭，因�嫖�井，亦名太子井。明初，建楼其上。

○迁隆峒府东二百里，东至上思州五十里。亦曰迁隆寨。宋邕州五寨之一也，为控扼要地。元曰迁隆峒。明洪武初，峒长黄氏归附。四年，置迁隆峒土巡司，以黄氏世其职。秋米四十石。

况村在府西。成化中，思明庶孽黄绍治兵况村，残思明州及下石西、上石西州，并据府治。弘治十八年，讨平之。绍子文昌后肆恶，迁府治于况村，筑城拒命，复讨擒之，思明始定。《志》云：有明江驿及永平寨巡司，今革。

下石西州府西百四十里。西至上石西州十五里，北至思明州界三十里。

本蛮峒地。唐置石西州。宋嘉�碳洌�分置下石西州，属永平寨。元属思明路。明初因之《土夷考》：洪武二年，土官闭贤归附，授世袭知州，流官佐之，属思明府编户一里，秋米二十五石，贡马。今省。

○白乐山在州治北。峰峦耸秀，林木苍翠。

附见：

禄州府东南二百余里。

本蛮洞地。唐置羁縻禄州，属安南都护府。宋属邕州永平寨。元属思明路。明洪武初，省入思明府。二十一年，复置，寻没于交趾。永乐二年，开复。宣德二年，复没于安南州南三里有栋包山。

西平州府西南二百里。

本蛮峒地。唐置羁縻西平州，属安南都护府。宋属永平寨。元属思明路。明初省。永乐二年，复置。宣德二年，没于安南。

◇田州东南至南宁府归德州三百里，南至奉议州界一百里，西至泗城州界百十里，北至庆远府东兰州界二百五十里。自州治至布政司一千三百里，至江南江宁府七千五百二十里，至京师一万一千三百三十里。

古百粤地。汉属交趾郡。晋、宋以后，皆没于蛮。唐开元初，置田州。天宝初，曰横山郡。乾元初，复故，后为羁縻蛮洞地。宋亦置田州，隶邕州横山寨。元改为田州路。明初，曰田州府《土夷考》：洪武元年，土官岑伯贤归附，世袭知府。弘治三年，恩城州土官岑钦、泗城州土官岑应攻寇田州，自是田州与邻境互相仇杀。正德中，酋岑猛恃其强狡，凌粇邻境。嘉靖初，骄慢益甚，督臣姚镆遣兵攻之，猛走死。疏请改置流官，从之。未几，田州复乱，乃命王守仁总制军务。七年，诸蛮听命，守仁疏言：治田州非岑氏不可，请降府为州，分设土巡司以杀其势，而添设田宁府，统以流官知府，俾总其权。从之。未几，以都御史林富言，罢府治，惟分置十九土巡司。嘉靖五年，改为流官。七年，降府为州，复添设田宁府治焉。明年，废府，仍为田州，直隶布政司编户十里，秋米四千八百六十五石，贡银炉并马。旧领四州一县，领县一。今省。

州山川平旷，控带百粤，翼蔽南荒《风土记》：田州临大江，地势平衍，沃野方数百里，兵力悍勇。

○田州旧城州东四十里。唐置州，治都救县，兼领惠隹、武龙、横山、如赖四县。大历以后，为羁縻州县。宋诸县皆废，而田州如故。元末，移于今治。今故址犹存。

废来安路在州西。元置来安路军民总管府于此。明初，岑伯颜以田州、来安二路来降。洪武七年，来安酋岑即广叛命，旋讨平之，寻以来安省入田州府。又唐兴废州，亦在州西境，元置，属来安路。延�塘�年，来安总管岑世兴叛，据唐兴州，即此。明初废。

婪凤废州在州境。宋所置羁縻州也。元废。今为婪凤巡司。

○横山州东南十里。以山势蜿蜒横列而名。又岜野山，在州东三十里。《志》云：州西十里有怕武山。○古钵山，在州境。万历二十一年，土目黄关据周安镇作乱，官兵讨之，贼败遁古钵山，官兵追及之于石崖藤萝间，斩之。周安镇，见前上林县。

○左江州东南三十里。自泗城州流入界，又东入奉议州境。详见大川左江。○万洞溪，在州西二十里，水深阔，居民常渔于此，下流入于左江。又州西五十里有那坝泉，四时不竭，引流溉田。

○工尧隘在州东南。亦曰工尧村，州之险塞也。嘉靖初，官兵讨岑猛，猛以劲兵屯工尧隘，别将沈希仪击之，去工尧五里而营，夜分三百人缘山而右走间道，三百人缘江而左绕出工尧山背，黎明接战，间道兵登山树我旗帜，贼惊溃，遂入田州。○武峒，在州东。万历二十一年，州目黄关作乱，掩州之武峒，大掠而去，即此。一名武笼峒。

凌时镇在州境。嘉靖七年，王守仁抚定田州土目卢苏等，因分州地置十八巡司，以卢苏为岩马甲巡司，余曰凌时，曰大田子，曰万冈甲，曰阳院，曰思郎，曰累彩，曰洎河，曰武隆，曰拱甲，曰床甲，曰婪凤，曰下隆，曰寨桑，曰思幼，曰侯周，曰县甲，曰篆甲，俱以土酋世袭。《会典》：有怕牙土巡司，又有平马土官驿，慕化、驮淮、横山各驿，俱革。

上林县州东南三百八十里，西至向武州界六十里。宋置羁縻上林县，隶横山寨。元属田州路。明洪武二年，土官黄嵩归附，授世袭知县，以流官吏目佐之，编户一里。今省。

附见：

恩城州在田州北二百五十里。

旧为蛮峒地。唐置恩城州，隶邕州都督府。宋因之。元属田州路。明初，属田州府《土夷考》：明初，岑氏世袭知州。弘治中，知州岑钦与田州相攻，官军讨之，钦服罪。弘治末，思恩岑�鲎髀遥�攻田州，钦孙桂佩党于�觯�官兵讨�觯�并诛桂佩。印失，今无袭。旧有编户六里。弘治末废。

上隆州在田州北八十里。

旧为蛮峒地。宋置上隆州，隶横山寨《宋志》不载。元属田州路。明属田州府《土夷考》：洪武初，以上林知县岑永通管州事。成化间，移置浔州府武靖州，州遂废。旧有编户四里。成化三年，州废。

◇泗城州东至东兰州界三百里，南至果州界百八十里，西至上林长官司界一百二十里，北至贵州永宁州界百六十里。自州治至布政司二千一百里，至江南江宁府七千六百里，至京师一万一千四十五里。

汉交趾郡地。唐羁縻蛮地。宋置泗城州，隶横山寨。元属田州路。明初，移州治古�舛矗�仍曰泗城州《土夷考》：洪武初，土官岑善忠归附，世袭知州。宣德七年，岑豹袭职，桀骜亡状，子应及接，世济其恶，迫逐程县流官知县，攻杀上林安隆长官司，残破田州。嘉靖初，为田州所戕杀，自是衰息。编户二里，秋米一千六百四十一石，贡马，隶广西布政司，领县一。

州山川明秀，境壤深僻，与庆远羁縻诸州互相雄长《风土记》：泗城方千余里，兵倍田州，散居岩洞，石城险绝，芭蕉关尤峻而固。

○泗城旧城在州西南。宋、元时，州皆治此。今治即古�艨倍匆病；蛟唬核沃每敝萦诖耍�元州废，改为古�艨倍础Ｃ鞒酰�移州治焉。

○凌云山州治北。极高峻。又治东有迎晖山，治西有饯�偕剑�东西并峙，为州之胜。

○左江州东八十里。其上源即南北盘江也。自贵州慕役长官司合流入州境，又东南入田州界。详见大川左江。○澄碧水，在州东北三里。又州南百五十里有龙渊水。

○罗博关在州界。有巡司戍守。又州界有芭蕉关。○古那村，在州西北，与利州接界。宣德七年，总兵柳溥以泗城与利州争地，议将古那易利州之利甲庄，不果。《志》云，有木沙、板驮、上林、博赛、泗城、往甸、归乐七土官驿。旧又有罗博驿，今革。

程县州东北三百二十里。东至南丹州界二百里。旧名程丑庄。洪武初，土酋归附。二十一年，升置程县，隶泗城州，寻以县距州远而距宜山稍近，因改属庆远府。宣德初，改任流官，还隶泗城州。正统间，为泗城岑豹所窃据，凡七十余年。嘉靖初，始征县印，贮于公帑。其地已为蓁莽，南丹、那地诸州俱图吞据，治兵相攻。旧有编户一里。

○回顾山县东五十里。又县西百里有藩篱山。

○布柳水在县西。流入那地州境，合于都泥江。

◇利州东至泗城州界八十里，南至田州府界二百五十里，西至隆安长官司界百五十里，北至贵州永宁州界六百里。自州治至布政司二千五百三十里，至江南江宁府七千六百里，至京师一万一千四十五里。

汉交趾郡地。隋、唐以来，为溪峒地号阪丽庄。宋置利州，属邕州横山寨。元仍置利州。明初因之《土夷考》：洪武初，土官岑姓者归附，授世袭知州，流官吏目佐之。正统间，利州知州岑颜为泗城酋岑豹所攻，夺其地二十五里。颜诉于上，屡敕镇官开谕豹，终不悛，攻杀颜及子得，夺去州印，遂以流官州判管州事。嘉靖二年，泗城土酋岑接为田州岑猛所攻杀，督府始遣官按问，州印核颜，宗枝无可据者。印贮宾州库中，而以地方兵民归并泗城州。旧有编户二里，秋米一百石，贡马，直隶布政司。今省。

○白丽山州治北。又州西二里有巴牙山。

○阪丽水州北二里。又蒙泓水，在州东百三十里。阪作水，在州南八十里。三水皆小溪，乱石嵯岈，难通舟楫。

◇奉议州东至田州界十里，南至镇安府界百二十里，西至田州界十五里，北至田州界一里。自州治至布政司二千四百二十里，至江南江宁府七千五百十里，至京师一万九百五十五里。

汉交趾郡地。隋、唐以来，为溪洞地。宋置奉议州《志》云：初属静江军节度使，后属广西经略安抚司。元因之《一统志》：元属广西两江道宣慰司。明洪武五年，省入来安府。七年，复置。二十八年，改为奉议卫，寻罢卫，复置州《土夷考》：洪武初，奉议州为土酋所窃据。七年，向武土官黄志威招抚有功，兼辖州事，世袭。弘治中，殄世。今以判官掌州事。编户二里，秋米二百八十六石，贡马，直隶布政司。今仍旧。

○奉议旧城州东十五里。宋置州治此。元大德中，始筑此城。明洪武初，迁州治于柴林村，即今治。旧城遗址尚存。

○唏沙山州南十里。州东南十六里又有石门山。

○左江在州城北。自田州流入境，又东入南宁府归德州界。今州城北门外有州门渡，州东二里有通济桥，即左江经流处也。《一统志》作右江，而谓交趾所出之丽江为左江，误。详见大川左江。

○莲花关《图经》云：在州北，与田州接境处也。

◇

向武州东至田州上林县界五十里，南至太平府镇远州界七十里，西至镇安府界百二十里，北至田州界百二十里。自州治至布政司二千四百里，至江南江宁府七千五百里，至京师一万九百四十五里。

汉交趾郡地。隋、唐以来，为溪洞地。宋置向武州，隶横山寨《宋志》不载。元隶田州路。明初，亦曰向武州。洪武二十八年，改置向武军民千户所。三十二年，复曰向武州《土夷考》：洪武二年，土官黄志威归附，世袭知州。七年，以志威兼辖奉议州及富劳县，皆世袭。弘治中，奉议改流官，而向武、富劳羁縻如故。编户七里，秋米八百六十八石，贡马，改隶布政司，领县一。今省。

○向武旧城州西北五里。元筑。延�讨校�迁州治于岜棒村，即今治也。旧城故址尚存。○武林废县，在州东北十里，元置。明永乐初，省入富劳县。又向武千户所，在今州城内，洪武中置。正统中，徙浔州府贵县。

○马鞍山州东三里。又州南有武城山。

○枯榕江在州城南。其上流即驮命江也。自镇安府流入州境，又东至田州上林县界合于左江。又泓氵�谓�，在州东南。自太平府境流入州界，有多罕泉江流合焉，复流合枯榕江，注于左江。

富劳县州北三十里。元置，隶向武州。明初，为蛮獠所据，县废。二十五年，复置富劳县，仍隶向武州，以知州黄志威兼辖，仍命世袭。编户二里，秋米二百一十四石。

○坡州山县北三里。山势如虎，一名虎山。又塘滨山，在县西五里，山势萦纡耸秀，下有塘滨泉。

◇都康州东至太平府龙英州界二十里，南至龙英州界五里，西至镇安府界十里，北至向武州界五里。自州治至布政司二千四百五十里，至江南江宁府七千五百五十里，至京师一万九百九十五里。

汉交趾郡地。隋、唐皆为蛮地。宋置都康州，隶横山寨《宋志》不载。元属田州路。明初，州废。建文元年，复置都康州《土夷考》：洪武初，蛮獠作乱，酋长冯原保出奔，诏抚还。其子进福以安集民夷，后置州以授。进福子斌世袭知州，设流官吏目佐之。编户二里，秋米二百三十石，贡马，直隶布政司。今省。

州崇山峻岭，环列左右，控御诸蛮，亦称险固。

○唏显山在州治北。州治东又有岜望山。

○岜炉江州西四里。下流入龙英州界，合于通利江。○札空陂，在州西，其地有炉泉水，涌流不竭，筑为陂。又州治南有黎塘。俱为灌溉之利。

◇江州东至南宁府忠州界百二十里，南至思明府界百里，西至龙州界九十里，北至太平府界十五里。自州治至布政司二千一百十里，至江南江宁府七千里，至京师一万四百四十五里。

汉交趾郡地。隋、唐时，皆为蛮地地名江阳。宋置江州，隶古万寨。元属思明路。明初，属思明府《土夷考》：洪武元年，土官黄威庆归附，世袭知州，以流官吏目佐之。编户二里，秋米二百二十石，贡马。洪武二十五年，改隶布政司，领县一。今仍曰江州。

州山川环带，土田旷远，于诸部中称为饶沃。

○波汉山在州治后。山势起伏如波澜，因名。

○绿眉水在州治南。下流入丽江。又有归安水，自上思州流经州境，下流亦入丽江。

罗白县州东北百里。本蛮地。宋置罗白县，属迁隆寨。元属江州。明洪武初，土官梁敬宾归附，授世袭知县，仍属江州。编户一里，秋米一十五石。县今省。

○罗高山在县治东。

○陇冬水在县南。下流入于丽江。

◇

思陵州东至南宁府忠州界四百二十里，南至交趾界三百九十里，西至思明府界七十里，北至思明府界一百二十里。自州治至布政司二千一百二十里，至江南江宁府六千四百八十里，至京师九千九百二十七里。

汉交趾郡地，后为溪峒杂夷所据。唐置羁縻思陵州，属安南都护府。宋属永平寨。元属思明路。明洪武初，省入思明府。二十一年，复置州授土酋韦氏世袭。编户二里，秋米二十五石，贡马，直隶布政司。今省。

州逼近交趾，山川回绕，亦为要地。

○峙壁山州东六里。又东四里有纪牟山。又东陵山，在州东四十里。州南二十里又有角硬山。

○氵念削水在州治南。流入思明府，入于明江。○角硬水，亦在州南，源出角硬山，北流二十里合于氵念削水。

○辨强隘在州西南。道出安南，为戍守处。

◇龙州东至太平府百八十里，南至思明府界一百四十里，西至太平府上下冻州四十里，北至太平府安平州二百余里。自州治至布政司二千三百里，至江南江宁府七千一百五十里，至京师一万五百六十里。

汉交趾郡地，后为溪洞地。唐置龙州，属安南都护府。宋改隶邕州太平寨。元大德中，升州为万户府。明初，复为龙州《土夷考》：洪武初，土官赵帖坚归附，世袭知州，以流官吏目佐之。编户五里，秋米四百五十五石，贡马，隶太平府。洪武九年，直隶布政司。今省。

州控制交趾，藩屏中原。《土司论》曰：永乐中，问罪安南，由龙州度凭祥，用扼交人之吭，最后，安南纳款，叩关请命。则二州固中国之藩篱，亦入交之门户哉。

○龙州旧城州东北百里。元初筑。大德间，迁于龙江，即今治也。其故址尚存。

○叫抱山州城南。城西又有马倾山。○秀岭，在州西二十里。其山高耸，为州境诸山之冠。

○龙江在州城南，即丽江也。源出交趾，经州境入太平府界。今州东四十里有驮河渡，即龙江津济处。

○罗回洞在州西。元泰定中，安南广源贼闭覆寇龙州罗回洞。又嘉靖中，讨交趾，分道出兵，以罗回峒为左哨，是也。○龙游驿，在城西。《舆程记》：自龙州驿正南渡广源州江，入白藤大小两江，为龙州入交趾之道。《志》云：州有龙游、镫勒、叫垒、龙步四土官驿。

◇凭祥州东至龙州界六十里，东南至思明府百里，西至交趾界七十里，北至龙州界五十里。自州治至布政司二千零四十里，至江南江宁府六千四百七十里，至京师九千六百三十里。

唐羁縻蛮地。宋为凭祥峒，属永平寨。元属思明路。明初因之。洪武十八年，置凭祥镇。永乐二年，升为县，属思明府。成化十八年，又升为州《土夷考》：洪武初，凭祥峒长李�钅诟健Ｊ�八年，授�钇鞠檎蜓菜尽Ｓ览殖酰�改为县，�钭佑η迨老�。成化中，以县当交趾要冲，升为州，授李广宁世袭，流官吏目佐之。编户二里，秋米一百六十五石，贡马，直隶布政司。今省。

州控驭安南，为出入冲要。《志》云，州境有一关三隘，称西南门户，是也。

○坡干山在州治北。有六尖峰。

○丽江在州西北。亦曰左江。自交趾广源州流入界，又东北入龙州界，谓之龙江。

○镇南关州南三十里，即界首关也。嘉靖十六年，兵部尚书毛伯温督师讨交趾，莫登庸受降于关内。《舆程记》：自两广、云南三省，轺车往来必由龙州龙游驿，陆路四十里至凭祥，出界首关而南，皆土山，缘坡岭行二百四十里至卜邻站，山沟皆深峻，又百里过濮上站始平，又二百十里渡富良江抵安南城，此入交趾之正道也。

绢隘《图经》云：在州西。其南又有坡口隘。又镇南关旁有南关隘。所谓州有一关三隘也。

◇上林长官司东至泗城州界百里，南至云南广南府富州界百五十里，西至安隆长官司界百五十里，北至泗城州界一百五十里。自司治至布政司二千三百里，至江南江宁府七千四百里，至京师一万八百四十五里。

汉交趾郡地，后为蛮地。宋为上林峒，属泗城州。元因之。明永乐七年，建上林长官司《土夷考》：永乐中，置长官司，以泗城土酋岑善忠第三子子成世袭长官。天顺八年，为泗城酋岑豹所戕杀，擅据其地。嘉靖初，泗城衰乱，而子成之裔皆绝，因以流官吏目掌司事。管十六甲，秋米四百石，直隶布政司。今省。

○潺岜山司东十里。司南二十里又有晚架山。又累峰岭，在司南二里，岭有数峰，因名。又司北三里有仓冒岭。

○驮娘江在司治西。流入田州界合于左江。

◇安隆长官司东至泗城州界四十里，南至上林长官司界二百里，西至云南广南府界三百里，北至贵州贵阳府界六百里。自司治至布政司二千五百三十里，至江南江宁府八千一百二十里，至京师一万一千五百六十里。

汉交趾郡地。唐、宋时，皆为蛮峒地。元置安隆寨，属泗城州。明永乐元年，置安隆长官司《土夷考》：永乐初，置长官司，以泗城土官岑善忠次子子德世袭长官。弘治四年，为泗城酋岑接所戕杀，自是数为泗城所侵扰。嘉靖初，乱始息。编户一里，秋米一百四十一石有奇，直隶布政司。今省。