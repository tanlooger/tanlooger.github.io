---
---
---
title: 卷七十七
---



◎湖广三

◇承天府东至德安府三百二十九里，东南至汉阳府五百六十里，南至岳州府六百七十里，西南至荆州府三百二十里，北至襄阳府三百十里。自府治至布政司五百七十里，至南京二千六百八十里，至京师六千一百七十五里。

《禹贡》荆州之域。春秋、战国时属楚。秦属南郡。汉为南郡、江夏二郡地。后汉因之。晋初，亦属江夏郡。惠帝元康九年，分置竟陵郡。宋、齐因之。梁置北新州。西魏改曰温州见京山县。后周改置石城郡，兼置郢州治长寿县。隋初，郡废州存。炀帝改州曰竟陵郡。唐武德四年，复置郢州及温州治京山县。贞观初，废郢州以长寿县隶若阝州，若阝州见襄阳府宜城县。十七年，复置刘�骶湓唬菏悄辏�废温州，以郢州治京山，后又移治长寿。天宝初，曰富水郡。乾元初，亦曰郢州。五代因之。宋仍曰郢州亦曰富水郡。元改为安陆府。明洪武九年，降为州以附郭长寿县省入。嘉靖十年，以潜邸在州，升为承天府，领州二、县五。今复为安陆府。

府肘腋荆、襄，噤喉江、沔，舟车辐集，水陆要冲。春秋时，为楚之郊郢。斗廉谓屈瑕，君次于郊郢以御四邑，是也。其在三国时，实为重地。晋初，羊祜都督荆州，吴石城守去襄阳七百余里。祜设诡计，令吴罢守。祜以孟献营虎牢而郑人惧，晏弱城东阳而莱子服，乃进据险要，开建五城五城，大约是缘境戍守处，收膏腴之地，垦田八百余顷，石城以西，尽为晋有。吴于是日蹙矣。杜预继之，分据要害之地，通零、桂之漕，而南服底定预开扬口，见景陵县。大兴五年，王敦作乱，自武昌东下，声言讨刘隗之罪，时甘卓镇襄阳时卓为梁州刺史，镇襄阳。湘州刺史谯王承使主簿邓骞说卓曰：使敦克刘隗，还武昌，增石城之戍，绝荆、湘之粟，襄阳将安归乎？盖石城者，南北运道所必经也。成帝时，庾亮欲经营河洛，请移镇石城。蔡谟议曰：自沔以西，水急岸高，鱼贯溯流，水陆异势。沔水之险，不及大江，非庙胜之算。亮不果移镇。识者谓终晋之世，卒于宴安江沱，而不能混一中原者，重在江南而轻在江北也。逮萧梁之季，西魏将杨忠来攻，自随郡安陆、竟陵乘胜至石头即石城，欲进逼江陵。梁湘东王绎惧而请和，盟曰：魏以石城为封，梁以安陆为界。夫石城入魏，而荆州殆矣。唐《元和志》：郢州子城，三面墉基皆天造，正西绝壁，下临汉江。石城之名，盖始于此。宋嘉熙中，孟珙受诏收复荆襄。珙谓必得郢，然后可以通馈饷，得荆门，然后可以出奇兵。乃指授方略，复郢州、荆门，而襄、樊在掌握矣。及蒙古陷襄、樊，宋人以沿江精锐，萃于二郢，伯颜出奇袭取，而汉江以东，皆为糜烂。石城所系，顾不重欤？

钟祥县附郭。汉竟陵县地，属江夏郡。晋置石城戍，寻为竟陵郡治。刘宋泰始六年，置苌寿县。齐因之。西魏改曰长寿。周改置石城郡，仍治此。隋为郢州治。唐初因之。贞观初，废郢州，县属若阝州。八年，又属温州。十七年，仍属郢州，后又为州治。宋以后因之。明初省。嘉靖十年，复置今县，编户二十一里。

○石城在府城西北。《水经注》：沔水南经石城西。城因山为固，晋羊祜镇荆州时立。《元和志》：长寿城，本古之石城，背山临汉水，吴于此置牙门戍。晋羊祜亦置戍焉。惠帝元康九年，分江夏西部都尉置竟陵郡，治石城。建兴三年，陶侃围杜曾于石城，为曾所败。咸康五年，庾亮欲移镇石城，不果。既而石虎将夔安南寇，围石城，竟陵太守李阳拒破之。义熙十一年，刘裕攻司马休之于江陵，雍州刺史鲁宗之与其子竟陵太守鲁轨，皆举兵应休之。既而休之等北走，轨留屯石城，裕遣兵攻破之。梁大宝初，西魏将杨忠南侵，取安陆竟陵，乘胜至石头，欲进逼江陵。梁湘东王绎惧，遣使求和，忠乃还。西魏因置石城郡。后周于长寿县置石头郡，是也。自隋唐以来，皆为长寿县治。胡氏曰：竟陵，即古石城戍，以隋尝为竟陵郡也。明初，筑城，浚池，因为城垣。《城邑考》：今郡城上据崇丘，旁控石城，下临汉水，夹城为濠，南注于汉。子城，宋乾道、淳熙间筑，元末毁于兵燹。明初，因石城故址拓之。弘治中，复展筑北城，后屡经修筑。今城周五里有奇，门五：南阳春，东威武，东南阅武，西石城，北拱辰，制皆巍焕云。

蓝水城在府西南。本编县之蓝口聚。东汉初，下江兵尝据此。刘宋元嘉六年，以三辅流民侨立莲勺县，属冯翊郡。齐、梁因之。西魏置汉东郡，改县为蓝水县。隋初郡废，县属郢州。大业末废。唐武德四年复置，仍属郢州。贞观初，并入长寿县。又汉东城，在府南七十里。《隋志》：后齐侨置上蔡县及齐兴郡，后周郡废。隋开皇十八年，改县曰汉东。大业末废。今名汉城。《志》云：以城滨汉水而名。相传为关羽屯兵处。

管城府西北百里，故戍守处也。晋太元六年，苻秦荆州刺史都贵，自襄阳进兵寇竟陵。荆州刺史桓冲，使桓石虔等击却之，拔其管城。《载记》：时石虔破秦将阎振、吴仲于氵敖水。振、仲退保管城。《水经注》：氵敖水出新市东北，西南流注于沔。沔水经都县故城南，又东，氵敖水注之，实曰氵敖口。管城盖在氵敖水北，接襄阳府宜城县界。○氵敖水城，在府西。刘宋元嘉中，侨置高陆县，亦属冯翊郡。齐、梁因之。西魏改为氵敖水县。隋开皇初，郡废，县属郢州。大业初，省入蓝水。又沔东郡城，在府西北，萧梁初所置荒郡也。天监四年，雍州蛮沔东太守田青喜叛降魏。胡氏曰：郡盖在襄阳东、竟陵西。

新郢城在府西南汉江南岸。宋末，筑此为戍守重地。故郢在汉北，以石为城。新郢在汉南，横铁ㄌ锁战舰，夹岸为守。蒙古兵围襄樊，断粮援之道，将帅悉驻新郢及均州河口，以守津要。襄樊既陷，伯颜遂引军趣郢，二郢之备方急。军不能前，乃由间道攻郢，克之，进薄新郢，遂拔之。

○纯德山城东北四十里。旧名松林山，兴献陵寝在焉。嘉靖十年，诏改今名。《志》曰：纯德山西南十里曰天子冈，又北三里曰九龙冈，横亘而西，即石城山也。《志》云：石城山，在府西十里。又府南半里有章山，或以为即内方山。○�帜旧剑�在府治东一里，一名武陵。《春秋》庄四年，楚武王卒于�帜局�下，即此。上有青泥池，一名青泥山。《三国志》：魏乐进与关羽相拒于青泥。祝穆曰：即此山也。考《乐进传》，进与羽相距于襄阳，或是襄阳之青泥河。

子母山府北百里。有二十二峰，大小相接，环列如屏。其相近者曰窄山，山势褊窄。又有仙潭山，高数百仞，上有仙潭洞。山口复有二山对峙，曰狮子山、象山，雄踞水口，为郡城之胜。○聊屈山，在府东五十里，接京山县界。山势突起，绵亘数十里。上有白鹿池，一名卢屈山。又有界山，在府东北八十里，接随州界，其相近者曰温峡山。两山对峙如峡，温峡河出焉，流入汉江。

关门山府西北百里。高耸�傺遥�有石如屏，障塞山口，俨若关门。其上又有石凤洞，列石攒峙，如凤昂首，中容数十人。○城子山，在府东南百四十里。上有土城，亦昔时保聚处。《郡志》：今山在京山县东二十里。又盘石岭，在府东四十里，有上盘、中盘、下盘三岭，以石路盘曲而名。又桐木岭，在府东北七十里。

○汉江在府城西。上至襄阳七百里，下至沔阳七百里。自北而来，径石城西南，至沔阳、汉阳，流入大江。《水利考》：汉江旧道，逼近石城。嘉靖初，西徙沿山湾一带，去城渐远，水患日甚。其故在丰乐一带，旧有九龙滩、龙爬港、桐木岭、金花、熨斗等湖之分泄；至石城，则旧有城北湖、池河、殷家等河之注蓄。今皆淀淤，军民官庄，争垦为业也。又自石城而下，由蔡家桥、板桥湾、上下流涟、马公洲、小河口，以达于南河，迂回三百余里，土人总名之曰红庙堤，最为要害。考蔡家桥，旧有口通二圣套入湖，又有流涟、金港二口通枝河，达赤马、野猪等湖，由青树湾入军台港，分泄汉流，以故堤得无虞。今半堙塞，不可复疏。此嘉靖二十八年以来，有诸堤尽决之患也。详见大川及川渎异同。

直河在府北十五里。其水直入汉江，故名。俗讹为池河。府北三十里又有瓦埠河，流入直河。《志》云：池河，即《水经》所载枝水也。源出大洪山，西南流，经襄阳宜城县界。又有氵敖水，在府北六十里，合流而西南，注于沔水。

丰乐水府北九十里。源出大洪山，流经盘石岭，南入汉江。溉田甚广，岁赖以丰，因名。《志》云：丰乐河，为郡城津渡要口，常议设兵巡戍。嘉靖十八年，车驾南巡以及回銮，皆驻于此。又有穴河，在府南百三十里，有穴口镇。其水自汉江分流而东南，凡百余里，又东流至汉阳界，仍合汉水，入大江。又有蒿河，在府东六十里，府北六十里之洋子河流合焉。又寨子河，在府东五十里。又府东八十里有芹菜河，东北六十里有长�莺樱�俱流入汉江。又有殷家河，在府西北十五里，今堙。

臼水府东三十里。郦道元曰：出聊屈山，西南流入于汉水。臼口驿，以臼水而名也。《左传》定四年，楚昭王奔随，将涉成臼，即此。《志》云：臼水旧流入汉川县，入沌水。意臼水不一处也。今故道已堙。○溧水，在府西北。《宋史》：咸淳十年，蒙古陷襄樊，伯颜以大兵趣郢，至溧水，麾军径渡，溧水盖汉旁支川也。今堙。

城北湖府北五里。流通汉江。又卢洑长河湖，在府西南百二十里，其相近者曰赤马野猪湖。皆汉水回合处也。今俱掌于河泊所。又龙母湖，在府南三十里，相传有龙驰骛于此，本名龙骛河，水溢则通汉江。

藤湖在府东南。汉北诸水所溢也。蒙古伯颜袭郢，不克，获俘民，言沿江九郡精锐，皆萃于二郢，若舟师出其间，骑兵不得护岸，此危道也。不若取黄家湾堡，东有河口，由中拖船入藤湖，转而下江，仅三里。伯颜从之，郢州遂危。○泉子湖，在府东。伯颜由藤湖入汉江，趣郢城。郢州将赵文义来追，战于泉子湖。文义败绩，伯颜进至城南之沙阳，而郢城之师溃。

金港府南一里。源出�帜旧剑�流里许，入汉江。宋尝于此采金。今塞。又龙凤港，在府南四十里。汉江之支流也。○龙池泉，在府东三十里。溉田百顷，其相近者又有猪龙池泉。又府东九十里有双泉，俱有灌溉之利。《志》云：府南二十里有五龙堰，府北三十里有莲花堰，俱堰水灌田，各数百顷。又有洗罗陂，亦在府北三十里。府南四十里又有竹�糈�。

○塘港关府南三十五里。府西北十五里有直河关，今亦名池河关。又府南有南津关。皆有官兵戍守。《志》云：南津关，旧有富水递运所，万历中废。

贾堑镇在府西南。唐乾符四年，王仙芝寇荆南，时汉水浅狭，贼自贾堑渡，径至城下，攻陷罗城，焚掠而去。又黄家湾堡，在府南三十里。伯颜攻郢不克，从俘卒言，遣军袭黄家湾堡，拔之。诸军破竹席地，荡舟由藤湖入汉，是也。○郢东马驿，在府东七十里。又府北六十里有丰乐驿，在丰乐河滨。城南又有石城水驿。又南百二十里有臼口水驿。《志》云：长寿县东三里旧有田城驿，北六十里有马安驿，明初，与县俱废。又石城驿，嘉靖十年，改石城水马驿。鱼料驿，嘉靖十八年，改丰乐河水马驿。

京山县府东百十里。东至德安府应城县百里，南至景陵县百里。汉为竟陵县地。后汉为竟陵、南新市二县地。晋因之。皆属江夏郡。惠帝时，析置新阳县，属竟陵郡。宋、齐因之。梁置北新州治焉，并置梁宁郡。西魏改州曰温州，县曰角陵。隋初，郡废。大业初，州废，改县曰京山，属安陆郡。唐初，复置温州。贞观中，改为郢州治，寻还属郢州。宋因之。宋末，移治汉滨。元复旧，属安陆府。明初，属安陆州。今县城周四里有奇，编户三十一里。

○南新市城县东北百里。楚新市邑。《秦纪》：昭襄八年，使将军芊戎攻楚，取新市。王莽时，王匡兄弟举兵于此，刘伯升收新市、平林兵讨莽，是也。光武即位，置南新市县，属江夏郡，以常山郡有新市县也。晋因之，仍属江夏郡。宋改曰新市，属竟陵郡。齐、梁因之。西魏改新市曰富水，又置富人郡治焉。隋初，废郡，县属温州。大业初，属安陆郡。唐初，仍属温州。贞观中，属郢州。宋省入京山。《志》云：唐富水县，在今县北七十里。其地平坦，可容千家，盖唐移县治此。《水经注》新市治杜城。杜佑曰在今富水县东北，是也。《寰宇记》南新市在京山县南三十里，误。《承天志》：富水废县，在京山县城北九十里，宋乾德二年废。

盘陂城在县西。西魏置盘陂县，属梁宁郡。隋初，属温州。大业初，废入京山县。或云：县盖置于钟祥县盘石岭下。○三王城，《寰宇记》：在县北九十里大阳山之麓。王莽时，王匡、王凤、王常屯兵于此而名。

○张良山县北八里。峰峦高峻，草木秀美，峭壁间有一横径，多马迹，俗传子房曾息兵于此。山阴有马跑泉，相传关壮缪驻兵处。山无水，士卒患渴，马跑地而得泉，至今民资灌溉之利。又胜境山，在县北三十里，峭特为境内之胜。又火门山，在县北八十里，相传光武夜举火度兵于此，因名。

大洪山县北百二十里，与随州接界。《志》云：山周百余里，上多奇胜。东瞩安、鄂，西眺襄、邓，南望江汉，一览可尽。山半有龙斗崖，其北有黑龙池，山南有白龙池，�摹⒄闹钏�皆源于此。今详见随州。○天门山，在县南八十里。二石相对，中一径通明，若天门然。又中盘山，在县东百五十里，石径盘绕，道经其中。

关王岭县北百里。上平如掌，有球场及故城垒。○观音岩，在县东二十里。顶有飞泉瀑布，流分四派，溉田数百顷。又仙女洞，在县西南三十里，岩谷竞秀，泉脉交通，峭壁插天，水纡如篆，洞有石门，中多奇胜。

○县河在县治南。县境西北诸水皆汇于此，下流至景陵县蒿台湖入汉江，夏秋涨溢有淹田啮城之患。嘉靖中，因筑堤障之。《水利考》：县去汉江差远，水患少，惟上接钟祥一带，下有小河、南河、紫金潭、拖船埠等处，直抵景陵界，地势卑下。嘉靖三十年来，钟祥官庄及荆州右卫之堤决，遂冲入拖船埠等六十余处，连岁屡筑屡决，此唇齿之患也。今有汉江堤，在县南，长百余里。○撞河，在县东北八十里，源出大洪山白龙池。俗传有白龙撞石开此河，因名。下流至汉阳府汉川县，入汉江。或曰：即富水也。《寰宇记》：富水亦出大洪山，下流入应城县界，有大小富水，亦曰大泌水。又有杨家河，亦在县东北百二十里。《志》云：源出大洪山黑龙池，下流入应城县界。

澨水县西南八十里。源出县西七十里之磨石山，下流合县前河，通于汉江。或以为即春秋时之雍澨。《左传》定四年，吴败楚师于雍澨，三战及郢，即此水也。又县境有汊澨、漳澨、�螡蹋�说者以为即《禹贡》之三澨，皆与景陵接界云。今亦湮。○温汤水，在县南十五里，灌溉稻田，其收数倍。西魏因以名州。流合县河入汉江。又泗水，在县西南百八十里，南去汉江十里，水溢而汇曰泗水，亦名泗汊湖。隆庆六年，议开泗港以杀汉水，即此。又县南七十里有土墙湖，下流通于泗水。

五泉县西五十里。泉有五穴，涌如鼎沸，灌田甚溥。《寰宇记》：五泉发源于县西北百里之横岭。又氵敖水亦源于此云。○新罗泉，在县北七十里，旧有新罗国僧居此，因名。泉流溉田，民甚便之。《寰宇记》：县北九十里之石人山，新罗泉发源处也。又师古泉，亦在县北七十里，泉自山顶飞流，声闻四五里，灌田甚多。又珍珠泉，出县南七十里大迹山，水沸如珠，流为青水，居民筑堤潴水溉田。

○曹武市县东四十五里。曹操侵孙吴时过此。又县北五十里有武台，枕山临水，相传亦操屯兵处。○办顿市，在县西北九十里，亦名办顿村。相传汉光武曾顿宿于此，又关壮缪亦尝驻焉。一名卓刀市。

皂角镇县东南七十里，接景陵县界。《寰宇记》：地多丘陵及皂角树。西魏因以角陵名县。《志》云：县旧有东廊驿，万历八年革。

潜江县府东南八十里。西南至荆州府二百七十里，南至荆州府监利县百五十里。汉竟陵县地。唐大中间，置征科巡院于白洑镇。宋初，亦曰安远镇。乾德二年，升为潜江县，属江陵府。后因之。明嘉靖十年，改今属。县城周五里有奇，编户二十三里。

○潜江旧城县西四十里豆子湖南。宋初，置县于此，寻移今治。《志》云：县本治道隆乡，以水患，迁于斗堤。是也。又余潭城，在县西七十里棠林冈，相传关壮缪守南郡时筑。

○潜水县东一里。所谓汉出为潜也。又县东二里有洛江河，流入沔阳州。县东三十里有芦洑河，即汉水分流处。《志》云：汉水自石城北三十里，分流为芦洑河，经县东南，复入于汉，故名潜江。潜水复入汉处，曰上新口、下新口。又东南自排沙渡东流，为深江。又南流为恩江。皆弘治及嘉靖中所浚以分泄汉水者也。后或通或塞，下流入沔阳州界。

太平湖县北六十里。相近者曰郑家湖。又县西北百里曰青阳湖。又后子湖，在县东三十里，其相近者曰东白湖、西白湖。又枝江湖，在县西南十五里。其在县西南五里者曰陆家院湖，皆汉江支水汇流处也。○沱埠渊，亦在县西南五里。又县南三里曰马市潭。《志》云：江水溢出为沱。今江水自郝穴口溢入东北，径三湖、芝江湖，至县南为马市潭。潭北有沱埠渊，县东有池曰南池、北池。县北有湖曰太平，西有湖曰青阳，南有湖曰东白、西白，及陆家渊，俱沱水所注。今县治在斗堤，周广七百二十八里，皆重湖也。

高氏堤县西北五里，五代时高氏所筑。起自荆门州绿麻山，至县南沱埠渊，延亘一百三十里，以障襄、汉二水。后屡经增筑，今县境凡有八堤，高氏堤而外，曰莫家潭，曰夜汊口，曰白洑垸，曰江汊垸，曰班家湾，曰车老垸，曰太平垸，多至六百余丈，少亦百余丈，皆冲决要口也。《水利考》：县背重湖，民往往各自为垸，南则陶湖、牛埠，北则太平、马猖，西则白洑、咸林，东则荷湖、黄汉等，凡百余垸，俱环堤而居。明初，修筑各垸堤塍。又有潭子湖、四港、甘心口各枝河分杀水势。嘉靖三十九年，诸堤半决，枝河更多湮塞。夏秋涨溢，大为民害。隆庆二年，兴工修筑，患始杀。其马家垸决口，在景陵境，而害在潜江，备尤不可不预者也。○里社堤，在县南，有里社穴，西南通江陵之漕河。宋乾道七年，湖北漕臣李焘修潜江里社堤，是也。

○白洑驿在县北。明初置驿于此。万历九年，革。《志》云：县境要险，有班家湾、浩子口，防御最切。其拖船埠，近沔阳州界，哨守犹易。而蚌湖、芦洑头，亦为巡警处。盖其地皆接通江汉，盗贼易于出没云。

附见：

兴都留守司在府治东。嘉靖十八年置，辖显陵，承天、沔阳三卫。○承天卫在府治西北。洪武初，置安陆卫。嘉靖三年，改为显陵卫，以护陵寝。十六年，置于城东北十里，环列十营，巡守护卫，而改显陵卫为承天卫。

荆门州府西南九十里。东南至沔阳州二百九十里，南至荆州府一百八十里，北至襄阳府二百七十里。

春秋时楚地。汉为南郡地。后汉因之。晋仍为南郡地。隆安五年，析置长宁、武宁二郡长宁郡治长宁县，武宁郡治乐乡县。宋泰始中，改长宁郡曰永宁。齐、梁因之。西魏改置基州及章山郡。隋废属荆州。唐武德四年，复置基州治章山县。七年，州废，属荆州。贞元中，属江陵府始置荆门县。五代时，高氏置荆门军治当阳县，寻废。宋开宝五年，复置军治长林县。熙宁六年，军废。元�倘�年，复置。端平三年，移治当阳县。元至元十四年，升为荆门府十五年，复治长林。天历初，降为州。明初，以州治长林县省入编户六十三里，属荆州府。嘉靖十一年，改属承天府，领县一。今属安陆府。

州环列重山，萦绕大泽，西控巴峡，扼其咽喉；东连鄢、郢，为之襟带，信荆楚之门户，实襄、汉之藩垣。唐之中叶，而荆门始建荆门县置于贞元二十一年。迄乾符五年，王仙芝寇乱荆南，襄邓帅李福驰救，败贼于荆门。明年，黄巢自江陵趣襄阳，襄阳将刘巨容等扼之于荆门，伏兵于林中，大破之。当是时，巨容无养寇之心，贼党且歼矣。然则荆门者，诚铃束之要地也。宋嘉熙之际，以荆门为次边，而城垣未备。陆九渊知军事，谓军居江、汉之间，为四集之路，南捍江陵，北援襄阳，东护随、郢之胁，西当光、化、夷陵之冲。荆门固，则四邻有所恃，否则有背胁腹心之虞。由唐之湖阳湖阳，见河南南阳府唐县以趣山，则其涉汉之处，已在荆门之胁。由邓之邓城以涉汉邓城，见襄阳府，则其趣山之处，已在刑门之腹。自此之外，间道之可驰，汉津之可涉，陂陀不能以限马，滩濑不能以濡轨者，所在尚多。自我出奇制胜，徼敌兵之腹胁者，亦正在此。虽四山环合，易于备御，而城池缺然，将谁与守？因请于朝而城之。嘉熙中，孟珙图复襄阳，谓必得荆门，然后可以出奇兵。盖九渊实先发之矣。

○长林废县今州治。汉编县地，属南郡。东晋隆安五年，置长宁县，为长宁郡治。宋泰始中，以长宁郡名与文帝陵同，改为永宁郡，而县如故。齐、梁因之。隋郡废。开皇十八年，改长宁曰长林，属荆州。唐因之。宋为荆门军治。元为州治。明初省。今州城，因宋嘉熙中故址修筑。弘治末，圮于水，寻复增修。周六里有奇，有门四。

荆门城州东北六十里。本长林县地。唐贞元二十一年，析置县，属江陵府。乾符五年，贼王仙芝寇荆南，山南东道帅李福驰救，至荆门，遇贼，奋击败之。时仙芝已陷江陵、罗城，焚掠而去。六年，黄巢自江陵焚掠而北，襄阳将刘巨容、曹全��等扼之于荆门，大破之，即此。唐末废。《志》云五代高季昌更荆门县为军，非也。盖因荆门旧名耳。又云荆门故城在州东南一里东山下，误。又长林城，在州西三十里。晋隆安中，分编县地，置长林县，属武宁郡。齐、梁因之。隋开皇十一年，省入长宁。十八年，遂改长宁为长林。《元和志》：晋置长林县，以其地有栎林长坂云。又绥安城，在州北。晋末，桓玄置绥安郡，寻省为县。宋初，省入长宁。

乐乡城州北八十里。汉若阝县地。晋隆安五年，桓玄以沮漳降蛮置武宁郡，又立乐乡县为治。宋以后因之。梁大宝二年，侯景攻巴陵，岳阳王�饔胂娑�王绎为难，闻之，遣军据武宁，声言赴援江陵，寻引去。承圣三年，王琳为广州刺史，琳意欲为雍州，镇武宁，为国御捍。盖自武宁以北，即为襄阳界。时荆雍之隙方深也。未几，�饕�魏军袭江陵，魏军济汉，袭武宁，克之。遂长驱向江陵，江陵下，置若阝州于此。隋初，郡废。大业初，州废，县属竟陵郡。唐武德四年，仍置若阝州。八年，州废，县属襄州。天�倘�年，朱温将杨师厚击江陵，至乐乡，荆南牙将王建武迎降。五代周并入宜城县。宋为乐乡镇，属长林县。今有乐乡镇巡司。

章山城在州东北。本长林县地。西魏置绿麻县，兼置上黄郡。隋开皇初，郡废，县属基州。大业初，改县曰章山。又西魏置丰乡县，并置基州及章山郡。开皇七年，郡废。大业初，州废，皆属竟陵郡，后废。唐武德四年，于长林东北百二十里置基州及章山县。七年，州废，以章山属郢州。州复废，改属荆州。八年，省入长林。《一统志》：基州城，在内方山东北马良口，按嘉靖十八年，以马良望乡益钟祥县，今盖在钟祥界内。

编县城在州东。汉县，属南郡。后汉因之。晋、宋以后，仍属南郡。萧梁末，废。亦谓之编都城。《都邑考》：州治东东山，顶平旷，号太平顶，上有楚望亭，汉编县所理也。恐误。○荆台城，在州东六十里。梁置安居县。隋开皇十八年，改曰昭立，属荆州。大业初，改曰荆台，寻废入当阳。《志》云：州南六十里有宛城，盖南北朝时侨置县也。又有李家市城，在州东南百七十里，五代时高氏筑。

那口城在州东南。《春秋》庄十八年传，楚武王克权，权叛，迁权于那处。及文王即位，与巴人伐申而惊其师，巴人叛楚而伐那处，取之。杜预曰：编县东南那口城，是也。《史记》：周公辅成王，封其弟季于冉。孔氏曰：冉，亦作�恚�或作那，皆读曰然，今那口也。《志》亦谓之权国城。

○东山在州治东南一里。一名东堡山。州西三里有西山，亦名西堡山。又蒙山，在州西一里，两山对峙，如峨嵋然。麓有蒙惠二泉，旧名泉子山，一名象山。又屏风山，在州西北四里，绝顶平衍，中有二泉。宋绍兴中，州民结庐其上，为拒敌计。开禧初，郡守李直炳徙居焉。○荆门山，在州南五里，其西又有虎牙山，相去五里。二山本在宜都县，因州名传讹也。又灵鹫山，在州北三十里，有龙洞，深五里，泉石甚胜。

内方山州东南百八十里汉江之上。《禹贡》所云内方至于大别者也。一名章山，又名马仰山。《志》云：马仰山有二，一在州北三十五里。又有鸡头山，在州北六十里，最高。谚云：鸡头、马仰，去天一丈。鸡头相接者曰大明山，皆有泉石之胜。或以鸡头山即《括地志》所云之章山也。○象河山，在州北七十里。上有城垒，势极险峻。下有泉，是为象河。又中城山，在废乐乡县西南。上亦有城，极险峻。又绿麻山，在州东南百三十里。宋末，吕文焕遣都统边居谊筑绿麻城，城盖在山下，俗亦名桃李山。

长坂在州西北。李巡曰：高峰山坡曰坂。后汉建安十三年，曹操入荆州，先主将南保江陵，操以江陵有军实，恐先主据之，乃轻军到襄阳，一日夜行三百余里，追及于当阳之长坂，先主弃妻子走，使张飞将二十骑拒后。胡氏曰：长坂，在当阳县东南百二十里长林城北。《城邑考》：长林城北有栎林长坂，即曹操追先主处。盖长坂起于当阳之北，而接长林之境矣。○太子冈，以州北五十里。元文宗自潜邸归即位，尝驻此，因名。

○汉水州东九十里。自钟祥县流入境，又东南流，入潜江县界，谓之沔水。先主败于当阳长坂，济沔，与刘琦俱到夏口，即此处也。《水利考》：汉水入州境，不至冲泛者，东赖王家堤，东南赖绿麻堤以障之也。其堤防要害，全在沙洋镇一带。此镇控荆门、江陵、监利、潜江、沔阳五州县之上流。汉水自绿麻口直冲沙洋，北岸旧有堤，接连青泥湖新城镇，由沈家湾诸处至潜江界，凡二十余里，惟沙洋堤势独宽厚，军民廛居其上。嘉靖二十六年，堤决，汉水直趣江陵龙湾寺而下，分为支流者九，于是下流州县，俱被氵�蚊弧６�十八年，有司修筑失宜，未几，复决。旧江身渐狭，南北相对止二十余丈。决口东西相对约三百余丈，反为正派，几不可复障而东矣。隆庆初，改筑高厚，水患始少。但此堤与红庙堤相对，虑红庙水涨，居民每欲盗决以泄水，备不可弛也。

直河州东南百二十里。又东南三十里有平塘湖河流合焉。又南流入于三湖，东合沔，一名直渠。溉田百顷，长而且直，因名。又权水，在州北。《志》云：权水出西蒙诸山，东北流经太子冈，会流为曹将军港。唐曹全��、刘巨容败黄巢于此，因名。下流径内方山西，又东南径古权国城，又东入于沔。又官堰河，在州北百里，其地有�滋ㄉ剑�河源出焉，东入汉江。

建水州北百三十里。一名氵建水。梁太清末，萧�髯韵逖艄ソ�陵，会其将杜�畹扰严�襄阳，�髌�粮食铠仗于氵建水而还。明年，西魏将杨忠救�鳎�乘胜至石头，将趣江陵，湘东王绎遣使说忠，忠遂停氵建北。大宝二年，岳阳王�饕院罹肮グ土辏�遣其将蔡大宝军武宁以规江陵。湘东王绎遣使谓曰：君忽顿武宁，即当遣劲甲顿氵建水，待时进军也。氵建水，盖襄阳江陵之襟要矣。亦名建阳河，又名杨水，亦名大漕河。流入江陵县界。

云梦泽在州东北。旧盖与德安府之云梦相连。《汉志》注：编县有云梦官。又今州西北四十里有云梦山，或以为云梦之浸旧至于此。今湮。○藻湖，在州东北百十里，州东北百三十里有后港，合诸陂泽水，东流入焉。又有长湖，在州北百六十里。屯湖，在州东九十里。又州东马良村有马良湖，东南百里有藤湖，百七十里有乔母湖，百八十里有蒿台湖，皆流汇于汉江。

蒙惠二泉州西二里。源出蒙山之麓，分二派，北曰蒙，南曰惠。蒙泉常寒，惠泉常温。宋知州彭乘引为三沼，合流至竹陂河入汉江。居民分引溉田，甚赖其利。《志》云：州东九十里有百顷山，有温冷二泉，溉田百顷。又州北二十里有南泉，源出灵鹫山，溉田数百顷。○盐井，在州北九十里，产盐，味苦。

○东关州北一里。宋末，设以御敌。又西堡寨，在蒙山上。元末，乡人筑以御寇。又有东寨，《志》云：在州南二百里，亦元末御寇处。

沙洋镇州东南百四十里。亦曰新城镇。宋末，吕文焕将边居谊筑新城于此，因名。今有巡司戍守。又建阳镇，在州南九十里，有巡司，并置建阳驿于此。州西北百二十里有仙居镇，以近仙居山而名。峰岩险峻，为往来要道，置巡司纠察。丽阳驿亦置于此。其相近者又有鱼料水驿，《舆程志》云：两驿皆在州北百二十里。由襄阳而南，此其孔道也。又有石桥驿，在州北六十里。州城北曰荆山驿。

当阳县州西百二十里。南至荆州府枝江县百八十里，西至夷陵州百五十里。汉县，属南郡。后汉因之。建安十三年，曹操下荆州，先主将其众过襄阳，南至当阳，为操所追处也。晋仍属南郡。宋齐因之。后周置平州及漳川郡治此。后属梁。隋开皇七年，改州为玉州。九年，州郡并废，县属荆州。唐武德四年，又置平州。六年，改为玉州。八年，州废，仍属荆州。五代时，高氏置荆门军治此。宋属荆门军。绍兴十四年，废入长林县。十六年，复置。洪武初，属荆州府，寻改今属。九年，省入州。十三年，复置。今城周三里有奇，编户五里。

○麦城县东南五十里，在沮、漳二水间。《水经注》：漳水南径当阳县，又南径麦城东。相传楚昭王所筑。三国初，关羽为吕蒙所袭，自知孤穷，乃走麦城，是也。又有磨城，在县东四十里。《荆州记》：麦城东有驴城，沮水西有磨城，伍子胥造此二城以攻麦城。谚云：东驴西磨，麦城自破。

麋城县东南六十里，地名八渠。宋白曰：春秋楚伐麋。颖容《释例》曰：麋，当阳也。或云三国时麋芳所筑。又有权城，在县东南。春秋时权国，楚武王克权，使斗缗尹之。斗缗以权叛，是也。又方城，在县东南百六十里沱江东浒。《志》云：方城旁有秣马山，原隰宽衍，今方城见江陵。

○玉泉山县西北三十里。山有泉，色白而莹，本名覆船山。三国时易今名。隋置玉州以此。宋末，蒙古陷襄阳，张梦发请城当阳之玉泉山，是也。又有玉阳山，在县西二里沮水之阳。○方山，在县东四十里漳水上，层峦环列。又县东十里有许由山，山顶平旷，沮水与玉泉山水会于其前，有泉曰洗耳溪。

紫盖山县西南五十里。《道书》以为第三十三洞天也。《寰宇记》：紫盖有南北二山，顶四垂若伞，林石皆绀色，下出彩水。又铁山，在县北八十里，接远安县界，旧产铁，湘府曾于此山采矿。

绿林山县东南百二十里。山深阻。王莽天凤四年，新市人王匡、王凤等聚亡命，藏于绿林山中，数月间，至七八千人，是也。近《志》云：山在县北六十里。○当阳坂，在县北六十里，相传曹操追先主于此。《志》曰：县西北六十里有倒流桥，沮、漳二水合流其下，即张飞据水断桥处。恐误。

○沱江县南百二十里。大江分流处也。旁有金沙滩，地多流沙，烨烨如金。《志》云：金沙滩在县东南百二十里。《水利考》：县境之沱江，即沮、漳下流，盖水合势盛，南连大江，因有沱江之名。

沮水在县北一里。自南漳县经远安县，东流入界，绕流县西，折而东，又南经麦城西，又南流合于漳水。○漳水，在县北四十里，自南漳县流入境，东南流，经麦城东，又南合于沮水。《志》云：沮、漳二水合处，在县东南五十里，名合溶渡。又南流注于沱江，至枝江县界，而入大江。余详大川沮水。

熨斗陂县东南八十里。《志》云：绿林山之水，与县东六十里圆台山之水，会为熨斗陂。又县北八十里亦有熨斗陂。宋绍兴中，郡守吴猎尝遏走马湖、熨斗陂之水，于县西北置李公匮，以限戎马。

○漳河口镇县北百里，有巡司。《志》云：县北有章乡。《水经注》：漳水经临沮县之章乡南，吴将潘璋擒关羽于此。

附见：

荆门所州南九十里。又州北百二十里有宜门所。二所旧隶荆州卫。嘉靖中，改属承天卫。

沔阳州府南三百二十五里。东北至汉阳府四百里，南至岳州府三百五十里，西至荆州府四百四十里。

春秋、战国时楚地。秦为南郡地。汉属江夏郡。后汉因之。晋惠帝时，分属竟陵郡。梁又置沔阳郡治沌阳县，见汉阳府。后周兼置复州治建兴县。隋初，郡废州存徙州治竟陵，寻复旧治。大业初，改州曰沔州，寻又改曰沔阳郡治沔阳县。唐武德五年，又为复州治竟陵县。贞观七年，移治沔阳。天宝初，改为竟陵郡。乾元初，复故仍治竟陵。五代因之《寰宇记》：晋改景陵郡。宋仍曰复州亦曰景陵郡。熙宁六年，废属安州。元�坛酰�复故治景陵县。端平中，移治沔阳镇，即今治所。元为复州路，又改为沔阳府。明洪武九年，降为州，以州治玉沙县省入编户四十二里，直隶湖广布政司。嘉靖十年，改属承天府，领县一。今属安陆府。

州襟带襄、随，腹背郢、鄂，当重湖之右，介江汉之中，地洼而卑，水漾而潴，实川泽之区也宋朱昂曰：州环城皆水，因河为濠。然其地在汉阳以西，规度上游，此为资本。明太祖既定武昌，曰：安陆、襄阳，南北噤喉，英雄必争之地。然今日当以沔阳为干，而安陆、襄阳为枝，固守沔阳，乃图进取，庶得其宜耳。此非辨于先后之数者哉。

○玉沙废县今州治。汉云杜县地。西魏为建兴县地。隋、唐为沔阳县地。宋初，析南境置玉沙县，属江陵府。至道二年，改隶复州。宝元二年，省沔阳县入焉。熙宁六年，州废，还隶江陵府。元�坛酰�复故。端平初，移州治沔阳镇。元改曰玉沙，而废旧玉沙县。明初省。《城邑考》：宋玉沙旧县，在今州西南五十里。今州城，明初因旧址修筑，周九里有奇，有门五。

建兴城州北二里。亦曰复州城。西魏所置建兴县也。《隋志》：梁置沔阳、营阳、州城三郡。西魏省州陵、惠怀二县，改置建兴县。后周置复州治此，又省营阳、州城二郡入沔阳郡。开皇初，郡废，移复州治竟陵。仁寿三年，州还治建兴。大业初，改县曰沔阳，寻又改复州为沔阳郡。唐初，州治竟陵，寻还治此。乾元以后，仍属复州。宋因之。宝元中，省为沔阳镇，今州治在其南。《图经》谓之楚王城，俗亦名七里城。○青林城，在州东十里。又州西十里有石楼城，州东五十里，有鱼复城，建置未详。

○黄蓬山州南二百里大江之旁。其山延绵环结，上有城，亦曰却月城。城外有台，相传鲁肃曾屯兵于此。山下有湖，为黄蓬湖。元末，徐寿辉陷沔阳，陈友谅起兵于黄蓬以应之。友谅，沔阳人，其父黄蓬渔子也。又黄蓬山之支曰香山，俗名望乡山。其相近者又有石灵、松林、乌林诸小山。

○江水州南二百里。《志》云：自监利县白螺山南，又经乌林南，过茅埠口，又东过竹林湾，又东过新滩、水洪二口，又东北接汉阳府之沌口，皆府境也。旧有长官堤，起监利县境，东接汉阳，长百数十里。明渐圮。嘉靖初，复筑滨江堤，西南起龙渊，东止玉沙，万有余丈。数年，复决西流窝一带，直抵玉沙。嗣后屡筑屡决，而东南皆为水区矣。

汉水州西北百里。自潜江县流入州境，纵横散滥，往往为害。《志》云：汉水自钟祥东播为芦洑河，入潜江东南，至上新口，径鲇鱼套诸处，达城西三里之三江口，所谓城西一里有襄河也。又自上新播于下新口，流至柳口，复东播于蒌蒿汀，至直步，夏水从西来注之。径螺子渎，又径渣潭，东北趣大阳，入于襄河。又自渣潭东南，径小阳，过张家池坝港，入阳明湖，俱会于白湖，出沌口入江。汉水又自芦洑播于排沙，径豆刂河、范溉关、栗林、麻港、南湾诸处，至黄荆口，入下帐湖，东汇于白湖。又自范溉南播于刘家渡，入三江口。又自栗林口播于蒋家湾，径莲台，趣大湖口，合黄荆水流入江。今汉江支港，在州东北六十里者，亦曰中下襄河。嘉靖初，濒汉为堤，自大小朱家冈至沧浪南池，几万余丈。九年，汉水自拖船埠西，决入州境，湖水皆溢，西北一带，皆为巨浸。后屡塞屡圮，未为乐土也。《水利考》：州境向以富饶称，盖地介江、汉间，多湖渠，民便渔鲜；又因湖渚，环堤为垸，易于耕佃也。明成化以来，上流堤防渐溃，汉水不时涨溢，城市崩坏，陷溺甚众。正德以后，潜沔湖渚，又渐淤为平陆，下流既壅，水无所容，安得无决圯之患？故曰：江溢则没东南，汉溢则没西北，江汉并溢，则茫然大壑矣。岂堤防所能御哉？余见大川汉水及川渎异同。

长夏河州南四十里。《志》云：襄水为汉之潜，而长夏河即夏水，江之沱也。自监利县流入境，东为大马长川，过沙口，又东北过柴林河，至直埠，与汉水合。《禹贡大传》：夏水首出于江，尾入沔，亦谓之沱。郑玄、刘澄之皆以为沧浪水也。《水经注》：夏水东至云杜入沔，其处谓之�髡呖凇！豆慵恰芬嘣疲合乃�入沔之口为�髡呖凇＝颃髡呖谠谘裘鳌⑻�白诸湖间，盖为水所堙也。亦曰堵口，亦曰潴口。晋元帝永昌元年，王敦反，逼建康，甘卓自襄阳将袭武昌，军于潴口，即此。夏水合沔入江，故沔口又名夏口也。又《周地图记》：夏水合诸水同入汉，自汉入潴，名七里沔，州名取此。《胜览》云：七里沔，在复州，江、汉、夏三水所汇处，故沔阳城亦曰七里城。《州志》：七里沔在州东一里。又云：夏水泛则合诸水于州之东北度口，下流六十里，地名沧浪，古有沧浪驿。汉水自襄河而入，江水、夏水自西南而入，并汇于此，或以为七里沔也。一说竟陵南三十里湖东有七里泛，即七里沔。○漕河，在州西南一里，江水、潜水所入也。《志》云：漕河自州西三里之三江口，东流合沧浪水，过侯埠关，入于白湖。又州治北有汊河，流入汉阳府界。又有白沙水，《志》云：在州东北一里。《水经》云：江水过下隽东，得白沙口。程�镆晕�即是水也，今堙。

太白湖州东北二百里，接汉阳府界。一名九真湖，一名土湖。潜水自西北来注之，沱自南来注之，其上游西湖、李老、泗港、沙湖及直步、黄蓬、阳明诸水悉汇焉，周二百余里，为沔境之巨浸。达沌口入江。《水经注》沌水通沔阳太白湖，是也。《水利考》：环沔皆湖也。大者凡数百里，小者亦不啻数十里，长波巨浸，诚浩渺之区矣！然其北多属景陵，而李老为大；其西多属监利，而西湖为大；其南则黄蓬为大，其东则太白为大。诸湖皆逶迤入太白湖，故沔，众水之汇也，太白，又沔水之汇也。沔之水，潴于太白，泄于沌口，地势使然也。不然，沔其鱼矣乎。

白鹭湖州东十五里。其东相接者曰鼍湖。又官港湖，在州南四十里。又南十里曰赛港湖，又南五十里曰白螺湖。○千金湖，在州南二百里，其相接者曰乌流湖，曰黄蓬湖。《志》云：黄蓬湖纳茅埠口、许家池及白螺、莲子潭诸水，达新滩而入于白湖，江溢则逆洄入汉。

三阳湖州西三里。东曰朝阳，南曰南阳，北曰水阳，故曰三阳。又州北有复池湖。周武帝置复州，以湖名也。又白石湖，在州西八十里。湖中筑长堤为驿道，亘十里。○直步湖，在州东南四十里，其湖受柳口大马河及螺子渎、渣潭、李二河等水，入阳明湖。《志》云：螺子渎在州东七十里，李二河在州东南百五十里。又西湖在州东南百里，西港湖在州东南百五十里，下五湖在州东南二百八十里。

沙湖州东百二十里，与太白湖相连。今有沙湖驿。又司马小阳湖在州东九十里，阳明湖在州东百七十里，皆流接大白湖。○马骨泛，在州北八十里。夏秋泛涨，渺漫若海，春冬涸，为平田。《一统志》云：马骨湖，在州东南百六十里。似误。《志》云：州之四境，湖池泛港之属凡四十有四，而太白湖最著。今皆有河泊所司之。

许家池州东南百五十里。又张家池，在州东南百四十里。杨孟池，在州东北百二十里。皆江汉支流所汇，联络灌注以入于白湖，亦皆掌于河泊所。○豆刂河口，在州西北六十里。豆刂，与穴同。盖水流分泄处。亦曰豆刂河新掘口，汉水别流所经也。有河泊所，并置豆刂河驿于此。又拖船渡在州西九十里汉江滨，刘家渡在州北二十里。

○范溉关州西北四十里。《志》云：沔阳之关四：〔一〕曰荆江口关，在城西；一曰襄江口关，在城西一里；一曰侯埠关，在州东六十里，与范溉关为四也。今有侯埠驿，置于侯埠关侧。

沙镇在州东百五十里沙湖口。有沙湖驿，并置巡司于此。《志》云：沙镇之东有邵洲脑，其地连接太白诸湖，支浦环聚，劫寇潜匿。万历中，增设官兵戍守。又茅镇，在州南百二十里茅埠口，亦设巡司于此。《志》云：州东百六十里地名尖刀嘴，北接汉川县界，有鸡公洲。嘉靖中，大盗哨聚于此，因增置官兵戍守。

汉津驿州城东北一里。驿前有江北渡，东接汉阳，西接潜江景陵，为一州之津要。《志》云：州有深江、豆刂河两驿，今俱革。

景陵县州北二百十里。北至京山县百里，东至汉阳府汉川县百五十里。楚竟陵邑。汉置县，属江夏郡。后汉因之，又光武封刘隆为侯邑。晋亦曰竟陵县，仍属江夏郡。晋末，分置霄城县，属竟陵郡。宋、齐因之。梁封范云为霄城侯，是也。西魏废竟陵入霄城，为竟陵郡治。后周改县曰竟陵。隋初，尝为复州治。唐时，复州治此。五代晋改县曰景陵。宋亦为复州治。端平中，还隶复州。元属沔阳府。今城周三里有奇，编户二十五里。

○竟陵故城在县西南，即楚故邑。《史记·越世家》：竟陵泽，楚之材也。孔氏曰：楚有七泽，竟陵其一。秦白起攻楚，拔郢，东至竟陵。汉置县于此。晋宋因之。惠帝以后，属竟陵郡。太安二年，荆州刺史刘弘遣陶侃攻贼张昌于竟陵，败之。宋、齐为竟陵郡治。齐永元二年，萧衍起兵襄阳，前至竟陵，命张法安守之。梁太清中，湘东王绎以王僧辨为竟陵太守，既而与雍州刺史岳阳王�魑�敌，使司州刺史柳仲礼镇竟陵以图�鳌．鞔缶澹�遂请于西魏以覆江陵。西魏移郡于霄城，县废。《括地志》曰：竟陵故城在长寿县南百五十里。孙宗鉴曰：自蔡州南至信阳军，始有山路，迤逦至安陆，可两驿。至复州皆平地。南至大江，并无丘陵之阻。渡江至石首，始有浅山。谓之竟陵者，陵至此而竟；谓之石首者，石自此而首也。《汉志》：竟陵县东北有章山，古文以为内方，盖以为荆门之内方也。

云杜城在县东南。汉县，属江夏郡。王莽地皇二年，绿林将王匡等败莽兵于云杜，遂攻拔竟陵。后汉亦属江夏郡。东晋以后，属竟陵郡，后周废。《水经注》：沔水自竟陵，又东南经云杜县东，夏水注之。《寰宇记》：萧梁置沔阳郡，盖治云杜县。又郧城，杜预曰：在云杜东南。《汉志》郧公邑在竟陵，是也。今见安陆县。○京山城，在县北，齐梁置京山县，后齐置建安郡治焉。西魏改郡曰光川，后周郡废。隋大业初，废京山县入竟陵，因改角陵为京山县。又云梦城，《志》云：在县西，即古云梦泽地。又县东六十里有笑城，相传宋将毕再遇与金兵对垒，夜遁，惟系羊击鼓，金兵既觉，欲追之，知已无及，一笑而已。因名。《通志》：县东九十里有直阳市城，相传为旧县治。

○五华山县东七十里。山岭连属，北接钟祥县界，上有古风城，相传伏羲之后封于此。又巾戍山，在县北七十里。《水经注》：晋时于此置巾水戍。又有龙穴山，在县东北五十里，山旁有龙穴陂，一名龙尾山。○天门山，在县西六十里。亦名火门山，相传光武行兵，举火夜度处也。俗忌火，故曰天门，盖即京山县之天门山。好事者为之说也。又青山，在县西北六十里青山湖北岸，亦与京山县接境。《志》云：湖在今县西二十五里。又诸葛岭，在县西二十里，俗传孔明屯兵处。

○沔水在县南百里。自潜江县流入境，与沔阳州接界。梁太清二年，侯景据台城，荆州刺史湘东王绎遣兵入援，又遣竟陵太守王僧辨将舟师出自汉川，载粮东下，是也。《志》云：县南今有西江水，乃襄江之一派。《水利考》：汉水入境，经诸陂泽，至县东分流，一由黑流渡，经张池、竹筒二河，分入汉川刘家隔者为正流。一由小河口，经渔新河、巾台河、牛角湾，出汉川县风门，合竹筒河者为支流，二流会合，经�目诓痰辏�并出汉口，此故道也。嘉靖二十五年已后，湖泽大半淤平，而竹筒河、牛角湾二处又复中湮。于是县多水患。大抵由青山经林里泽、急走湾、上下洲河，直冲县治，抵杨林垸灌海堰，则邑皆为壑矣。又有塔儿湾决口，虽在潜江，而景陵实当其患，皆可虑也。

回河县东北七十五里。自府北池河分流经此，又东南入于沔水。○便河，在县南三十里。元时，郡守白景谅以自县至郡，水道迂远，乃开此河，民以为便。时掘土得石，有文曰白公沟，亦名白河。又义河，在县东一里。《志》云：县有城南河，经城南入汉，下流为义水，汉水泛溢，时有冲啮之害。

扬水在县西南。旧自荆州府监利县流入境。《水经注》：扬水东入华容县，又东北径竟陵故城西，又北注于沔，谓之扬口。亦谓之中夏口。先主当阳之败，张飞按矛于长坂，先主以数十骑斜趣汉津，遂渡夏口。是矣。《晋书·杜预传》：旧水道惟沔汉达江陵千数百里，北无通路，预乃开扬口，起夏水达巴陵千余里，内泻长江之险，外通零、桂之漕。建兴四年，王廙将赴荆州，留长史刘浚镇扬口垒，为贼杜曾所破。隆安二年，荆州刺史殷仲堪贼杀故雍州刺史郗恢于扬口。齐永元二年，萧衍起兵襄阳，攻郢城，次于扬口，是也。今亦为扬林口。或曰：岳州府北有杨林浦，亦扬水通江之故道。○巾水，在县北。《志》云：县东一里之义河，即巾水所经也。《水经注》：巾水出竟陵县东百九十里，西经巾城下，又西经竟陵县北，又西注扬水，谓之巾口。是也。又巾水，旧经扬林口，亦曰扬水，今自便河复入于汉。

三澨水县南三十里。出京山县西七十里之磨石山，流入县界，东注于蒿台湖。或以为即《禹贡》之三澨也。亦名三�饪凇！吨尽吩疲合睾游髯阅虾涌谌耄�南自黑流渡入，北自石家河入，故名。�猓�读曰差。一名三参水。参，去声。《县志》云：县有白云三�馑�，在县东南九十里。有河泊所，东南去州一百里。

东湖在县东。地脉迤逦为洲坻，盘旋于湖中，凡数层。又西湖，在县西里许，中有汀。又南湖，在县南十里。○上帐湖，在县南七十里。《志》云：东南去州百八十里，有河泊所。又下帐湖，在县南百七十里。又蒿台湖，在县东七十里。《水利考》：县境有四汊、蒿台等湖，即《禹贡》三澨故地也，最为低洼。嘉靖中，四汊等湖淤浅，下流复壅，沈溺不免矣。

氵壹马潭县西三十五里，钟水之区也。又有葫芦三湾，在县西南五十里，皆掌于河泊所。《舆程记》：县西南六十里为渔泛洪泽口，又四十里为湖口，即监利以北诸湖泽也。渡湖三十里，登陆五十里，而至荆州府。

○甘鱼陂在县西北。《左传》昭十三年，楚公子比次于鱼陂。《战国策》：冷向曰：楚南有符离之塞，北有甘鱼之口。杜预曰：竟陵城西北有甘鱼陂。王氏曰：战国多用水攻，故楚守甘鱼之口。符离，见江南宿州。横桑口，在县东南。东晋初，荆州将吏郑攀等作乱，拒刺史王廙，众心不一，散还横桑口。《水经》：沔水受夏水，东南径云杜县，又东径左桑。昔周昭王南征不复处，庾仲雍谓本是佐丧也。又东谓之横桑，言得昭王丧处。

石渠堰在县西北三里。其流自五华山下通巾水。唐咸通中，刺史邓元素开。又县东北有永丰堤，堤长四里。又有周公堤，自县东至县南，横长三十里。弘治中，县令周端因旧堤增筑，因名。又有便堤，在县南车箱渡，护七十余垸之田。

乾镇县东八十里。潜、沔之间，大半汇为湖渚，复合流至乾镇，分为二流：一由张家池口，出汉川县；一由竹筒河，出刘家隔，往来之要道也。今为乾镇驿，《会典》作乾滩驿，并置巡司于此。○皂角市，在县东北七十里，有皂角渡。地据高阜，当三府四县之交，居民错杂，商贾辐聚，防御最切。其相近者曰鱼泛洚，亦戍守处也。又县东二十里有板港渡，县西青山湖口有鼓角渡，县西九十里有黑流渡，县南三十里有车箱渡，皆水陆津要也。又有柳家渡，在县东北四十里。弘治十二年，改建柳家桥，公私便利。

八十冢县东北七十里。有疑冢凡八十，地名长河，接德安府应城县界。

附见：

沔阳卫在州治东北。洪武六年置。嘉靖十八年，改属兴部留守司。今亦设沔阳卫。

◇德安府东至黄州府三百里，南至汉阳府三百二十里，西至安陆府三百二十九里，西南至安陆府沔阳州三百四十里，西北至襄阳府四百九十里，北至河南信阳州二百五十一里，东北至河南光州四百三十里。自府治至布政司三百二十里，至江南江宁府二千二百里，至京师五千六百十里。

《禹贡》荆州之域。春秋时云阝子国云阝，一作郧，又作�模�俱读曰云，后属楚。秦属南郡，汉属江夏郡。后汉因之。晋亦属江夏郡。宋置安陆郡沈约志：孝建初立。齐因之。梁置南司州。西魏改置安州。后周末，改郧州，而安陆郡如故。隋初，废郡，炀帝改郧州为安陆郡。唐武德四年，复曰安州初置总管府，寻为大都督府。天宝初曰安陆郡。乾元初复曰安州贞元中，置安黄节度观察使，治安州。五代梁置宣威军，后唐改安远军。晋复为州。后汉仍为安远军。周显德初，复为州。宋仍曰安州亦曰安陆郡安远军。熙宁初，升为德安府以旧为潜邸也。元因之《志》云：宋端平初，徙治汉阳，元复旧治。明吴元年，改德安州。洪武九年，隶黄州府。十三年，复为德安府，领州一、县五。今仍旧。

府北控三关谓信阳三关，南通江汉，居襄、樊之左腋，为黄、鄂之上游，水陆流通，山川环峙。春秋时，楚人用此以得志于中原者也。三国时，为吴、魏争逐之地。吴嘉禾三年，陆逊自襄阳引退，潜遣别将击江夏新市、安陆石阳，斩获而还。时安陆已属魏，吴人遂不能得志于襄阳。晋庾翼图北伐，议移荆州镇安陆，盖顾瞻河、洛，指臂淮、汝，进可战，退可守，安陆形胜，实为利便矣！自是南北分强，未尝不以安陆为棋劫之地。梁、陈不竞，周、隋屡出师于安陆，而东南不能支也。唐之中叶，淮西多事，安、黄每为形要。宋南渡以后，西北用兵，识者每欲于襄、邓、安、随，为北瞰京洛之计。岳飞发鄂州，道安州，进破金人于蔡州，而中原震动。陈亮谓：安、随诸处，镇抚得人，可以出奇制变。是也。胡氏曰：欲固中流，必以重兵镇安陆。薛氏云：安陆北接随、唐，东黄、南鄂，西接荆、郢，呼吸可通。明初，兵下汝宁，捷指安陆。时全楚州郡，悉为贼锋所糜烂。王师一至，无不欣欣�胪�者。盖不待摧枯之力，而有风靡之势矣。此岂非古今之仅事哉？

安陆县附郭。汉县，属江夏郡。王莽地皇二年，绿林帅王匡等拔竟陵，转击云杜、安陆，是也。后汉亦属江夏郡。晋为江夏郡治。刘宋以后，为安陆郡治。梁为南司州治。自是州郡皆治此。明初，省入德安州，寻复置。今编户七里。

○郧城今府城。春秋时郧子国也。楚灭郧，封斗辛为郧公，邑于此。定十年，吴入郢，楚子奔郧。《史记》：楚昭王十年，吴入郢，昭王亡至云梦，走郧。是也。《水经注》：郧水经安陆城西，故郧国也。盖亦因�乃�为名矣。晋太元八年，苻坚大举入寇，慕容垂进拔郧城。义熙初，桓振据江陵为刘毅等所败，逃于郧川。既又自郧城袭江陵。郧城在郧川，故有二名也。梁武帝攻鲁山，谓郧城、竟陵之粟，方舟而下，郧城，即安陆之别名矣。今郡城，明初因故址修筑，嘉靖中增修，周六里有奇。

永阳城在府北六十里。萧齐置永阳县，属随郡。梁因之。西魏改曰吉阳，属安陆郡。隋初废。又桓温城，在府东十八里紫石村，相传温尝屯兵于此。《志》云：县西三十里有郝甑山，后周甑山县在其下。恐误。今见前汉川县。

○章山府东四十里。《左传》定四年，蔡侯、吴子、唐侯伐楚，舍舟于淮�溃�自豫章与楚夹汉。《图经》云：豫章即章山也。一名障山。晋太安二年，华宏讨义阳贼张昌于江夏，败于障山，即此。一名立章山。或以为即内方山，误。○陪尾山，在府东北五十里，小丘也。或以为《禹贡》之陪尾，误。俗呼横山，一名横尾山，祝穆以为郧水所出。

石岩山府西八十里。山有石岩耸立。晋太安二年，时义阳蛮张昌作乱，聚众于安陆石岩山，织竹为凤，衣以五彩，聚肉其旁，以集百鸟，诈云凤降，因伪建元神凤，镇南将军刘弘讨平之。《水经注》：�乃�过江夏安陆县西，又南径石岩山北。是也。又寿山，在府西北六十里，北接应山县界。○白兆山，在府西三十里，西去大洪山一百里，皆峦嶂联络，有岩洞泉涧之胜。其东相峙者曰石梁山，亦高耸，有石如梁。

蔽山县北四十里。山如屏嶂，遮蔽南北，其阴即应山县界。又铁城山，在县北五里，以山石如铁而名。○黄花谷，在府南。石晋天福五年，安州帅李金全以州附南唐，南唐将李承裕据其城。晋将马全节奉命讨金全，与唐兵战于城南，败之，承裕南走。别将安审晖追败承裕于黄花谷，又败之于云梦泽中，遂获承裕而还。

○�乃�在城西北。《元和志》：安州，其城三重，西枕�乃�。�乃�源出大洪山黑龙池，东南流过随州界，又东经应山县界，合诸溪水东南流入境。又南流至此绕城西隅，南经云梦泽，历云梦县及应城县境而入汉阳府界。其在城西者，俗称府河，亦名石潼。《水经注》：�乃�，亦名清发水。《左传》定四年，吴败楚于柏举，从之及于清发，是也。又晋太安二年，镇南将军刘弘遣牙门将皮初与张昌战于清水，斩之。亦即�乃�矣。又��水，在府西北五十里，源出应山，会于�乃�。

漳水府西南五十里，亦出大洪山，经京山应城县界，流入境。下流合�乃�。沈括曰：清浊相揉者曰漳。漳，文也。别有云梦之漳，与�乃�合流，色理如蝃蝀，数十里方混，其处谓之漳口。陈大建十二年，后周将元景山等败陈将樊毅于漳口，毅退保甑山镇是也。又有氵霍水，在府西南九十里，亦出大洪山，东流会于漳。一云源出白兆山，达云梦县北二十里蒿子口，入于�乃�。

云梦泽府南五十里，《禹贡》曰：云土梦作�隆！吨芾瘛ぶ胺健罚壕Ｖ蒉丛辉泼巍！抖�雅·十薮》：楚有云梦。《左传》昭二年，楚王以郑伯田江南之梦。又云阝夫人弃子文于梦中。定四年，楚子避吴，入于云中。《战国策》：庄辛谓楚襄王驰骋于云梦之中。《史记》：秦始皇三十七年，出游，行至云梦，望祀虞舜于九疑。又自云梦浮江，下观籍柯。汉六年，高祖伪游云梦。《河渠书》：西方则通渠汉水、云梦之野。司马相如曰：楚有七泽，其小者名云梦，方九百里。后汉和帝永元十五年，幸云梦。桓帝延熹七年，幸云梦，临汉水。祝穆曰：左氏言梦则不言云，言云则不言梦。然则云梦实二泽也。《汉阳志》云：云在江之北，梦在江之南，今巴陵、枝江、荆门、安陆之境，皆云有云梦。盖云梦本跨江南北，为泽甚广，而后世悉为邑居聚落，故地之以云梦名者非一处。而安陆之云梦，尤最著云。石晋天福五年，马全节入安州，唐兵南遁。全节遣将安审晖追之及于云梦泽中，唐将张承业据云梦桥拒战。晋兵乃还。《一统志》：府南一里有云梦桥，今泽已堙。又府河湖，在府南八十里，有河泊所。

○氵崇头镇城西北二十里。亦曰潼头，�乃�之别名也。杜佑曰：水所冲曰氵崇。梁大宝初，西魏将杨忠攻安陆，柳仲礼方进军襄阳，驰归救之。忠遣军袭败仲礼于氵崇头，安陆、竟陵俱降于魏。今名石淙村。○大化镇，在府北九十里，与应山县接界。石晋天福五年，安远帅李金全叛附唐，唐将李承裕入安州。梁马全节自应山进军大化镇，与唐兵战于安州城南，是也。又高窍镇，在县南三十里，向有巡司，今革。

三连戍在府西。晋义熙十一年，雍州刺史鲁宗之以襄阳应司马休之于江陵，裕遣檀道济等将步骑出襄阳，江夏太守刘虔之将兵屯三连，立桥聚粮，以待道济。积日不至，宗之子竟陵太守鲁轨袭击虔之，杀之。即此。又诸葛寨，在城东罗陂村，旧传诸葛武侯所立。○胡亭，在府西北。晋咸康五年，石勒将夔安陷沔南，进据胡亭，寇江夏，围石城，即此。石城，见安陆府。

云梦县府南四十六里。南至汉阳府汉川县九十里，西南至应城县四十里。汉安陆县地，属江夏郡。西魏大统十六年，于云梦古城置县，因以为名。隋属郧州。唐属安州。宋因之。熙宁二年，省入安陆。元�坛酰�复置。绍兴中，移县于许落市，寻还故治。今编户三里。

○江夏城县北十四里。晋江夏郡初治安陆，后移夏口。此盖晋故郡治也。杜佑曰：汉江夏郡治在县东南。恐误。○楚王城，在县东。《左传》定四年，吴入郢，楚昭王奔郧城，因以名。

○神山县东北四十里。云覆其上则雨，故名。其相近者曰葛藤山。

○�乃�县西二里。自安陆县流入境，一名西河，又南入汉川县界。《志》云：县南三十里有隔浦潭，�乃�下流也。○云梦泽，旧《志》：在县治南六十步，今湮。

台湖县南六十里。《志》云：水出县东三汊口，及后湖，会流至�目谌胗诤骸Ｓ肿显坪�，在县南四十五里。杨林湖，在县南五十里。○石羊湖，在县东南三十里。又孟家湖，在县东南十里。

○兴安镇县东十五里，旧有巡司。又许落市，在县北十四里，宋时县尝移此。县西北又有於菟乡，相传即楚令尹子文所生处。

应城县府西南八十里。东南至汉阳府汉川县百十里，西至安陆府京山县百里。汉安陆县地。宋置应城县，属安陆郡。齐因之。西魏置城阳郡。隋初郡废，县属郧州。大业初，改县曰应阳，属安陆郡。唐武德四年，复曰应城县，仍属安州。元和二年，省入云梦。太和二年，复置。天�潭�年，又改曰应阳。五代唐复旧。宋、元因之。明洪武十年，并入云梦县。十三年，复置。今编户九里。

○蒲骚城县北三十里。《左传》桓十一年，楚屈瑕将盟贰、轸，郧人军于蒲骚，即此。《志》云：后魏尝于此置浮城县，隋废。

○崎山县西北二十五里，蜿蜒迤逦，来自京山县界。又京山，在县西北六十里，有温泉，东南流注于�乃�。○高楼山，在县东北二十里，�乃�滨，以峰峦层叠而名。

○�暮�在县东北三十里，与云梦县接界，县境诸水，多汇入焉。○杨家河，在县北三十五里。上流自京山县流入境，又东入安陆县境，即漳水上源也。

西河在县西北三十里。一名氵�龊印Ｔ匆喑龃蠛樯剑�经京山县流入界。南流经城西，合诸溪水，经县南四十五里，为梅家港。又南五里为八埠口，入汉川县界，会于汉水。《志》云：县北三十里有省港水，自京山县境流入，南流至县南五里，合菱湖注于西河。又龙石汀，在县西十五里，一名毛家河。亦自京山县流入县西北境，南流至县南四十里，入龙骨湖。又石子河，在县西南二十五里，一名李家河。亦自京山县流入境，至县西四十里合义河，又流经县南三十五里，合龙石河。

五龙港县西南四十里。源出京山县界林泉山，流入境，分为二港，俱注于县西南五十里之三台湖。湖中有三土台，故名也。下流入汉川县界，入汉水。又汤池港，在县西南六十五里，源出玉女泉，入景陵县界，注汉水。《志》云：玉女泉，在县西南六十里。又县东南三十里有东港，流经县南四十里之清水湖，亦入汉水。

○崎山镇县北二十五里，以在崎山下而名。今置巡司于此。又栎林市，在县南八里。又南二里有沙陂冈。《志》云：县有沙湖驿，嘉靖中，改城北马驿。

孝感县府南百二十里。东至黄州府黄陂县百里，南至汉阳府汉川县百里。汉安陆县地。刘宋置孝昌县，以孝子董永名也，属江夏郡。齐置南义阳郡，治孝昌。梁初，以南义阳置司州，寻徙安陆。西魏于县置岳州及岳山郡。后周州郡俱废，县属郧州。隋大业初，属安陆郡。唐武德四年，置氵�鲋荨Ｆ吣辏�州废，县属安州。五代唐改县曰孝感。宋仍属安州。明洪武九年，省入德安州，寻复置。今编户二十九里。

○氵�鲈莱�在县东。《志》云：西魏置氵�鲈揽び诖恕Ｋ宄醴稀Ｌ莆涞滤哪辏�置氵�鲅粝兀�属氵�鲋荨Ｖ莘希�属安州。贞观初，省入孝昌县。或曰氵�鲅艏次魑核�置郡治云。《寰宇记》：县北百里，又有义阳城。《隋志》：梁置义阳郡，西魏改为南司州，寻废。即此城云。

○九���仙�县东北八十五里。一名九宗。环阜叠嶂，林麓深杳，溪涧盘曲，拟于长安九���稀Ｆ涠�曰黄草山，险峻孤峭。《志》云：上有镇阳城，垒石为固，周围数里，四面陡绝，一径仅通，亦昔时守御处。又有双峰山，在县东北九十里，两峰挺峙，飞瀑悬流，登之可尽江汉之胜。○凤凰山，在县东四十里。相传晋永和初，凤产九子于此，一名乳凤冈，四面皆水。

大悟山县东北百三十里，高二百余丈，广六里，上有平畴，可耕种。其下为狮子岩，一名上界山。《方舆记》：县东北二十里，有大伍、小伍山，以重山叠嶂，遥望若行伍而名。疑即大悟之讹矣。○三山，在县西北百三十里，三峰联峙，一名大洪山。又县北二百二十里有五峰山，以五峰并峙而名。

黄茅岭在县北二百五十里，为县境之险阻。其相近者又有白杨岭。《险要说》：孝感之黄茅岭，与应山之高贵山、随州之栲栳山，皆与信阳三关形势联络，上接襄、邓，下连光、黄，《图经》所谓天下之中络，楚北之要害也。

○氵�龊�县北五十里。自河南信阳州界，流经应山县北境鸡头山，为天磨河。入县境，经县北二百五十里之新店，汇清风涧水，为双河口。又南经县北二百里之太公潭，至县北百六十里为小河溪，至百二十里，有黄沙水流合焉，为两河口。又南为晏家河，经县北九十里之氵�龊诱颍�至县北五十里，分流环注。县境诸小水，皆流合焉。其下流一自县西南白龙潭入汉，一自八埠口会云梦县河之水，至县西南，注泉湖入汉。一合东山沦河，经线河至�目谌牒骸Ｒ换嵯囟�南三十里之马溪河，及�麓ā⒍干胶印⑵押�水，至黄陂县之沙口，入于江。

沦河在县南四十里，�乃�支流也。经云梦县八埠口，又东汇为沦河湖，经汉阳黄陂之境，下流入于大江。《志》云：东山沦河湖，在县东南四十里，有河泊所。○西河，在县东十里，自县北小河溪一带，汇流至此，为龙宫潭，下流入于汉水，即氵�鏊�支流矣。又�麓ǎ�在县东北七十里，下流入于氵�鏊�。

后湖在县西北隅，溉田甚溥。又注泉湖，在县西南三十里，有河泊所。《志》云：县西十里有七里湖，有朱思湖，县西北三十五里又有白水湖。○董家湖，在县东五里。又东为天门陂，皆以董永名也。又白陂湖，亦在县东。县东南二十里又有羊马湖。又磨陂泉，在县东北三十里，其泉涌出，灌田千顷，皆流汇于氵�龊�。

○九里关县东北三百里，接河南信阳州界。《志》以为一名黄岘关，即古之直辕也。《通志》误以为古大隧关。又小河溪镇，在县北百二十里，地险僻。《志》云：即王莽时王常起兵处，北出新店，即应山及信阳界也。嘉靖初，鞠为盗区，因设官兵戍守于此，有巡司。又马溪河镇，在县东四十里，亦有巡司。又白云寨，在县东北百八十里白云山上。

附见：

德安守卫千户所在府治东。洪武初建，旧属行都司。嘉靖中，改属兴都留守司。今亦置德安所。

随州府西北百八十里。西南至安陆府四百六十里，西至襄阳府三百五十里，北至河南唐县四百里，东北至河南信阳州二百四十四里。

《禹贡》：荆、豫二州境。春秋随侯国，后属楚。秦属南阳郡。两汉因之。三国魏属义阳郡。晋初因之。太康中，分置随国。刘宋泰始五年，改为随阳郡，寻曰随郡沈约《志》：晋置随国，初属荆州。宋孝建元年，属郢州。永光元年，度属雍州。泰始五年，还属郢。元徽五年，度属司州。自此改随阳为随郡。齐梁因之。西魏置并州于此，寻改曰随州，而随郡如故。隋初，郡废，州曰隋州。大业初，改置汉东郡。唐武德三年，复为隋州。天宝初，亦曰汉东郡。乾元初，复旧。宋仍曰随州亦曰汉东郡。又乾德五年，升州为崇义军。太平兴国初，讳义，改曰崇信军。元因之，属德安府。明洪武初，以州治随县省入，又改州为县。十三年，复置随州编户十八里，领县一。今因之。

州北接黾��厄，东蔽汉沔，介襄、郢、申、安之间，实为重地。《左传》曰：汉东之国，随为大。楚武王经略中原，先服随、唐，而汉阳诸姬尽灭之矣。盖楚服随、唐而蔡、郑始惧焉。自是南北多故，往往置戍守于此。说者谓：出义阳可以兼颍、汝，出南阳可以规伊、洛，而义阳、南阳之锁钥，随实司之。又其地山溪四周，关隘旁列，几于鸟道羊肠之险，洵用武者所必资也。宋失中原，长淮以外，即为敌境。议战议守，未尝不切切于随州。马氏贵与曰：随州因山为郡，岩石隘狭，道路交错，自枣阳至厉山九十九冈，有括囊之势，易入而难出云。

○废随县今州治。秦置随县，属南阳郡。汉因之。王莽地皇三年，新市将王匡等攻随，平林人陈牧等聚众应之，是也。更始初，封胡阴为随王，国于此。后汉仍属南阳郡。晋属义阳郡，寻为随国治。刘宋改县曰随阳，寻复曰随县。自是州郡皆治此。隋、唐因之。宋绍兴以后，徙治无常。元至元十三年，即黄仙洞为州县治。明初，废县入州。《城邑考》：随故城在今州南，元徙今治。今州城，明初所筑，周三里有奇。弘治十三年，增修，寻又筑堤凿濠，环城为固。嘉靖三十七年，又于郭外作砖城以防水灾，且御盗贼，高丈余，周十里。

唐城州西北八十五里。春秋时唐侯国，后为楚昭王所灭，其地属楚。秦为随县地。汉为上唐乡，属舂陵县。莽地皇三年，下江兵王常等破荆州兵于此。晋置厥西县，属义阳郡。宋、齐因之，置下溠戍于此。后魏正光中，侵梁，破下溠戍，亦置�裎飨兀�并置义阳郡治焉。寻复入。梁太清末，湘东王绎与岳阳王�飨喙ィ�西魏将杨忠自穰城救�饔谙逖簦�至义阳，太守马伯符以下溠城降，即�裎饕病Ｎ魑阂蚋凝裎魑�下溠县，并置肆州于此。寻改州曰唐州。后周又以均、款、郧、归四州省入，仍曰唐州，而义阳郡如故。隋开皇初，郡废。十六年，改下溠县曰唐城，属随州。大业末废。唐开元二十六年，分枣阳县地复置唐城县，属随州。宋因之。元废。今为唐城镇。

平林城州东北八十里。汉随县地。王莽地皇三年，关东人陈牧、廖堪起兵，号平林兵。《水经注》：漳水南经随郡平林故城西，俗谓之将陂城。晋置平林县，属义阳郡，后废。宋末，改置西平林县，属随郡。齐属东新安郡。梁置上明郡。隋初，郡废，县属隋州。唐武德八年，县废。

土山城在州东北五十里。《梁纪》：中大同二年，遣土州刺史桓和会军趋悬瓠。《隋志》云：梁置龙巢县，土州治焉，领东西二永宁及真阳三郡。后周废三郡为齐郡，改龙巢曰左阳。隋开皇初，郡废，县属随州。十八年，改县曰真阳。大业初，改为土山县。唐初，省入随县。又土山东有石武废县，亦梁置，属真阳郡。后周属齐郡，隋属隋州。开皇十八年，改为宜城县。大业初，废入土山县。其东南又有阜陵废县，亦梁置。后周改为漳川县。隋属隋州。大业初，亦废入土山。○阙西废县，在州东二十里。宋析随县地置阙西县，属随郡。齐因之。梁置曲陵郡，西魏改�裎魑�下溠，因移置�裎飨兀�兼置�裎骺び诖恕Ｋ宄酰�郡废。大业初，并废�裎飨兀�入隋县。

顺义城州北八十里。萧齐置北随安左郡。梁改北随郡。西魏改为南阳郡，又析置淮南郡，领厉城、顺义二县，兼置翼州，寻改为顺州。隋初，郡并废。大业初，州废，改厉城县为顺义县，以旧顺义县并入焉，属汉东郡。唐废。又安化废县，在顺义县西北，西魏置，属淮南郡。隋开皇初，属顺州。十八年，改为宁化县。大业初，亦废入顺义县。○安贵废县，在州西三十里，梁置定阳县及北郢州于此。西魏改县曰安贵，又改州为款州，寻废州为�乃�郡，别置戟城郡及戟城县，郡复废，改戟城县曰横山。隋开皇初，并废�乃�郡，县属随州。大业初，又以横山县并入安贵县。唐废。今为安贵镇。又有洛平废县，在州东北百五十里，西魏置。隋开皇十八年，改曰上明县。大业末废。《隋志》：上明县有鹦鹉山。今山在州东北百五十里。

光化城在州东南三十里，本楚子城也。《左传》桓八年，楚子伐随，军于汉、淮之间。盖筑城于此，以逼随也。萧齐置安化县。西魏改新化县。后周改光化县。隋因之，属隋州。唐光化县亦治此。宋熙宁中，始改置光化县于襄阳，而随州之光化县遂废。今为光化镇。○平昌城，在州西。齐建元二年，魏人入寇，司州蛮引魏兵寇平昌，平昌戍主荀元宾击破之，是也。又清腾废县，在州西南。梁置梁安县，又置崇义郡治焉。后周废郡，寻改置遂安郡。隋开皇初，郡废。七年，改县曰清腾，属郢州。大业末，县废。近《志》云：州境有崇业郡城，当即崇义矣。又云：州北百二十里有鲁王城。不知所据。

○大洪山州西百二十里。山高险，四面陡绝，上有田畴，中襟大湖，一名大湖山。湖旁有龙斗崖及泉石诸胜。《水经注》：大洪山，在随郡西南、竟陵东北，盘基所跨，广圆一百余里。�乃�出于其阴，亦谓之�纳健Ａ跛卧�嘉二十一年，诸蛮作乱，�纳街�蛮最强，沈庆之讨平之。宋靖康间，避寇者尝依此山立寨栅自保，贼竟不能破。又端平二年，蒙古攻洪山，宋将张顺等击破之。今亦见安陆府京山县，盖境相接也。又《州志》：�纳剑�在州西南七十里，以�乃�经其下而名。

厉山州北四十里。相传神农起于此。神农号厉山氏，故以名山。山下有厉乡，即春秋时厉国也。《左传》僖十五年，楚人伐徐，齐师、曹师伐厉以救之，即此。唐兴元初，江西节度曹王皋遣将伊慎等围安州，李希烈遣其甥刘戒虚等赴救，皋别将李伯潜逆击之于应山，擒之。又击走希烈将康叔夜于厉乡，是也。《荆州记》：山有二穴，神农所生，谓之神农洞。其支山曰仙人山，旁有鸡头垛。又有棋盘山、塔儿山之属，环列山旁。《九域志》：自枣阳至厉乡，道路交错，号九十九冈。今冈在州西北百八十里。《寰宇记》：厉乡西有堑两重，堑中有神农宅，宅中有九井。旧《志》：厉山在州西北百八十里。○大义山，在州北百五十里，周百里。相传魏晋置义阳郡，以山名也。其北五十里又有太平山，山最峻，为东北诸山之宗。或以为胎簪山，即淮水所出，北流至桐柏云。

青林山州东南七十里。茂林远望，蔚然而青，亦名青山。元末，徐寿辉倡乱于蕲水，随州人明玉珍集乡兵屯于青山，结栅自固，既而降于寿辉。今山北有古寨。○随城山，在州南七里。山势横亘，如城郭然。州因以名。山南有三阜，形如爪，一名三爪山。州西南又有独宗山，山高峻，为�拇ㄖ谏街�宗。又大猿山，在州西南四十里，亦名大狐山。《志》以为即张衡《南都赋》所云天封大狐者。又十九里山，在州南百二十里，山有寨，本名石臼山，以长亘十九里而名。

三钟山州东北五十里。山有三堆，状若覆钟，俗名团山。王莽地皇三年，严尤、陈茂破下江兵，王常等收散卒入蒌溪，略钟、龙间，众复振，破莽荆州兵于上唐。钟，即三钟山；龙，石龙山也。盛弘之曰：永阳北有石龙山，今在应山县蒌溪。或曰亦在州北，今湮。○栲栳山，在州西北二百里。《水经注》谓之黄山，州境之大山也。跨河南唐县界，其相接者曰��广山，一名晃山。又蓬甑山，亦在州北。正德中，官军败贼赵风子于此。或曰山在州东。

○�乃�在州西。《水经注》：�乃�出大洪山，东北流，折而东南，经随县西，又经随县南而东南注，下流入安陆县界。是也。又有均水，在州西四十里，出大洪山至州东南四十里，入�乃�，后周有均州，盖以水名。

溠水在州西三十里。《周礼·职方·豫州》：其浸波溠。《左传》庄四年，楚人除道梁溠，营军临随。《水经注》：溠水出随县西北黄山，南经�裎飨匚鳎�又东南�袼�入焉。�袼�出桐柏山之阳，东南经�裎飨兀�又东南流，入于溠。溠水又东南入于�乃�。李吉甫曰：溠水，在随城西四十里。今溠水出栲栳山，东南流，至州北百十里，有鲁城河流合焉。南流至唐城镇，又东南流至安贵镇，入�摹！瘕袼�，《志》云：出太平山，南流至唐城镇东，故�裎飨匾蛞悦�。流经州西，名扶恭河，一名浮缨河。又东南至州西北三里，为两河口，入��。

浪水州南四十里。出大猿山，东流至废光化县，入�乃�。又石鱼河，在州城南五十里，亦出大洪山。○圣水河，在州西八十三里。武水，在州西南六十里。皆环绕州境，合于�暮�。

○五水关州东北百八十三里。在五水山下，亦作仵水关。○出山店，在州西北百八十里。又州西北九十里有梅丘镇，又西北有合河店，与唐县镇俱有巡司戍守。《志》云：州北二百余里有李家坝，接壤河南，每为寇盗出没之所。隆庆中增设官兵于此，与出山店等处相为应援。万历初，议者以出山、小林、界牌三处俱离州二百余里，当河南、桐柏、信阳等州县连界之冲，为流寇必由之地，先年议委官兵戍守，而权轻力弱，请添设州佐于界牌镇，庶几可专事防捍。因移李家坝戍守于界牌镇。其地南去州二百二十里。

铁岭寨州西八十里。又州西北二十里有青林寨，北八十里有天王险寨。正德中，刘丙擒贼于此。○麻张新寨，在州东北。明初，邓愈克随州，讨平麻张新寨及信阳珍珑寨、光州石脑山寨。盖其地皆相接也。

沔阴戍在州西南百里。晋时置戍于此。咸康五年，庾亮议遣诸军罗布江沔，以为伐赵之规。既而石虎将夔安等南寇，败晋军于沔阴，陷沔南。盖其地皆近沔水，因名也。胡氏曰：沔阴在沔水南。或曰：非也，在沔水东耳。○汪家店，在州西北栲栳山下，其相近者又有道人林诸处，皆有径道，可达河南唐县，为寇贼突犯之所。

应山县州东百三十里。南至府城百八十里，北至河南信阳州二百有五里。汉为随县地。梁置永阳县及应州。隋大业初，废州改为应山县，属安陆郡。唐武德四年，复置应州。七年，州废，县属安州。宋初因之。嘉定中，改属随州。元因之。明洪武九年，省入随县。十三年，复置，属随州。今编户十里。

○吉阳城县东南九十里。萧、梁置平阳县，侨置汝南郡治焉。西魏改郡为董城，改县曰京池。后周武成初，置氵�鲋葜未恕Ｑ爸菘ぞ惴希�县属郧州。隋大业初，改县曰吉阳，属安陆郡。唐仍属安州。宋开宝中，省入应山县。○平靖城，在县北五十里，西魏置平靖县，又置平靖郡。隋开皇初，郡废，县属应州。大业初，废入应山县。《志》云：县东七里有云公城，又县东百里大城山下有古城，亦曰大城。建置未详。

宋安城在县东北。刘宋分义阳郡立东随左郡。大明八年，省为宋安县。齐亦置宋安左郡，属司州。后魏南司州有宋安郡，治乐宁县。武阳关在其境，兼领东随县。隋开皇九年，改东随曰礼山，寻以乐宁县省入，仍属义阳郡。唐武德四年，析应山县置礼山县，属应州。八年，废州，以礼山县仍并入应山。

○应台山在县治东南。亦曰应山县，因以名。其形方平，一名印台。又石龙山，在县北三十里，蜿蜒如龙。又北十里曰兴安山，有古寨，一名兜鍪山，旁接百雁山。又高贵山，在县北六十里，一名大龟山，西接平靖关。《志》云：山与随州之栲栳山、孝感之黄茅岭，险峻相埒，为郡境之要害。

吉山县东南五十里。有南吉、北吉二山，亦名吉阳山，故吉阳县盖在其南。又孔山，在县东三十里，上有风洞，一名洞山，下有孔山坡。正德中，贼赵燧走死于此。又东三十里曰覆手山，一峰五涧，状如覆手。○礼山，在县东八十里。梁礼山县盖置于山下。又东二十里为大城山。

四望山县西北百里。山高耸，登望则四远皆见，因名。唐建中二年，山南东道梁崇义拒命，发兵攻江陵，至四望山，大败而还，即此。又县西北四十里有铁城山，四望如铁，山北有寨。○花山，在县北百里，与信阳州接界。其北二十里曰仰天洼，四高中坦，中有平田二百亩。又县东北七十五里有龙爬山，其相接者为牛心山，上皆有寨。又县东北八十里有松子山，地名新店，与孝感县接界，亦戍守处也。

寿山县西南五十里。山之南接安陆县界。又蔽山，在县南五十五里，亦与安陆县接界。《志》云：县西六十里有将军山，在马坪港北。又西南有峰子山，上有古寨，��水经其下，合�乃�。○塔儿冈，在县北三里。又有望城冈，在县东五里。嘉靖中，县令王朝��遂议云：城外四山环绕，塔儿冈、杨通冈、应台山等处尤高平近县，登之可窥城中虚实。是也。

○白泉河在县东三十里。自孔山悬流而下，流入于氵�鏊�。又汶水，在县城西北，源出高贵山，南流经此，又绕城南而东。县东三里又有东河，一名方家河，流合焉。又东南合于白泉河。○汉东河，在县西四十里。又有大洪河，在县西南三十里。县西南六十里有马坪港，其上流皆汇诸山溪之水，下流合为��水，入安陆县界，注于�乃�。《志》云：县有竹港，水出寿山下，经县西南七十里仓头渡，合�乃�入安陆县界。

天井涧县东二十里。深一丈，广八尺，两山夹峙，泉流其中，冬夏不涸，流合汶水。涧北旧有平康寨，宋人避兵于此，贼不能犯。

○平靖关县北六十里，即古黾��厄也。西北去信阳州九十里。又百雁关，在县北九十里，即古直辕也，亦曰黄岘关，亦曰九里关，北去信阳州九十里。又武阳关，在县东北百三十里，即古大隧也，亦曰礼山关，西北至信阳州百五十里。即所谓义阳三关也。明正德中，流寇入境，三关皆为要地。嘉靖中，增设官兵，置镇于平靖关南，与信阳官兵协守，为保障之计。《志》云：武阳关，一名行者坡，亦谓之行者关。嘉靖中，县令王朝��遂言：县东崇山峻岭，武胜关、黄土关、土门冲、草市冲、九女岩等处隘口，皆盗贼出没之处，行者关尤为要害。比年流贼劫略，皆由行者关入。假令贼先据此，下瞰邑城，势若建瓴矣。请增设官兵巡司于此控御，庶为得策云。盖诸关寨皆险固，而行者尤要也。详见河南重险黾��厄三关。

黄土关县北百里，东北至信阳州六十里。又武胜关，在县东百二十里。○凤见关，在县东北二十里。《志》云：常有凤见此，因名。又恨这关，在县北九十里，亦与信阳接界，有巡司。

黄陵寨县东二十五里，其相近者曰平康寨。又锅底寨，在县北四十里，其相接者曰兴安寨，于诸寨中最为险峻。又牛心寨，在县东北四十里，其相接者曰鸦狐寨。又县东北八十里，有婆婆寨，相传昔时女人聚众避兵处。又有铁城、龙爬等寨，俱见上。○广水店，在县东三十里，其相近者又有二郎畋。又井子镇，在县西五十五里，皆正德中官兵败贼处。又有太平镇，在县东二十五里。

附见：

随州守卫千所在州治东，隶安陆卫。洪武初，分守于此。

◇岳州府东北至武昌府五百六十里，东南至江西袁州府六百五十里，南至长沙府三百八十五里，西南至常德府四百五十里，西至辰州府八百七十里，西北至荆州府四百七十里，北至安陆府沔阳州三百五十里。自府治至布政司见上，至江南江宁府二千二百二十五里，至京师五千六百七十里。

《禹贡》荆州地杜佑曰：今长沙、衡阳皆古三苗国地。春秋战国时属楚春秋时，亦为糜、罗二国地。秦为长沙郡地。汉属长沙国。后汉属长沙郡。三国吴为重镇。晋仍属长沙郡《宋志》：晋元康末，分置建昌郡。咸康初，并入长沙。东晋时巴陵亦为重镇。宋元嘉十六年，分长沙置巴陵郡，属湘州。齐因之。梁兼置巴州。隋平陈，郡废，改州曰岳州治巴陵县。炀帝初，改为罗州，旋复为巴陵郡。唐初，萧铣置巴州。武德四年，平萧铣，仍为巴州。六年，改为岳州。天宝初，又为巴陵郡。乾元初，复曰岳州。五代时，马殷有其地，后属于周行逢。宋仍为岳州亦曰巴陵郡。宣和初，又赐军号岳阳军节度。绍兴二十五年，改曰纯州秦桧以州名与岳飞姓同，奏改。又改军额曰华容。三十年，复旧。元置岳州路。明洪武初，改为岳州府。九年，降为州。十四年，复为府，领州一、县七。今仍旧。

府囊山带江，处百粤、巴蜀、荆襄之会，全楚之要膂也。三国初，曹公下荆州，以舟师追先主至巴丘，既而败还。先主与周瑜俱自巴丘追蹑之。后鲁肃戍守于此，以为重镇《水经注》：巴陵，吴之巴丘邸阁也。《城冢记》：巴陵城，鲁肃所立。孙皓时，万�Ｍ捅�于此，以拒晋师。杜预曰：巴丘，沔、湘之会，表里山川，实为险固。晋室不竞，东南多故，陶侃镇荆州，以江陵偏远，移治巴陵。及上游发难，兵锋东指，亦以巴陵为喉嗌隆安初，殷仲堪举兵江陵，讨王国宝，遣南郡相杨�仄谕桶土�。宋、齐以后，巴陵绾荆、湘、郢三州之冲，谈形胜者，未尝不首及巴陵。梁侯景之乱，湘东王绎遣王僧辨进讨，至巴陵，闻郢州已陷，因留戍之。绎令僧辨曰：贼既乘胜，必将西上，但守巴丘，以逸待劳，无虑不克。又谓将佐曰：贼若水步两道直指江陵，此上策也。据夏首，积兵粮，中策也。悉力攻巴陵，下策也。巴陵城小而固，僧辨足可委任。景攻城不拔，野无所掠，暑疫时起，食尽兵疲，破之必矣。景悉力攻巴陵，果败遁。陈初，后梁引周人掠取巴陵、长沙诸郡，侯��等悉力争之，首得巴陵，诸郡相次降下。隋将取陈，崔仲方谓水陆冲要必争之所，巴陵亦其一也。唐人以岳、鄂二州控扼江沔，并称冲要。五代时，荆襄多事，往往争胜于巴陵。盖湖南得之，足以规取荆、鄂；淮南得之，足以包举湖南，故争之急也。宋末，蒙古据岳州，而湖南、两粤次第倾陷。盖自江而东西，自湖而南北，巴陵皆居其要会。巴陵未下，不可以图进取也。吕氏祉曰：巴陵与武昌，盖辅车之势。《岳阳志》曰：四渎长江为长，五湖洞庭为宗，江湖之胜，巴陵兼有之，故其形势亦最重云。

巴陵县附郭。本汉长沙郡下隽县地。孙吴初为巴丘邸阁。晋初，置巴陵县。仍属长沙。宋属巴陵郡。自是以后，州郡皆治此。明洪武九年，省入岳州。十四年，复置。编户五十七里。

○巴丘城今郡治。相传孙吴所筑故城也。明洪武中，因旧址增筑。周九里有奇，门五：东朝阳，西岳阳，西之左下水，南南薰，北拱极。其县治旧在府城外。弘治中，始筑城环之，周一里有奇。

下隽城汉县，属长沙国。后汉属长沙郡。晋因之。太安二年，陶侃等屡破江沔贼张昌，昌逃于下隽山，盖县境山中也。宋、齐俱属巴陵郡。梁、陈间，省入巴陵县。《水经注》：江水东至长沙下隽县北，澧水、资水、沅水合东流注之。盖巴陵江左所设，本下隽地也。后汉建武二十五年，马援讨五溪蛮，军次下隽时，未设巴陵，则下隽为顿宿要地矣。太子贤曰：下隽城，在辰州沅陵县。误也。

糜城府东三十里。相传古糜子国，有东西二城。《春秋》定五年，秦救楚，败吴师。吴师居糜。楚人焚之。又战，吴师败还。既而楚昭王使王孙由于城糜，即此。○刘备城，在府西九十里。相传昭烈与吴争荆州时所筑。又陶侃城，在府东八里，侃镇巴陵时所筑也。又有竹城，亦在府东。《志》云：宋建炎绍兴之扰，州尝寄治仙明洲东岸，以竹为城，至今犹称竹城。

○巴丘山在府城西南。后汉建安十五年，吴周瑜卒于巴丘。既而孙权使鲁肃以万人屯巴丘。蜀汉建兴三年，吴主闻武侯卒，增巴丘守万人。汉人闻之，亦增永安之守。宗预使吴，所谓东益巴丘之戍，西增白帝之守者也。陈天嘉初，周将贺若敦等军湘川，侯��等屯巴丘以逼之。亦名天岳山，一名幕阜山。前有培�В�谓之巴蛇冢。相传羿屠巴蛇于洞庭，其骨若陵，因亦谓之巴陵山。后临大江。《水经注》：湘水至巴丘入江，山在右岸，有巴陵故城，是也。又有白鹤山，在城南二里，与巴丘相峙。又有九龟山，在城南五里，水际有九山相连。

君山在府西南十五里洞庭湖中。一名湘山。《史记》：黄帝南至于江，登熊、湘。湘，即湘山也。秦始皇二十八年，南游，浮江至湘山祠，遇大风，因问湘君何神。博士对曰：尧女舜妃。始皇怒，命赭其山。唐天复二年，淮南将李神福败荆南帅成�烙诰�山。后唐天成三年，吴将苗��攻楚岳州，至君山，及还，为楚将许德勋所擒。宋绍兴五年，岳飞伐君山木为巨筏，塞洞庭诸汊港，擒斩杨么，是也。《志》云：山方六十里，状如十二螺髻，亦名洞庭山。《山海经》：洞庭之山，帝之二女居之，盖尧女湘君尝居此。又名酒香山，山有仙酒。汉武使栾巴求得之，为东方朔所窃饮。今春时山中往往闻酒香也。《道书》以君山为第一福地。○縆山，在府南五里君山东，洞庭之涯，状如浮舟。《水经注》谓之编山。《括地志》以为即�律�。

城陵山府西北十五里。蜀江西来，洞庭南注，合流于此，乃一郡水口。山下有城陵矶，长江奔流于矶下。东则有白石、翟家二湖汇焉。每舟行多阻风涛，陆行则寻山历涧，纡回三十余里。旧尝于二湖口构木为梁，颇利涉。明弘治中，筑永济堤于矶南，长四千丈。于旧置梁处为桥二，以便行者。岳州有事，城陵矶其必争之地也。《水经注》：江之右岸有城陵山，山有故城，东接微落山，亦曰晖落矶。○七里山，在府北七里。宋岳飞讨杨么，屯兵于此。

黄茅山府东三十里。盘亘数里，壁立干霄。相近为集云峰，有叠嶂层峦之胜。又千聚山，在府东百里。盘亘数十里，众山拱揖其旁。其相近者曰雷分台山，秀丽高耸，一名仙人台。又福圣山，在府东百十里，多松柏。相传宋末蒙古兵过此，伐其树，斧斤不能入，时以为神。亦名福圣台。又相思山，在府东百三十里。高耸盘踞，岩石甚胜。○九峰山，在府东北百里。山高耸，有九峰并峙。其相接者曰黄龙山，亦峻拔。又大云山，在府东北五十里，连接七十余峰，高数百丈，与九峰山连麓。山之北属临湘。《县志》云：府东北百五十里又有渭洞，广袤百里，周围如城。

石城山府南六十里，上有杨么寨。又鹿角山，在府南五十里洞庭湖东，旧为戍守之所。又九马觜山，在府西南四十里。岸有九觜，舟过甚险。又西南十里有五龙山，以五山对峙而名。○大发岭，在府东北三十里，两山夹峙，形胜崇绝。

隐矶在府东北。矶南对彭城矶。二矶之间，大江之中也。宋元嘉三年，到彦之等讨谢晦，为晦前锋所败，退保隐矶。梁大宝三年，侯景破江夏，引军西上，缘江戍逻，望风请服。景遂自隐矶济江，攻巴陵，为王僧辨所败。又彭城、隐矶之间，有巨石孤立大江中东江浦，世谓之白马口，亦谓之白马矶。

○大江在府城西北十五里。自荆州府石首县境东流，经城陵矶下，合洞庭诸水入临湘县，又东北入武昌府界。其流清者为洞庭，浊者为大江，其回合之处，曰荆江口，亦曰西江口，亦曰三江口。三江者，岷江为西江，澧江为中江，湘江为南江也。《志》曰：三江俱在府城下。宋吴表臣谓大江上流最急者，岳之北津，即三江口也。余见重险荆江口。

洞庭湖在府西南。其南曰青草湖，其西曰赤沙湖，凡七八百里，亦谓之三湖。详见大川洞庭。○白石湖，在府北七里。其相接者曰翟家湖。又鱼苗洋湖，在府北十五里。又府东三里有枫桥湖，府东六十里有乾沙湖。又縆山湖，在府南五里。又南有鹿角湖，在鹿角山下。《志》云：虾须池在府北二十里，大城池在府西北八十里，与鹿角、縆山等湖皆有河泊所。

氵邕湖在府东南五里。亦名氵翁湖。相传古雍澨也。《左传》定四年，吴人败楚师于雍澨。《尔雅》：水返入为�簟Ｌ普潘翟疲糊艉�者，沅、湘、澧、汨之余波，夏潦奔注，则��为此湖。冬霜既降，则涸为平野。亦曰角子湖，以在洞庭之角也。后唐天成三年，吴将苗��将水军攻楚岳州，至军山，楚将许德勋潜军角子湖，使别将绝吴归路，遂擒��。或谓之阁子湖，以湖地卑，岁苦水患，民多重屋而居，故名也。今有阁子镇。

新墙河府南六十里。发源相思山，自灌口注于洞庭湖。又府东南有隽水，或曰出大云山，流入武昌府通城县。○大江港，在府西门，下为荆、湘、常、澧之通道。又南津港，在府南五里，油港在府东四十里，柏港在府东北十五里，龙湾港在府东南五十里，皆北出大江，西通湖渚。

杨林浦在府北，或曰即杨叶洲也。姚思廉云：洲近西江口，以形似名。陈天嘉初，侯��等军于巴丘，袭破周将独孤盛于杨叶洲，盛收兵登岸，筑城自保。既而周将尉迟宪以巴陵降，盛将余众自杨叶洲遁还。后唐天成中，楚将许德勋击苗��，使别将帅战舰二百屯杨林浦，绝吴归路，��还至江口，为德勋所擒。王氏曰：浦盖在三江口北岸。

彭城洲在府城东北。宋元嘉三年，谢晦自江陵举兵东下，至江口，到彦之已至彭城洲，晦前锋庾登之据巴陵，畏懦不进。久之，使孔延秀攻破将军萧欣于彭城洲，又攻破洲口栅，彦之退保隐矶。《水经注》：江水过长沙下隽县北，东径彭城口，水东有彭城矶，自彭城矶东径如山北，山北对隐矶。是也。又忌置洲，在府北。《水经注》：江水自西江口东径忌置山南，又东过彭城口。宋檀道济等讨谢晦至忌置洲尾，列船过江是也。

曹公洲在府城南四十里。《括地志》巴丘湖中有曹公洲，即孟德为孙权所败烧船处。又金沙洲，亦在洞庭湖中，一名龙堆，延袤数里，亦名金沙堆。○堰虹堤，在府治西北，城下瞰洞庭，每至夏秋，风涛昼夜氵敕啮。宋郡守滕宗谅因筑此堤捍之。嘉靖三十九年，江湖俱溢，堤圮。隆庆初，郡守李时渐缮城筑堤，民赖其利。又李公堤，在府城东北，直接城陵矶，长十五里。旧本湖地，水涨病涉。弘治中，郡守李镜筑堤建桥，人以为便。又白荆堤，在府东南十里，与�艉�相近。

○白田镇在府北。五代梁开平四年，荆南帅高季昌败楚马殷兵于公安之油口，逐北至白田而还。唐天成三年，荆南高季兴复败楚兵于白田，执楚岳州刺史李廷规。《九域志》：巴陵县有白田镇。○鹿角镇，在府南五十里，以山为名。朱梁开平初，淮南将冷业引水军救雷彦恭于朗州，自平江进屯朗口。楚将许德勋败之，追至鹿角镇，擒之，是也。今为鹿角水驿，并置巡司于此。又岳阳马驿，在府北三里。府西九十里又有临江马驿。

临湘县府东北九十五里，东至武昌府蒲圻县百七十里，西北至安陆府沔阳州二百五十里。本巴陵县地。五代唐清泰中，湖南置王朝场于此。宋淳化三年，升为王朝县，属岳州。至道初，改临湘县。今城周四里有奇，编户八里。

○望城山县南三十五里。下有泉，溉田千顷，山高峻，登之可望郡城。又鱼梁山，在县南一里，山下有湖，渔者取鱼于此。又方山，在县南百里，山势方正，接巴陵县界。○黄冈山，在县东三十里，峰峦耸拔，林木葱�ぁＳ纸鸺ι剑�在县东三十五里，盘礴峻丽，洞穴深邃。又凤凰山，在县东六十里，山峦高秀。其相接者曰楼阁山，群峰叠出，状如楼阁。又大云山，在县东南九十里，山之阳接巴陵县界。

龙窖山县东百里，跨临湘、通城、崇阳、蒲圻四县界。上有龙湫，因名。又有龙洞，洞有石门，山犭�┧�居。又寡姑山，在县东南八十里，高峻侵云。又东南十里为旋风山，一峰高峻，林木阴翳，风至此多旋转。○马鞍山，在县西南二里，滨江，以形名。又象骨山，在县西南四十里。《山海经》：巴蛇吞象，暴骨于此。下有港，亦以象骨名。又崖岭，在县西南五十里，崖石壁立，联络数峰。

道人矶在县南十五里大江滨。有石高十余丈，如道人面北而立。矶中有二洲，南为黄金濑，北为黄金浦，上又有白石，高丈余，其光如镜，亦名鸡冠石。后唐天成三年，吴兵至荆江口，将会荆南兵攻岳州。进至道人矶，楚将许德勋以奇兵出其后，夹击之，擒其将。○鸭阑矶，在县东北十五里。相传吴建昌侯孙虑作斗鸭栏于此，陆逊谏止之。今有鸭阑水，并置巡司于此。又城陵矶，在县西南四十五里，亦有水驿及置巡司于此，盖与巴陵县相接也。《志》云：县东北七十五里，又有白马矶。

○大江县西北五里。自巴陵县流入界，经县北三里，又东北流入武昌府嘉鱼县境。

云溪水县西南四十里。源出崖岭，流经县南三十五里，汇为松阳湖。又象骨港，亦自县西南东出松阳湖流合焉，注于大江。昔有松阳河泊所，今革。○港头水，在县南十五里，源出巴陵县东北九十里之石佛岭，流入县南五里之白泥湖，又东北接县东五里之连家湖，引流为清江口，达于江。今有连家湖河泊所。《志》云：县西南十五里有枫桥湖。又西南五里有鲁家湖，通大江，产莲，一名莲湖。又县东五里有{艹�瑌湖。春夏水涨，皆流入大江。

黄荆港县南五十五里。源出县南百里之浆山，北流经县东聂家市，会清江口入大江。又县东六十里有爬儿港，出巴陵县东百里之石狮尖山，亦流经聂家市，会清江口。又南港，在县东四十里，源出县南三十里之金竹山，东北流，经楠木港，亦汇于清江口，注于大江。○双港，在县西南六十里，源出方山，二流并导，出桃林，逾西井，过罐子口，入洞庭湖。《志》云：县东三十五里又有青菱氵套，东连荷叶氵套，水涨则合为一，水消则隔为二，有鱼利，产野菱，因名。

南阳洲在县西南五里江中，广饶可耕。又有潦浒洲，在县西南三十里，大江夹流，一洲中峙，地可耕。

断山泉县南八十里。泉泻断崖之间，灌田百余顷。○赵公堤，在县治东。旧有堤，倾圮。元泰定间，县尹赵宪筑成之，水患遂平。

○土门镇在县东南，有巡司戍守。又长安马驿，在县东北十五里。又云溪马驿，在县东四十里。《志》云：县西北有杨林渡，路出嘉鱼县。又县西五里有沙锅渡，路通荆州府监利县。

华容县府西一百八十里。北至荆州府石首县八十里，南至常德府沅江县二百四十里。本汉武陵郡孱陵县地。晋初，分置安南县，属南平郡。刘�骶湓唬喊材舷兀�刘表所置也。宋、齐因之。梁封肖骏为安南侯。又置南安郡于此。郡寻废。隋初，县属岳州。开皇十八年，改曰华容县。唐初，因之。垂拱二年，改曰容城县。神龙初，复曰华容，仍属岳州。宋因之。旧治在县东南安港，寻以水患移今治。元仍旧。今城周四里，编户十八里。

○赤亭城县南五十里。三面临水，极为阻隘。梁大宝二年，湘东王绎遣胡僧�淘�巴陵，与侯景将任约遇于芊口。僧�糖币�兵至赤沙亭，约至，僧�袒髑苤�。城近赤亭湖，因以为名。○刘备城，在县北七十里，俗传是先主中军寨，又谓之金门刘备城。又岳城，在县西南三十里。宋岳飞征杨么，筑此屯兵。

○东山在县东十里。峰峦秀丽，连亘百里，古松夹道，驿路经其中。其相接者曰龙峰山，四山回抱，洞庭在望，称为奇胜。○南山，在县南三十里，隔湖对峙，苍翠如屏。又南十里有禹山，相传禹浚川时尝登其巅，今有禹庙。

石门山县东三十里，一名仙庐山。山有七峰，其相连者曰墨山。墨山北有玄石山。《楚辞》驰余车于玄石，是也。《志》曰：墨山，在县东四十里。又鼓楼山，在县东南五十里，上有石室，下瞰洞庭，中可容千人。

○澧水在县西南，九江之一也。自安乡县废作塘县，东流入县境，合赤沙湖而注于洞庭。《志》云：县治北有华容河，晋杜预所开，以通零、桂之漕。北接大江，南达洞庭，今湮。○县河，在县城南。《志》云：县东北一里曰北河，县东南一里曰南河，流经县南三十里，曰县港口。又东为紫港，流经青草湖，委曲百折，达于洞庭湖，俗亦谓之华容湖。又县东二十里有板桥港，又东五里有沙港，皆委曲入于洞庭。

赤沙湖在县西南，亦谓之赤湖，接巴陵、安乡县及常德府龙阳、沅江二县界。《水经注》：澧水与赤沙湖会，湖水北通江，南达澧。《巴陵志》：洞庭湖西吞赤沙。是也。亦谓之赤亭湖。又青草湖，在县东南，亦曰青湖，与洞庭湖相连。○褚塘湖，在县西南二十五里。又苏池湖在县西六十里，杜家潭湖在县东南四十五里，延湖在县东南三十里，皆掌于河泊所。又县东南七十里曰澌城湖，相接者曰须臾湖，又县西一里有城西湖，又西有斗子湖。县北二里有张家湖，又北二里有黄湖。《志》云：县境底洼，湖泽环绕，凡数十处。洞庭涨溢，辄有氵�文缰�患，故绕境为堤，亦以数十计。又金山台池，在县北九十里，亦掌于河泊所。

杨子洲在县东北三十里，相传荆�喾纱舔源�。

○安津堤在县西北三十里。内有十台九堰，皆利灌溉。正德中，堤坏，复修筑之。《水利考》：县境陂堰堤塘之属凡九十有余，而安津尤为低洼，修防最切。

白�黾雇�在县东南。梁大宝二年，侯景围巴陵，湘东王绎遣将胡僧�套越�陵帅水军赴援。至湘浦，景遣其将任约据白�黾挂源�之。僧�逃伤�路西上，约追之，及于芊口，是也。○芊口镇，在县南。任约追胡僧�碳坝谲房冢�僧�糖币�兵至赤沙亭，禽约，是也。

古楼寨县南六十里。宋时防戍处，今为明山鼓楼巡司，并置水驿于此。成化初，洞庭贼出没为患，因增设官兵哨守，以明山、鼓楼二山名也。明山，在县南百里。又黄家穴镇，在县东北百二十里，亦有巡司，并置水驿于此。又城北一里，有北河渡巡司，今与明山鼓楼驿俱革。○华容马驿，在县东北二百五十里。《志》云：县北十五里有五田渡，东通巴陵，西通石首。又县西二十五里有碾溪渡。又西四十里有游仙渡，皆路出安乡。

平江县府南二百四十里，东至江西宁州二百五十里，西至长沙府湘阴县二百里。本春秋罗国地。秦为罗县。汉因之，属长沙国。后汉属长沙郡。建安十五年，孙吴析置汉昌县，并置汉昌郡，以鲁肃领汉昌太守。郡寻废，改县曰吴昌。晋属长沙郡。宋、齐因之。梁属岳阳郡。隋属岳州。开皇九年，省入罗县。唐又省罗县入湘阴。神龙三年，复分置昌江县，仍属岳州。五代唐讳昌，马氏因改曰平江。宋因之。元元贞初，升为平江州。明洪武二年，复为县。今仅有城址，未筑城。编户五十里。

○罗城县南三十里。古罗子国也。罗，本国于宜城之西山，楚迁之于枝江，后又徙之于此。又有故罗县，在今湘阴县境内。《志》云：县南境与长沙府之浏阳县接境。朱梁初，荆南高季兴、楚马殷共攻朗州帅雷彦恭，彦恭乞降于淮南，淮南遣水军屯平江、步骑屯浏阳救之，是也。

○幕阜山在县北九十里。一名天岳山。高一千八百丈，周回五百里，石崖壁立，上有篆文云：夏禹治水，尝至此山。顶有田数亩，东有温泉三穴，又有系舟峰、芙蓉池、列仙坛诸胜。《道书》以为第二十五洞天也。《志》曰：山亦名天柱，亦名雷台，亦名幕府，又即昌江之别名云。○籁山，亦在县北九十里，石壁削立，四围悬绝，有小石径可通。多竹，故名。又黄蘖山，在县北二十里。又南五里曰梧桐山，峰峦秀拔，岩麓相接，各以所产名。

永宁山县北六十里。四壁削成，履云梯飞栈而后可跻其端，沃衍可耕，断戈朽镞，时出于土壤中。又五角山，在县北五十里，五峰耸峙，高二百丈。上有赵家寨，三面险绝，惟一径仅通，亦幕阜之支山也。○道章山，在县东北三十里，四峰高耸，秀出群山，周围磊石如城，人多避盗于此。又九峰山，在县东北四十里，亦高险可避兵，一名黄沙尖。又道岩山，在县东北七十里，上有天池，池前两峰，南曰席帽，北曰云盖。又有岩曰香炉岩。又县东北百里有土龙山，汨水经其下，其旁曰龙门山。

昌江山县东南二里。一名鲁德山。山多奇胜，鲁肃尝屯兵于此。后人德之，因名。又连云山，在县南五十里，旧名纯山，峭拔千仞，云气尝覆其上。其相接者曰明山，周围三十余里，三面峭绝，惟一路可通，旧名奉国山。○石牛山，在县东百里。山多岑石，其状类牛。又有大寨石，大者可容万人，小者容千人，井泉饶给，可以避寇。

姜源岭县北三十里。驿道接通城县界。又北三十里有长岭，其北十里曰新开岭。又县东北六十里有桃花洞，上亦有新开岭，皆官道所经也。○回谢岭，在县北七十五里。�傺揖�拔，路出巴陵，行者病其险隘。正德中开凿，遂为通道。又龙影洞，在县西北。《志》云：深三千余丈，周三十里，石壁莹然，上有龙影。

○汨水县东北百二十里。源出江西宁州境内之柏山，流经龙门山，又西南流至县东，合纯、卢二水，经县南复折而西北，会昌水，下流入湘阴县界。

昌水县北八十里。出幕阜山，西南流山涧中，有巨石，水绕其旁，形类昌字，因名。又南合于汨水。○卢水，出县东五十里之卢山，西北流合汨水。又纯水，出纯山，今连云山也。流经县东南五十里，又西北合于汨水。

○长寿镇在县东北，有巡司。又有密岩寨及黄阳寨，皆近石牛山旁。又大荆马驿，在县北百二十里。

附见：

岳州卫在府治东南。洪武初置，领千户所五，属湖广都司，今亦设岳州卫。

澧州府西二百七十里。南至常德府一百八十里，西至永顺卫四百里，北至荆州府三百里。

春秋时楚地。秦属黔中郡。汉属武陵郡。吴分置天门郡治零阳。晋又析置南义阳郡。宋、齐至梁陈皆因之。隋平陈，郡俱废，改置松州，寻又改为澧州治澧阳县。炀帝大业初，复改州为澧阳郡。唐武德四年，复为澧州。天宝初，曰澧阳郡。乾元初，又为澧州。宋因之亦曰澧阳郡。又建炎四年，徙治陶家市山寨，寻复旧。元为澧州路。明初，曰澧州府。洪武二十九年，降为州，属常德府，以州治澧阳县省入编户三十一里。明年，改隶岳州府，领县三。今仍旧。

州北控长江，南带洞庭，屏蔽江陵，咽喉潭、朗，亦形胜处也。五代汉末，马希萼以朗州兵攻其弟希广于潭州，希广上言荆南、岭南、江南连谋欲分湖南地，乞发兵屯澧州，以扼江南、荆南援朗州之路。盖州据荆州、岳州、常德三郡间，道里适中，形援相及故也。

○澧阳废县今州治。汉零阳县地。晋太康四年，析置澧阳县，属天门郡。宋、齐因之。陈属石门郡。隋初郡废，以县置松州，寻改澧州。大业初，为澧阳郡治。唐亦为澧州治。宋因之。明初省州城。洪武初改筑。本土垒，永乐中，�嬉宰�。成化、正德间，屡经修治。今城周九里有奇，有门五。

临澧城在州西南。汉充县地。晋太康四年，置临澧县，属天门郡。宋、齐以后因之。隋废。《志》云：州南六十里有申鸣城，楚大夫申鸣邑也。又宋玉城，亦在州南六十里之长乐乡。有铜昏堰，以铜冶为之，亩收三十钟。又马援城，在州东五十里，援征蛮时所筑。

○关山在州东十五里。山形盘据十余里，高八十余丈。兰江东奔，是山崛立水口，如关锁然，故名。相连为观山，《道书》谓之四十四福地。○彭山，在州西十里。唐高祖子元则封彭王，常宰是州，有惠政，因名。旧《图经》云：彭阜耸其西，关山列其东。是也。与彭山相接者曰钦山，在州西二十里。

大浮山在州西南百三十五里。亦名独浮山。跨石门、武陵、桃源三县界，中多石室、石坛及诸溪洞之胜。又铜山，在州西南四十里。相传山产铜，永乐间置冶于此。又将军山，在州南六十里。《志》云：高百余丈，周三十里。相传汉纪将军信曾寓于此。

○澧水州南三里。源出慈利县西之历山，东流会�人�，又东经石门县，会渫水，又东至州城下。州北七十里之涔水，州东二十五里之澹水，俱流合焉。下流入于洞庭。《楚辞》：濯余�斡邗菲帧Ｓ菹苍疲杭村⑺�。亦曰兰江，以多兰蕙而名。亦曰绣水。《志》云：澧水经州东二里，水流旋折如绣云。

涔水在州东北。《水经注》：涔水出作唐西北天门郡界，南流经涔坪屯，屯�鲫落顾�，溉田数千顷。又东南流注于澧水。又茹溪，在州西北百六十里，源出龙茹山。昔楚庄辛说楚王饮茹溪之流，即此。○盐井，在州北八十里，水咸苦。明初，立场煎盐，不成而废。

○三江口关州西北二十里。又州西北七十五里为古城关，皆昔时置戍屯兵之所。今古城关旁有营门遗址。又州北七十里有粮仓哨，其地本名泗水口，东接安乡湖口，北连荆江，每值水溢，荻芦蔽岸，支港四通，为盗贼渊薮。隆庆三年，设哨于此，增置官兵，为防御之计。

新城镇州东三十里。晋车胤尝寓此。唐李泌为州刺史，更筑新城。元因置新城镇。又有陶家市山寨，在州西。北宋尝徙州寓治此。○嘉山镇，在州东三十里，有巡司。又州东二里有兰江水马驿，州南六十里有清化马驿，北六十里有顺林马驿。又有水东递运所，在州东三十里。

安乡县州东南一百二十五里。东北至华容县九十里。汉孱陵县地，属武陵郡。后汉分置作唐县。东晋侨置南义阳郡。梁又置安乡县，为义阳郡治。隋平陈，郡废，县属澧州。唐、宋因之。县无城，今编户十里。

○作唐城在县东北。后汉建武二十六年，分孱陵县置作唐县，属武陵郡。晋属南平郡。永嘉末，杜�伦髀遥�荆州刺史王澄击之，军于作唐，是也。宋、齐因之。隋平陈，郡废，改县曰孱陵，属澧州。唐贞观初，省入安乡。《志》云：县南二十五里有杨城，宋绍兴中，贼杨么所筑也。

○黄山县北六十里。土石皆黄，一名金峰。又北有小黄山，昔人保障其上，城址犹存。

○澧江在县城西。南流而东折至华容县，入于洞庭湖。一名长河。《志》云：县西七十里澧江上有马波渡，相传马援征五溪蛮，渡兵于此。又涔水在县北，流经澧州界，入于澧水。涔水之北曰涔阳，有涔阳镇，入公安县界。

大鲸湖在县西北二十里。延袤数十里，下流入澧江，而达于洞庭。又大通湖，在县南二百里，接沅江县界。《志》云：县境湖池溪港之属，凡数十计，皆汇流注于洞庭。○景港在县东北四十里，上通荆江，下达洞庭湖。一名景源港。又夹港，在县北六十里，与荆州府石门县接界。

○石龟市县西四十里澧水上。旧为商民环聚处。又县南三十里有顾市，元时置驿于此。今废。今有南平水驿在县南。

石门县州西九十里。南至常德府桃源县百二十里，北至荆州府夷陵州长阳县三百七十里。汉置零阳县，属武陵郡。后汉因之。三国吴永安六年，分置天门郡治此。晋以后因之。陈改石门郡，仍为治。隋罢郡，改县曰石门，属澧州。今土城周四里有奇，编户二十五里。

○石门山县西二十五里。岩石壁立如门，县以此名。或以为即孙吴永安中山石自开处，误也。又县东一里有天门台山，顶方正如台，二小溪合流，台下为天门桥。又县西北一里有方顶山，山顶方平。○层步山，在县东北三里。《水经注》所谓澧水东历层步山者也。外望如一，内有三重，亦谓之层山。

夹山县东南三十里。周回三十里，高二百余丈，两峰并峙，故名。○仙客山，在县北十五里，高岩陡峻，一径萦纡。又黄石山，在县西北二百十里，有溪出雄黄。

○澧水在县西。自慈利县流入，又东经澧州境。○渫水，在县西百七十里，流经水南山、鲤鱼山，合阳泉南溪之水，至县西四十里入于澧水。《志》云：县西北四十里，又有道水，下流亦入于澧水。

○台宜寨在县西北。宋置。或云即今添平所也。又县西十五里有将军渡，渡口有石如将军状，因名。路通九溪、添平、麻寮诸处。洪武中，九溪卫拨军把守于此。

慈利县州西一百六十里。东至石门县八十里，南至常德府桃源县二百十里。本汉零阳、兖二县地。隋开皇九年，置零陵县，属崇州。十八年，改曰慈利县。大业初州废，县属澧阳郡。唐属澧州。宋因之。元元贞初，升为慈利州。明初复为县。城周二里有奇，编户六十一里。

○兖城县西二百四十里。汉兖县，属武陵郡。后汉因之。永和二年，武陵蛮叛，围兖城，是也。晋仍属天门郡，后废。宇文周时，后梁尝置衡州于此。隋开皇中，又于故城西南一里置崇义县。十八年，改衡州曰崇州。大业初，州废，县属澧州。唐初因之。麟德元年，以崇义并入慈利。○�戎谐牵�在县西。后汉建初三年，武陵�戎新�反。五年，荆豫诸郡兵讨平之。三国吴置�戎邢亍＝�因之，属天门郡。刘宋元嘉十八年，天门蛮田向求等反，破�戎校�荆州刺史衡阳王义季遣军讨平之。齐、梁属天门郡。隋废。

白抵城在县西北。高千仞，四面绝壁，上广十余里。宋建炎中，土寇廖辛据此为城，一名廖城。又有石柱城，山崖有石，壁立如柱。《志》云：县东五里有白公城，四面有门，相传楚白公胜所筑。又有蛮王城，在县东三十里茶林山顶。《郡志》：县南二百里有旧县治，洪武初废，迁县于今治。

○崇山县西三十里。相传即舜放�榷荡Α！豆�语》：内史过曰：夏之兴也，融降于崇山。隋置崇州，盖以山名。又九度山，亦在县西三十里，上有石形似楼，名仙人石楼。下有九度水，蛮居其侧，曰九度蛮。明初，九度蛮作乱，谓此。○骑龙山，在县南四十里，以形似名。有黑龙泉，下流溉田。又铜盘山，在县东四十里，铜盘水出焉，下注为滩。《元和志》：铜盘、连钱、石马，澧阳之险滩也。又琼云山，在县东五十里，高耸干云，根蟠四十里。

天门山县西南百八十里。旧名松梁山。有十六峰环列，最高者为天门。沈约云：松梁山顶有石开处数十丈，其高以弩仰射不至，谓之天门。孙吴因以名郡。又有赤松山，在县西百六十五里，与天门山对峙。《郡志》云：山在县东百十里。

茅花岭县南三十里。高峻为群峰之冠。又百丈岩，在县西北六十里，一名百丈峡。东北至九溪卫七十里。石崖两面对峙，高逾百丈，中有小峡，长三十里，流泉峻急，古木槎牙。峡畔有路，通永定卫，最险。

燕子洞县东南三里。岩洞深广，可藏数千人。岩后有穴，秉炬可入。又县西有马涡洞，县南二十里有雷公洞，县西北又有水沉洞，皆深广。或曰：《汉志》酉水出兖县酉源山，即水沉洞也。○桃花洞，在县西三百里。宋熙宁中，蛮彭仕义反，澧州守郭逵破之于桃花洞，即此。又宾郎洞，在县西北二百里茅冈寨南，群蛮往来之径，一窦而入，后有大门，过此即为犭�┙纭Ｎ翎氘┤饲秩牛�邀击而后屈伏，与之盟，画此为界。

○澧水发源县西三百里之历山。始出甚微，东过武口，又东流径茹溪县境，诸水俱注之。又东会于�人�，东南流入石门县境，水涨则溪涧合流，每多湮溺之患。

�人�在县西二里。源出永顺宣慰司界，东流至索溪，通四十八涧水为一，南至观嘉渚，汇于澧水，谓之后江。《志》曰：县有双溪，乃前后江合流之口。有芙蓉洲，至菱花渡而合，为一邑之胜。

○温阳关在县西。明洪武三年，蛮酋覃�闪�构诸洞为乱，命周德兴讨之，至慈利，�墒叵找跃埽�德兴出奇兵，破其数栅，直捣温阳关，拔之，贼遂溃。既而为伪夏所据。六年，命汤和等伐蜀，周德兴分兵取蜀之龙伏隘，进夺覃�晌卵艄兀�和克归州，遣赵雄等取桑植容美洞，会德兴兵攻茅冈覃�烧�，克之。容美，见施州卫，盖与桑植接界也。又安福寨，在县西北。其在县境者，又有索口、西牛、武口、澧川凡数寨，俱宋置，为戍守要地。今分见下九溪、永定诸卫所。

覃�烧�在县西。明初，覃�勺髀遥�命杨�柑种�，进抵覃�烧�。贼下山迎敌，败之，乘胜追至半山。山势险峻，其寨三面岩险，下俯江水，一面仅有一路，才通一人，乃回驻山下，攻围久之，贼遁入溪洞。�敢�还，既而大兵取蜀，周德兴克其覃�烧�，即此。○羌口镇，在县东九十里。成化初，洞贼出没于此，分设官兵戍守。《志》云：县西北七十里，有废宜冲驿，旧通辰沅云贵之路。明洪武中，以路险废之，迁驿于常德府。

附见：

澧州守御千户所在州治西，洪武二十五年建。

永定卫在慈利县西北百八十里。西南至永顺宣抚司百二十里。明初，置戍于夷徼羊峰地，隶永顺宣慰司。洪武三年，编栅为城，简沔阳、安陆、黄州、襄阳诸军充戍，曰羊山卫。后以屯饷艰阻，改置今卫，临庸水之阳，名曰大庸。建文初，更名曰永定，隶湖广都司，城周九里。今亦设永定卫。

○龙伏关卫西北百二十里，亦曰龙伏隘。明初伐蜀，别将周德兴取其龙伏隘，是也。又有后坪关，在卫东南四十里，皆永顺夷出没处，旧置兵戍守。又有黑崇关，在卫东南百三十里，亦有兵戍守，所谓永定三关也。今废。

茅冈寨在卫东北。《志》云：东南去慈利县二百里，亦曰茅冈隘。明初伐蜀，周德兴引兵道此，克其隘。正统中，招抚蛮户，立其酋为峒长。其附近又有金藏、桑汉二隘，太平、百丈、新政三关，旧俱设兵戍守。

守御大庸千户所卫西南三十里。东至县二百十五里。明建文初，改大庸卫曰永定，而别建大庸所于卫城西桑溪关。永乐初，始迁今所。城周二里有奇，今亦置大庸所。

○那平关在所境。《志》云：所有那平、边岩下、青鱼滩三关，旧皆为戍守处。又有罗城峒，在所西，本蛮峒。宋嘉�潭�年，罗城峒蛮寇澧州，州兵击却之。

九溪卫在慈利县北九十里。西南至永定卫二百八十里。本宋之索口寨，后废为市。有九溪会流，故名。洪武初，编栅为城，授土酋戍守。二十二年，叛，寻讨平之。始城其地，为九溪卫，隶湖广都司。城周八里有奇，属所三，安抚司一。今亦设九溪卫。

○天马山卫东五里。远望屹立，锁断江流，形如天马。卫东三十里又有尖山，山峰尖耸，绝顶有泉。又南山，在卫南，绵亘数十里，或起或伏，军民杂处，耕植其间。又麻山，在卫西南十五里，屹然屏立，峰峦起伏，平坦处可以种植。

马鬃岭卫北三十里。壁立万仞，险不可测，岭路窄小如马鬃然。《志》云：卫北有紫驼峰，西北有马颈峰，两峰对峙，夹索口溪，高险卓绝。草木之利，军民所资。又茅花岭，在卫西八十里，高耸接天。其西北又有汆洞，洞下有石壁如门，中深远，溪水穿门南出，名鲁阳溪，经卫南合索口溪。又白马洞，在卫东三里，下有溪，自鲁阳溪分流合�人�，亦曰白马溪。

○�人�在卫西。自永顺界流入卫境，环城西南东三面，其形如带。又东会于澧水。○秀水，在卫西南，源出麻山，绕流至小渚，合于�人�。《志》云：卫东有守野潭，即�人�、秀水合流处也。又大庸水，在卫西南，出永定卫界，经卫南又东至慈利县西，合于澧水。

索口溪在卫治南。《志》云：卫东北有喝堡溪、斗溪、王富溪，卫东有龙馆溪、书院溪、大富溪、大河溪，卫南又有下阑溪，合索口溪为九溪。今索口已湮。

○油罗关在卫境。《志》云：慈利有油罗、大泉、于制、野鸡等关，俱永定卫军戍守。

守御添平千户所在慈利县北百五十里。本宋台宜寨地。明初，土酋归附，洪武二年置。今所无城。初属常德府，后改今属。

○马头山在所东。所西有马鞭崖，与此对峙。又有颇河山，在所北。

○南河在所西，东流南注，下流亦入于�人�。

○鹞儿隘在所境。《志》云：添平所属十隘，曰鹞儿、龙溪、长梯、磨冈、遥望、渔洋、石磊、忠靖、走避、细沙是也。

守御麻寮千户所在慈利县北三百里，本夷寨。洪武四年建所，无城。初隶常德卫，后改今属。

○鼓城山所南十五里。又所东有野九山，西有狮子崖，溪涧出焉，东南流入卫境，合于喝堡诸溪。

○临羊寨在所北。《志》云：麻寮所属十隘，曰黄家、九女、靖女、栏刁、青山、山羊、樱桃、曲溪、梅梓、宋所等隘是也。与添平十隘俱设官兵，以防御贼寇。

守御安福千户所在慈利县西北二百九十里。所扼诸洞之口。洪武四年设于酉水北，隶大庸卫。二十三年，移建于酉水之西，地名瓦窑冈，改隶九溪卫。城周五里有奇。今亦置安福所。

○前山在所治南，登山可以���型�。又有竹寨山，在所北。

○八斗溪在所北。绕城而西，合永定诸溪水入卫境，合喝堡诸溪，亦名酉水。

桑植安抚司在九溪卫西北四百里。元置，以羁十八洞蛮。洪武二十三年归附，永乐四年，复置安抚司，治上下二峒，属九溪卫。

○当打崖在司西南。其崖崩裂，世传雷所击也。往来者缘梯而过，称为险绝。又司西有山曰军马战，以高险难越也。司南为杨公坡，亦险峻，登陟甚艰。

○小涧在城西南。有两涧合流，盘旋司南，不通舟楫。

○桑植峒在司境。《志》云：司自上下峒以外，所辖凡十八洞：桑植、美坪、朝南、那步、人士、黄河、鱼龙、夹石、若南、捍坪、蚕辽、金藏、柘山、烂岩、黄家、板山、龙潭、书洛，是也。皆苗獠出没处。