---
---
---
title: 卷八十二
---



◎湖广八

◇郴州东北至江西吉安府七百五十里，东南至江西南安府三百里，南至广东韶州府四百里，西南至广东连州三百五十里，北至衡州府三百里。自府治至布政司一千八百八十里，至江南江宁府三千七百里，至京师七千三百里。

《禹贡》荆州地。春秋、战国时楚地。秦属长沙郡项羽徙义帝于长沙，都郴，即此。汉初，置桂阳郡。后汉因之治郴。刘�骶湓唬汉蠛撼⒁瓶だ眈缪簦�寻还郴。三国吴亦曰桂阳郡后汉建安中，吴蜀分荆州，以湘水为界，桂阳以东属吴，是也。晋、宋、齐仍旧。梁、陈亦为桂阳郡。隋平陈，改置郴州。大业初，复为桂阳郡。唐武德四年，复置郴州。天宝初，亦曰桂阳郡。乾元初，复为郴州。五代晋天福初，马氏改曰敦州。汉乾�坛酰�复曰郴州周广顺初，南唐取其地，仍曰郴州。宋仍为郴州亦曰桂阳郡。元曰郴州路。明初，改为府。洪武九年，降为州，以州治郴阳县省入编户十二里，领县五。今仍曰郴州。

州北瞻衡岳之秀，南当五岭之冲，控引交广，屏蔽湖湘。项羽谓怀王曰：古之帝者必居上游。乃徙义帝于郴。《形胜记》曰：州在五岭以北，万山之内，湘楚上游也。汉建初八年，郑弘为大司农，旧交趾七郡贡献转运，皆从东冶泛海而至，风波艰阻。弘奏开零陵桂阳峤道，至今为常路。此桂阳于楚、粤之交，有咽喉之重也。唐末，黄巢乱广南。高骈建议，请遣兵于郴州守险。时不能用。刘氏之据广南也，亦知守岭北始足以固岭南，乃规取郴、连二州，以重兵屯戍。宋将潘美南伐，自湖南进兵，先拔郴州，而岭南胆落矣。昔人云：韶、连二州，为粤东北门，而郴州又韶、连之北门也。

○郴阳废县今州治。秦置郴县。汉为桂阳郡治。后汉以后因之。隋、唐皆为郴州治。五代晋天福初，马氏改曰敦化县，寻复旧。宋仍为郴州治。元至元十三年，改为郴阳县。明初废。《城邑考》：州城，汉初所筑，历代因之。明初，因故址修筑。景泰、正德间，相继修筑，有门四，城周五里有奇。

○黄岑山州南三十六里。即五岭之一，从东第二骑田岭也。岭高千余丈，绝顶一望，郴、桂皆在目中。宋庆历七年，桂阳蛮遁入郴州黄岑山，由赵洞转寇英、韶，依山自保。赵洞，盖在宜章南也。山中涌泉深广，溉田甚多。其支曰摺岭，为楚粤之关，与诸岭连属，横截南北，寒燠气侯顿殊。《寰宇记》：黄岑山，一名黄箱山，其东为仰天湖，其北郴江之水出焉。其同出者为桂水，为寒溪水。史载高祖置桂阳郡于上岭山。又《后汉书》郴有客岭山，皆黄岑也。今亦见宜章县。

鱼�纳�州东三十里。自山而东南，有七十一峰，亦谓之东岭，相传与南岳止增一峰云。又马岭山，在州东南二十余里，岩洞幽胜，一名苏子岭，以有汉苏耽升仙遗迹也。又五盖山，在州东南六十里，五峰如盖。○灵寿山，在州南二十里，旧名万岁山，出灵寿木可为杖。唐天宝间改今名。千秋水出焉，流注城南，东合于郴水。又文明山，在州城南一里，上有塔。又南四里曰香山，城东一里曰东山。张舜民曰：州在百重山内。练亨甫曰：郴环山而为州。是也。

云秋山州东北二百余里，云气凝结，黯淡如秋，与衡州府酃县接界。或云山有黑风洞。宋嘉定四年，黑风洞民罗世传倡乱，官军讨平之，即此。○曹王寨山，在州北二十里郴江口，山势壁立，可以避兵。又坦山，在州西三十里，有万花岩，涧水自岩而出，下流入郴水。

○郴水州东一里。一名郴江，源发黄岑山，北流经此，水清驶，下流会耒水及白豹水，入湘江。韩文公谓郴山奇变，其水清泻，是也。○栖凤水，在州北五十里。源出桂阳州南之龙渡山，东北流入州境，至州北五十里之栖凤渡，因名。栖凤水入永兴县界，合白豹水。又桂水，在州东南六十里。源出鱼�纳剑�东流入桂阳县界，会于耒水。《志》云：桂水亦出黄岑山，在州西南五十里。似误。

牙江水州东四十里。源出五盖山，北流经此，灌田八十顷，又西北流入于郴水。又州西二十里有寒溪水，源亦出黄岑山，灌田三十顷，北流入郴。○三川水，在州南一里，源出坦山，流经州西三里通陂堰，分为三派，绕城内外，其下流皆入于郴。《志》云：州西三十里有骡溪水，下流入郴。州东百里有黄袍水，下流会于耒水。俱有溉田之利。

北湖州北一里。湖面渺阔。唐韩愈所云北湖之空明，即此。其水流七里入郴水，灌田甚广。○温泉，在州北二十里。平地涌出如汤，东流合郴水。《荆州记》：郴县西北有温泉，其下流有十数亩田，常十二月下种，明年二三月谷登，一岁三熟。又铜坑泉，亦在县北二十里，两旁岩壁如束，迅流斗折，合于温泉。相传泉旁产铜，因名。《宋志》：郴县有新塘、浦溪二银坑，今皆废。

○石陂镇州西八十里。一名两路口。山径险阻，有巡司戍守，与桂阳州临武县接界。正德十二年，讨乌春贼，副使恽巍等驻兵两路口，为诸军策应，是也。亦见前临武县。○�蚝朗�镇，在州境。五代周广顺二年，湖南王逵攻郴州，与南汉兵战于�蚝朗�，为南汉将�龇�崇澈所败，即此。

永兴县州西北八十五里。西北至衡州府耒阳县百九十里，北至衡州府安仁县百八十里。汉置便县，属桂阳郡。后汉因之。晋仍为便县。刘宋初，省入郴县。陈复置。隋又废。唐开元十三年，析郴县北界置安陵县，属郴州。天宝初，改曰高亭。宋仍属郴州。熙宁六年，改为永兴县。今城周二里有奇，编户二十里。

○安陵城县西南五十里。今县治，即汉便县城也。唐析郴县置安陵县，寻曰高亭，皆治此。宋熙宁中，太守李士燮以古便县基据郴江上，舟楫往来，贸易相通，可建邑居而设场市，乃更徙治焉，名曰永兴。今安陵城址尚存，周一里有奇，亦谓之高亭城，置高亭镇，有巡司戍守。

○白豹山县西九十里。山险峻，高数百丈，周百余里。接衡州府耒阳县界。又高亭山，在县西三十里，周回百十里，亦接耒阳县界，顶有仙亭，高数丈，唐以此山名县。又天竺山，在县西二十里，山亦高耸。○龙耳山，在县西十五里，周亘五十余里，南接郴州界。又土富山，在县西南二十里。《志》云：山旧有银井，凿之益深，因名。《一统志》云：山在县东南三十里。

四十八峰山县北九十里。有四十八山，拱峙攒簇。又县北八十里有八仙山，以八峰并峙也。○连珠山，在县东五十里，以圆峰层叠而名。《志》云：县东北有天株山，颇称要害。县东四十里有九折洞，路径逶迤，凡八十一盘。又观音岩，在县西北十五里，下瞰郴江。又有五峰岭，在县西北二十里。

○郴水在县城东。自郴州北流至此，又西北白豹水合焉，会于耒水，谓之郴口，又西入耒阳县界。○白豹水，在县西二十里，源出白豹山，流合郴水。《志》云：县有长安水，出西南六十里郁凤山，西流七里，灌田三十顷，又北入于郴水，水旁旧有长安馆。

潦溪水在县北。源出县东北之黄沙泉，北流经衡州府安仁县界，为永乐水之上源。又潮水，在县西八十里，旧有日夜两潮，后凿渠引水，潮遂绝。又四十二渡水，源出县西之乾溪，流四十里，灌田八十顷。俱西入耒阳县界，注于耒水。○紫泉，在县北，泉紫色，重于他水，铜壶漏取此以定时刻，亦曰紫井。

○安福镇县西北八十里。与县西南高亭镇并为戍守处，俱有巡司。

宜章县州南九十里。西南至广东连州二百三十里。汉郴县地。隋末，萧铣置义章县。唐武德七年，省入郴县。明年，复置，仍属郴州。五代周广顺初，南汉攻郴州，败南唐兵于义章，是也。宋太平兴国初，改曰宜章县。今城周不及三里，编户七里。

○义章城县北四十里。今城本高平废县也。刘�骶湓唬禾瞥な僭�年，分义章南界置高平县，开元二十三年，废高平，仍移义章治高平废县。是也。

○黄岑山县北六里，北连郴州界。又摺岭，在县北三十五里。《志》云：岭西南连黄岑山，北入永兴县，东入桂阳县，岭高百丈，其路盘叠。又县北十里有野石岩，岩壁峭立，正临官道。又北二十里曰仙人掌山，亦以岩壁峭峙而名。皆黄岑之支山也。

莽山县西南百里，接广东韶州府及连州界。延袤六十里，有九十九峰，山形如寒芦在宿莽，因名。宋乾道元年，宜章盗李金作乱，刘珙帅湖南，遣兵讨之，追破之于莽山，其党执金以降，是也。《志》云：县西六十里则近莽山诸犭��，又四十里则近长塘诸贼云。又漏天山，在县西九十里，万山环合，多雨少晴。○桄榔山，在县东一里。山旧多桄榔木，因名。其旁有蒙岩，又县南二里有艮岩，皆有泉壑之胜。

○章水在县北。有大章、小章二水俱出黄岑山西麓，东至县北二十五里合流，又东合县境大小诸溪水，经流入江西崇义县界，为赣江西源，支流入广东乐昌县界，为三泷水。

武水县东三十里。源出桂阳州临武县之西山，东流入县，会于大小章水。又平禾水，在县北三十里，亦流合章水。《志》云：平禾水出县西北戴家源，经十二渡，至石门，出为瀑布，下流经冷水湾，至县东合章水。又宝云水，在县西七里，出县南宝云山。长乐水，出县西莽山，下流皆入于章水。

仰天湖县北十里黄岑山东，平旷无山阜，涌泉蓄水，周回三十里。又玉溪水，在县城南，其源一自黄岑山西北，一自宝云山东，至城西一里，两源合流，名曰两河口，至县南绕流东出。旧《志》所云玉溪三曲水也。溪滨多白石，故名。下流亦达于章水。

○白沙镇县西南八十里。又赤石镇，在县东六十里，皆设巡司戍守。《志》云：县南八十里有笆篱堡，洪武中置。县东八十里又有里田堡，正德中置。又县北为召募堡，本宋之永戍寨，明成化八年，设守御千户所，调茶陵卫官兵守御，堡寻废，所移置于县城东；又县西南九十里为黄沙堡，俱洪武二十七年置。又县西南六十里为凤头营，东二百二十里〔为〕糍粑营，东三十里为紫溪营，俱有官兵戍守。又有瞿塘、荆州二哨，正德中，调官军轮戍，设守备一人，治县城内。《志》云：县南有栗源一堡，西北有香口堡，皆戍守处，而香口尤为险要。

桃油坪寨在县西。宋庆历中，官军讨桂阳蛮唐和等，覆其桃油坪、熊家原等寨，寻又败贼于银江源，降贼甚众。卢氏曰：其地皆在县境，与广东诸山相连。

兴宁县州东北百里。东南至桂东县百五十里。汉郴县地。后汉永和初，析置汉宁县，属桂阳郡。三国吴改县曰阳安。晋太康初，又改曰晋宁县，仍属桂阳郡。宋以后因之。隋废。大业末，萧铣复置晋兴县。唐武德四年，平铣，县仍属郴州。贞观八年，县废。咸亨三年，复置，改曰资兴。五代时废入郴县，为资兴寨。宋嘉定二年，复置资兴县。绍定二年，又改曰兴宁，仍属郴州。今城周二里有奇，编户一十四里。

○汉宁城县西二十五里。汉县治此。孙吴以后，县名屡易，而县治不改。宋复置资兴县，初亦治此。绍定初，徙治管子壕，改曰兴宁，而故城遂废。

○浦溪山县南六十里。一名瑶冈岭，高万丈，周二百里，顶有雁池，俗名天鹅池。又秋溪山，在县东南三十里，周百里，山势层叠，接桂东、桂阳二县界。《志》云山在县西三十里，似误。○石城山，在县西三十里。《志》云：山在资兴旧治西，高耸如城，亦名西城山。又县西四十里有九鼎山，以九峰如列鼎而名。

八面山县东五十里。山接桂东县境，峭险壁立，延袤二百余里，登之可见郴、衡、吉、赣诸郡。又山中有上洞、中洞及雷家洞，皆深险，素为贼窟。嘉靖末，犭�┰艋苹�珠等据险肆掠，寻就擒。隆庆二年，犭�┰粜桓Ｍǜ床�獗于此，官军讨平之，因置堡戍守于此。

○资兴水县东南二十里。发源州东百余里之古�馊�，其泉方广十余里，四旁石壁峭立，西北流五十余里，至旧县前，横流十里，合泸渡江。○泸渡江，在县西南三十五里，源出桂东县万王山，西流入桂阳县界，而北入县境，合资兴水。《舆程记》云：泸渡水自桂阳县东北唐延里北流至丰乐，又二十里至沿潭接县界，六十里至高活，水势险恶，其旁凿山通道，行者必舍舟从陆以避险。自高活五里至结鱼，又六里至泸渡，又十五里至耒江口泷头，凡十二滩，巨石堆叠，舟师非荡舟不能渡。又十五里至东津渡，又七十里合郴江口，即耒江正流也。

程水江县西四十里。有四源合流于此，地名潭州江口，亦西流会于郴江口。○�睇钊�，在县东北四十里。其水清冽甘美，酿酒极佳，即程水正源也。昔置官酿于此，名曰酒官水。其酒亦曰程酒，献同酃酒。刘杳云，程乡有千里酒，饮之，至家犹醉，谓此也。又龙泉，在县西二十里，有二窍，东流出县西二十五里之双溪，西流出程水，溉田甚广。又玉泉，在县西四十里，上有玉泉馆。洪武十二年建。

○乾坑关在县西北，通宜章县，为溪峒出没之处，防守最切。《志》云：县西南程水、双溪等处，皆戍守要地。

滁口镇县南五十里。又县北三十里有州门镇，皆设巡司戍守。《志》云：县南有竹篙岭，路近猿坑，又与上下连峒相接，设滁口巡司以巡缉之。又八面山，通桃源塘、金垄等峒，设州门巡司巡缉之，俱称要害。○玛瑙堡，在县东八面山上。隆庆二年平犭�┞遥�因置堡于此。其旁又有永安堡，亦设官军守御。又新沟隘，在县东南八十里。正德中，犭�┽胪�为患，官军讨之，屯于新沟，以扼其要路，遂歼贼于此。

桂阳县州东南二百四十里。东至江西上犹县二百四十里，西至宜章县百六十里，南至广东仁化县百五十里。汉郴县地。后汉汉宁县地。东晋置汝城县，属桂阳郡。宋、齐因之。陈天嘉初，改曰卢阳县，并置卢阳郡。隋废郡，县属郴州。唐因之。天宝初，改为义昌县。五代唐同光初，马氏改曰郴义县。宋太平兴国初，又改曰桂阳，仍属郴州。今城周二里有奇，编户十五里。

○耒山县南五里，四面孤绝，耒水所出。又南十里为乌龙、白骑山。《湘中记》：山黑石如龙，白石如马，因名。○白云山，在县南四十里，高耸磅礴，周二三百里，顶有石岩，旁有九曲池，四时云气尝暗，晴霁登望，广、韶、郴、桂，咸在目中。其并峙者曰屋岭山，岭最高，水分南北，其北汇流为耒水，南为屋岭水。

箸竹山县东北七里。峰峦耸峙，竹木蓊郁，重冈复水，回抱左右。又文笔山，在县东北十五里，一名黄冈尖，高出众山。○洞灵山，在县东十七里，有岩洞池泉之胜。又东三里曰君子岭，相近者曰龙顶坳，一名东冈尖，巅有清泉，东流入江西，南流入广西，流合于耒水。又义通山，在县北九十里，一名百丈岭。

○耒水县西十里。发源耒山，西北流经兴宁县界，合资兴水，又西北会郴水，经衡州府耒阳县界，下流注于湘水。○淇江水，在县北二十里，自桂东县南流经此，合河桥水，北入兴宁县界，或曰即泸渡江之上源也。《志》云：县南十里有寿江水，北流入城，其下流西入耒水。宋时，县有延寿银坑，盖以此水名。

屋岭水县南六十里。源出屋岭山，南流百余里，入广东仁化县界，下流会于郴水。○孤山水，在县东南二十里，源出县南十七里独秀峰，俗谓之孤山岭，其水屈曲北流，凡百五十里，入江西上犹县界，即犹水上源也。又东坑水，在县东七十里，亦流入上犹县界，合于犹水。《志》云：县南五里有周塘泉，分上、中、下三塘，溉田百余顷。

○益将镇县东四十里。道出江西，以银岭为汛地。又山口镇，在县南四十里，道出广东，亦曰长乐山口，以老虎峒为汛地。又濠村镇，在县东北四十里，以金豆、永丰为汛地。镇安镇，在县西北六十里，以百丈岭为汛地。俱有巡司戍守。○马山寨，在县东南二百余里万山中。正德十二年，官军讨乌春山贼，贼首龚福全遁保马山禾仓石寨，官军进克之。《志》云：县境如上庄、姜阳、延寿峒，邻广东乐昌县；龙虎峒、三江口，近广东仁化县；热水、鱼王、石峰寺，接江西崇义县，与猿坑、虎住等峒，皆峻险处也。

桂东县州东百八十里。东北至江西龙泉县百九十里，西北至衡州府酃县百七十里。宋桂阳县地。嘉定四年，析置桂东县，治上犹寨。元因之。今城周不及二里，编户四里。

○三峰山县南六十里。三峰耸秀，蜿蜒十余里。一名石峰山。又万王山，在县东五十里，山高峻，有万王废城，未详所自。○凤凰山，在县西十里，《志》以为县之主山。又县西南五里，有鹅公山，山高直，县境水口山也。

乌春山在县南境，接江西、广东境内诸山。峰峦攒聚，道径险僻。正德中，土人龚福全等倡乱，据乌春山、腊栗寨等处。十二年，官军分道自桂东、桂阳、郴州、临武等路合击，遂平之。○清石洞，在县南七十里，有石桥长百余丈，非人力所创，名曰仙女桥。

○淇江水县南八十里。出三峰山，流入桂阳县界。又严溪水，在县南三十里。经县南鹅公山，下流入兴宁县境，西注资兴水。

○烟竹堡县北五十里，又北接酃县梅花、万王等山峒。又有寒口堡，在县东南三十里。又新坑堡，在县南四十里，南接江西上犹、崇义县匹袍、猴子岭，向有官军戍守。又分置守镇百户所屯于此。○高分堡，在县东八十里，接江西龙泉县燕塘、长河，向有巡司。旧《志》：县西接兴宁县界，当八面大山之冲，又有九磴诸隘，俱称峻险。

附见：

郴州守御千户所在州治西。洪武初置。又宜章后千户所，在县城东，成化二年置。俱隶茶陵卫。

广安守御千户所在桂阳县治东北。洪武末，置于城东八里。成化三年，徙入县城，亦隶茶陵卫。今仍置广安所。

◇靖州东至宝庆府武冈州三百十里，西南至贵州黎平府二百三十里，南至广西融县二百八十里，西北至辰州府沅州三百里。自州治至布政司一千八百五十里，至江南江宁府三千五百七十里，至京师六千一十里。

《禹贡》荆州之域。秦为黔中地。汉属武陵、���鞫�郡。后代皆为蛮地。唐为溪洞诚州州境在唐时，为叙州之境。五代时，马氏有其地初，马希范击破诸蛮，蛮皆降附。后周时，杨正岩以十洞称徽、诚二州。宋初，为羁縻州。熙宁九年，收取其地时章�镀侥辖�州洞，进兵城徽州，蛮酋杨氏以二十三州洞归附，因置靖州。元丰四年，仍为诚州移治渠阳。元�潭�年，改为渠阳军。三年，废为寨，属沅州。五年，又为诚州。继而辰溪蛮叛，复据有之。崇宁中，遣将收复，改诚州为靖州崇宁二年，蔡京使舒�ブ�荆南，开拓境土，�プ喑匣罩菅铌烧榈饶赏粒�因改置靖州。元升为靖州路，后降为州，属辰州路见《一统志》。《元史》不载。前朝洪武元年，改为靖州军民安抚司。三年，改为靖州府。九年，降为州，以州治永平县省入编户二十三里，领县四。今仍为靖州，直隶布政司。

州南连粤右，西接黔陬，障蔽湖南，隔碍蛮服，山川险阻，南服要区也。

○永平废县今州治。本蛮地，宋时，蛮名古诚州贯保新寨。熙宁中，收复。元丰三年，置贯保寨，属沅州。八年，改属诚州。七年，改置渠阳县，寻移县为州治。元�潭�年，州废为渠阳军。三年，废军为寨。五年，复置县为州治。崇宁二年，改县曰永平，旧治郭外。绍兴八年，移入州城。元因之，明初省。《城邑考》：州旧有土城，宋淳熙中，增修。明初，因旧址展筑，为门五，城周五里有奇。

诚州城在州东。五代时蛮酋杨氏所置，亦曰杨氏城。宋熙宁中，亦为诚州治。元丰中，始移治渠阳。《志》云：故城址今名渠水滩头。又故渠阳城，在渠江东岸，与今城对，遗址犹存。今州城，宋崇宁初，舒�パ〈扛Ｆ碌厮�建新城。是也。

○飞山州西北十五里。俗呼胜山，比诸山特高，突出双峰，四面陡绝，十有余仞。其上平广，蛮人保险于此，曰飞山蛮。唐乾宁二年，蒋勋谋据邵州拒刘建锋，起兵连飞山、梅山蛮，寇湘潭。五代梁开平五年，飞山洞酋潘全盛遣其党杨承磊略武冈，马殷使吕师周讨之，攀藤悬崖，直抵飞山，分军布栅，全盛大骇，承磊来战，师周破其军，缚降者为乡导，袭斩全盛，尽平巢穴。今环山壕堑遗址尚存，俗呼为马王城。宋大观初，亦于此置飞山堡。《志》云：马王城，在州西十里。又香炉山，在州北十五里。《志》云：亦诸苗负固之所。

宝溪山州东北五十里。林木繁郁，下有溪中产金，故名。《志》云：城东二里有五老山，五峰连峙。又城南五里有侍郎山。《一统志》：侍郎山在州南百八十里，与广西分界，以宋绍兴中侍郎程敦厚以言事窜谪，尝游此而名。○九叠山，在州南二十里，山势盘纡，九峰相次。州西南二十里又有青萝山，烟罗苍翠，一名大青山。又古城岩，在州西北三十里，洞穴深广，可六七里。又有中洞岩，在州西北百里来威寨中。

○渠河在州城东。源出通道县之佛子岭，下合众流，环州城而东北出，会于会同县之郎江入沅水。

氵異溪在州西南。源出古城岩，流达于渠河。又有六王溪，在州南五十里，亦流合于渠水。○龙井涧，在县北十里。源出飞山，绕流经城西，达于渠河。又洗马池，在飞山上，味咸，可煮为盐。

○零溪镇州西百二十里。宋政和三年置零溪堡于此，今有巡司。又州北四十里有金滩堡，一百五十里有矛营堡，俱为戍守处。《志》云：州西有废纠坡堡，道出铜鼓卫。○贯保寨，在州北三十里。宋元丰中置寨于此，寻改为渠阳县，移入郭下，复置寨于此。今有贯保渡。

石家堡州南三十里。宋元丰四年置堡于此，今为石家驿。《志》云：州境有石家、�麓濉⒍嘈恰⒋筇铩⑻齑逦灞ぃ�皆宋元丰中置，元�倘�年俱废。崇宁三年复置，又增羊镇、木寨二堡。大观以后，又置飞山、零溪等堡云。○西楼驿，在州南六十里。宋淳熙三年，中峒贼姚民敖作乱，州兵守州西南之密崖及西楼驿，以断寇路，既而郡守邢迁益兵守西楼，进捣中峒，覆其巢，略大小汶川，还取桃溪堡，犭�┽胪�慑服。其地皆在州南境，今置驿于此。又铜鼓驿，在州南百八十里。《志》云：州南三里为永平驿，九十里为三里坪驿，百二十里为江团驿，百五十里为铁炉驿，诸驿皆有百户一人，领兵哨守，属于五开卫。

楚湘台在州城南。洪武三十年，楚王、湘王奉诏讨苗，尝驻军于此。○诸葛营，在州西。《志》云：诸葛武侯抚溪峒诸蛮驻军处也。

会同县州东北百里。西北至沅州黔阳县九十里，西至贵州思州府二百五十里。宋渠阳县狼江寨地。崇宁初，置三江县。二年，改曰会同县，属靖州。今城周二里，编户二十七里。

○金龙山县东五十里。峰峦峻绝，状若飞龙。又金凤山，在县北百里，山势昂耸，若飞凤然。又云盘山，在县东百二十里，峰峦层叠。县南百十里又有云环山，以高耸回环而名也。○尖崖山，在县西十五里，尖峰如削。又旺溪山，在县西百六十里，四山相联二十余里，溪内尝产金，宋时淘采，元废。又崖屋山，在县西北二里，有石岩如屋。

○沅江县西五十里。自沅州黔阳县流入境，又北入辰州府辰溪县界。《志》云：沅水入境过长潭、云潭、文溪、金溪，至托口，与郎江合。

郎江县西南百里。源出贵州湖耳长官司山中。流入县境，经县北合于沅江。《志》云：郎江入县界，过郎坡，横流入狼洞，会于三江口，上受渠河、潭溪之水，至托口入沅江。或作朗江。《隋志》作郎溪。又作狼江，宋以此名寨。

洪江县东百里。《志》云：原出宝庆府界，即九溪中之雄溪也。九溪曰朗、曰氵舞、曰雄、曰龙、曰辰、曰叙、曰桂、曰武、曰酉，而雄居其一，与渠河、潭溪、郎江诸水汇流而注于沅江。又若水，在县东八十里。《志》云：水有两源，一出州北贯保寨旁楠木山下，一出绥宁县界，会为若水，入于洪江。○文溪江，在县西北二十里。《志》云：源亦出胡耳长官司，流为潭溪，又北至云潭，又北至文溪寨，其下流亦会郎水入沅江。

清陂湖县南十里。周十余里。又南有玉山潭，其水皆会于渠河，入于郎江。○三江渡，在县南五里。又县西北四十里有朗江渡，西北百里滨沅江，有江东渡，今置江东巡司于此。

○丰山堡在县西南。宋时，蛮置丰山新堡。熙宁中收复。元丰三年，改为丰山寨，属沅州，寻属渠阳县。八年废。崇宁初，复置丰山堡。今仍为戍守处。○若水寨，在县东九十里。宋崇宁初置，今因之。又县西九十里有镇远寨，皆有巡司戍守。《志》云：县南三十里有连山堡，东北五十里为洪江堡，西北六十里为郎江堡，西百里为远口堡，北三十里为五招堡，六十里为相见堡，与丰山堡为九堡，俱永乐中置，皆靖州卫官军戍守。

地灵堡县西南六十里。西七十里为黄强堡，六十里为黄檐堡，又西三十里即镇远巡司也。接贵州诸蛮，皆有官军戍守。○文溪寨，在县西南。宋置，亦名文村堡。元�讨校�诚州叛酋杨晟台寇文村堡，即此。又洪江驿，在县东百二十里。

通道县州南百里。西至贵州潭溪长官司百三十里，南至广西融县百七十里。本蛮地。宋元丰八年，置罗蒙寨。元�倘�年废。崇宁初复置县。二年，改为通道县，属靖州。今城周不及二里，编户五里。

○福湖山县北六十里。下临渠河，林木郁然。宋元丰中，通道广西经此，因取材以供建置。又佛子山，在县东南百里，与广西分界，亦名佛子岭，下有五虎潭，潭旁五石相对如虎。

○渠水在县东。出佛子岭，北流经此，经县东北七十三里门峡中而入州界。《志》云：县南七十里有芙蓉江，来自绥宁界，下流入广西怀远县之古州江。○罗蒙江，在县西四十里。《志》云：江源有三：一出佛子岭，为羊镇堡江；一出县南天星里，为天星江；一出贵州洪州泊里长官司界，为洪州江。合流经此，西南流至广西怀远县，入古州江。

多星江县西四十里。源亦出贵州界，流合罗蒙河。宋元丰六年，置多星堡，盖置于江滨。又凿字溪，在县西南二百里，接广西界。宋元丰中，于溪旁得古碑，乃唐久视中遣将王思齐率兵征蛮过此，隔碍山险，负舟而济，�阶忠约撬暝拢�蛮人因目为凿字溪。

○收溪寨县西南五十里。宋元丰八年，置收溪寨。元�倘�年，废。崇宁三年，复置。《志》云：州至广西融县，古无通途，宋知诚州周仕隆，始遣人由收溪小径趣广西，观山川形势。今自寨而南三十里至佛子坡，即广西界也。向设巡司戍守。○播阳寨，在州西北五十里，亦有巡司。《志》云：县城外有长安、流源二堡，俱嘉靖中置，调常德卫官兵戍守。

绥宁县州东百十里。南至广西义宁县二百七十里，东至宝庆府城步县百三十里。本唐溪洞徽州地。宋初，为群蛮所据。太平兴国中内附，置莳竹县，属邵州，寻又没于蛮。熙宁九年，收复其地。元丰四年，仍置莳竹县，隶邵州。八年，县废。崇宁二年，复置莳竹县，寻改曰绥宁。绍兴十一年，属武冈军。元属武冈路。明洪武三年，改今属。城周不及二里，编户三十三里。

○绥宁废城县东北二十里。本武阳寨，宋熙宁六年置。绍兴十一年，移绥宁县治武阳寨。二十五年，复还旧治。今仍名武阳寨，为戍守处。○临冈城，在县西南百二十里，宋莳竹县地，隶邵州。元丰四年，县废，置临口寨。崇宁五年，改寨为临冈县，隶武冈军。绍兴初，夫夷洞蛮杨再兴据县为乱，事平，复废县为临口寨。今有巡司戍守。

○风门山县东百二十里。比诸山特高，有大小二风门岭，山之东麓入武冈州界。其相接者曰金紫山。《志》云：金紫山，在县东百三十里。又唐纠山，在县东南百里，资水所出，亦接武冈州界。○斩龙坳山，在县东十里，上有土堆五，一大四小，状如龙爪。

蓝溪山县东北八十五里。崇峦叠岭，草木荫翳，涧水萦纡，为蛮犭�┏雒恢�所。其相接者曰莲荷山。○枫木岭，在县南百三十里，最高险，为群蛮出没之所。县东六十里又有菖蒲岭，县南百里有鸬鹚岭。又有天塘岭、锁子岭，俱在县东北六十里。

○西门河在县西关外。其上源汇诸山溪之水，自西南而东北出，达于会同县之洪江，一名小洪。又双溪，在县东五十里，有双溪渡。又茶溪在县南五里，大金溪在县东五里，大冻溪在县西十里，俱流合于西门河。

○东关在城东。城西又有西关。又黄石堡，在县东北四十里。《志》云：县东北有关峡堡，宋熙宁六年所置，后废。明嘉靖中，增筑黄石、关峡、蓝溪、多龙江口等五堡，调九溪荆州卫及城步所官兵戍守，皆在县东北境。

清坡寨在县北八十里，有巡司。又有老鼠隘，在县东北百里，亦为控扼之所。

天柱县州西北二百里。本蛮地。洪武二十五年，置守御天柱千户所于此。万历二十五年，改置县，又割绥宁、会同两县地益之。县未有城，编户八里。

○小坪寨在县西。洪武三十年，古州蛮作乱，杨文讨之，至沅州，伐山开道二百里，抵天柱，遂涉苗境，营小坪，而以偏师别由渠阳零溪西山径，衔枚夜发，犄角以进，分道夹攻，直抵洪州泊里、福禄、永从诸洞，大破之。贵州帅顾成亦剿平臻剖、六洞、螃蟹、天柱、天堂、大坪、小坪诸蛮。洪州泊里诸处，俱见贵州黎平、镇远二府境，盖县与贵州接界云。

墨溪寨在县西。苗寨也。天顺元年，湖帅方瑛等自天柱进讨苗贼，克天堂、小坪、墨溪等二百二十七寨，即此。又谷种寨，亦在县西境。天顺三年，湖督白圭议以谷种诸处山箐诸蛮杂处，为东苗羽翼，乃分军进讨，一军进青崖，一军进牛皮箐，一军进谷种，一军进鬼山，所向皆捷，克水车坝等一百四十七寨。复会兵青崖，进攻石门山，克摆伤等三十九寨。又分兵四路，进攻董农、竺盖，及甲底一路，破羡塘及金配、江瓮、摆省等四百三十七寨。贼首千把猪等退据六美山、翁受河等处，复檄各路会兵进剿，遂生擒之。其地盖皆生苗之境，与贵州接界。

附见：

靖州卫在州治东。洪武三年建，今亦置靖州卫。又守御天柱千户所，在天柱县城内，洪武中建。万历中，增置县所，因而不改。○铜鼓卫，在州东一百里，今亦置铜鼓卫。详见贵州黎平府。

屯镇汶溪后千户所州城西北二百五十里。洪武三十三年建，无城。

◇施州卫军民指挥使司东北至荆州府巴东县五百里，西南至四川酉阳宣抚司九百里，西至四川彭水县六百里，西北至四川石�糁餍�抚司七百五十里。自卫治至布政司一千七百里，至江南江宁府三千四百五十五里，至京师四千一百五十里。

《禹贡》荆梁二州之域。春秋为巴国境。战国为楚巫郡地。秦属南郡。两汉因之。三国吴属建平郡。晋以后因之。后周置清江郡，并置施州治清江县。隋亦为清江郡移治监水县。义宁二年，复置施州仍治清江。唐因之。天宝初，改曰清化郡《通典》作清江郡。乾元初，复曰施州。五代时，为前后蜀所据。宋平蜀，仍曰施州亦曰清江郡。元因之，属夔州路以清江县省入。至正十七年，没于伪夏。前朝洪武四年，仍置施州。十四年，兼置施州卫。二十三年，并州入卫，改为施州卫军民指挥使司编户三里，属湖广都指挥使司，领军民千户所一、宣抚司三、安抚司八、长官司八、蛮夷长官司五，而容美宣抚司亦在境内。今仍置施州卫。

卫外蔽夔峡，内绕溪山，道至险阻，蛮獠错杂。自巴蜀而瞰荆楚者，恒以此为出奇之道。宋末，蒙古搭海入蜀，荆湖帅孟珙遣兵屯施州以备之。又蒙古兵渡万州湖滩万州，今四川万县，施、夔震动。盖施、夔表里大江，而清江源出彭水，中贯卫境，至夷陵宜都而合大江，其取径尤捷也。前朝隆庆五年，湖广抚臣言：荆州去施州，道里险阻，不便巡历，夷陵以西，有国初颍国公傅友德所辟取蜀故道，名百里荒者，抵卫仅五百余里。请移巴东之石柱巡司于野三关在卫东北四百里，施州卫之州门驿于河水铺在卫东北三百余里，三会驿于古夷铺在卫东北二百余里。俾闾井联落，而于百里荒及东北陇，仍创建哨堡，各令千户一员，督夷陵、长宁二所长宁所设于归州治东，班军各百人，更番戍守，庶无险远之虑。此亦平时效筹者所当知也。

○清江废县今卫治。汉巫县地。三国吴分置沙渠县，属建平郡。晋以后因之。后周于县置施州及清江郡。隋开皇初，郡废。五年，改沙渠县曰清江。大业初，州废，属清江郡。义宁初，为施州治。唐因之。宋亦为施州治。开庆初，郡守谢昌元徙州治于城东十五里之倚子山。元至元十三年，仍还旧治。二十二年，以清江县省入州。二十五年，复置，寻又废。《城邑考》：卫城，宋所筑，因山为基。明洪武十四年，复改筑，东北带清江，南环溪水，天然壕堑。为门四，城周九里有奇。

盐水废县卫东百七十里。吴沙渠县地。后周置盐水县，并置资田郡及亭州治焉。隋初，郡废，县属亭州。大业初，为庸州治，寻为清江郡治。唐初，改属江州。武德四年废。亦曰亭州城，以都亭山为名。或曰在卫东四十里，误。开夷废县，在卫北六十里，后周置乌飞县，属施州。隋改曰开夷县。大业初，属清江郡。唐初，仍属施州。麟德元年废入清江县。《志》云：卫西百七十里有银山废县，卫南七十里有信陵废县。恐未足据。银山，亻艮山之误也，见前夷陵州长阳县。信陵，见归州巴东县。

○都亭山卫东北二百里。崇冈深麓，映带左右，山之下多良田广囿。后周以此名州。○倚子山，在卫东十五里，峰峦环峙。宋开庆初，郡守谢昌元移城治此，以据险要。今亦名州基山。《志》云：卫东二里有连珠山，五峰相峙如贯珠，亦名五峰山。其相接者曰龙首山，控清江之口。又文笔山，在卫南二里，亦名双翠山。山之西南为翠涛山，峰峦如波涛层涌。又有通明山及丹凤、玉女诸山，俱与文笔山相接。卫城西北又有碧波等峰，环抱而东，曲折逶迤，如波涛之层叠。城中有回龙、象耳诸山，皆高秀，俗呼象耳山为舵楼山。

东门山卫东南二百余里。旧有关在山之东，名东门关。相传夷夏尝以此山分界。○银山，在卫东八十里。顶有峰，高数十丈，昔人于此避兵。又银矿山，在卫南三十里。一名青山箐，相传旧出银，西有铁冶。《志》云：卫东五十六里有天楼山，山势耸拔，如危楼倚天。又有天成山，在卫南十五里，上有天生桥。又羊角山，在卫东南百四十里，尖峰高峙，卓立天半。

石乳山卫西百七十里。周百余里。山石层叠，多生石乳而名。又红崖山，在卫西南七十里。东有寨名鼓楼，昔人避兵处。《志》云：卫西一里有宜山，俗名宜姑寨。○客星山，在卫西十里，复岭重嶂，蜿蜒盘礴，南连猿啼山。山甚奇秀，亦名雪岭，以冬常积雪也。又药山，在卫西二十里，下瞰麒麟溪，山多药物。

贺山卫西三百余里。明初，诸蛮煽乱，胡海讨之，自九溪大庸度天火岭、六古卑洞，大败蛮兵，还次贺山，分道剿捕散毛诸洞，皆大胜之。时群蛮自慈利以西，及辰、沅、川、贵之间，群起为寇也。○七曜山，在卫西北三百里，上有梅子关。

大石岭卫东北四百里。《志》云：山顶有池，又有大石，一名仙掌岭。其东即南陵山，与巫山县分界。又卫西七里有瘦驴岭，岭高路险。又卫东十五里有通天岩，亦曰通天洞。又有双城洞，在卫北四十五里。又石通洞，在卫东百三十里，接四川建始县界。○班鸠崖，在卫东百八十里，崖长五十里，望之若城郭。

○清江在卫城东北。亦曰黔江。自四川黔江县流入界，绕城东而北出，卫境诸水皆流合焉。又东北至夷陵州宜都县，入于大江。蜀江水浊，此水独清，因名。一名夷水。

麒麟溪在卫城南。源出卫西境诸山岩洞中，奔流成溪，至夏水极冷，亦名冷水河，经客星山下，又北经城南，入清江。又卫城西有腰带溪，亦出西山中，流经宜山，曲折萦带，绕城下入麒麟溪。○九度溪，在卫北，源出四川石柱宣抚司，流入卫境，至都亭山下，又东入清江。居民多引水溉田。又有九龙溪，出红崖山下，东北流，亦合于清江，一名甘平溪。又金印溪，在卫南，源出银矿山，东流合覆盆水，又东合石板溪，北流三十里，入清江。又有盘龙溪，在卫东北，源亦出卫西诸山，流至都亭山下，入于清江。

黄连溪卫南三十里。一名芭蕉溪。卫西南二十里又有�糁焐跋�流合焉。经天成山石桥下，又东北流二里，入于清江。又巴公溪，亦在卫南，其源一出药山，一出城南三十里鼓楼山，合于翠涛山，下至城南二里，入清江。又卫东有通潮溪，源出东南七十里之龙洞，经连珠山下，入于清江。○龙平溪，在卫东南二百余里。又有细沙溪，出东门山流合龙平溪，共注清江。又菖蒲溪，源亦出东门山，西流经歌罗寨，会黄姑溪，其下流合于酉溪，旁多菖蒲，因名。

木李溪卫东三百里。源出长望洞，曲折数百里，沿溪万山深僻，旁地平旷，可耕作。元末土民多避难于此。又红楠溪，在县东班鸠崖下，俱流入清江。《志》云：卫东四百里有灵阳溪，出容中山，其地与容美通。○龙马溪，在卫北百里，一名沱河，俗名带河，相传牧马河滨尝生龙驹，因名。龙马溪经卫北二十五里之观音崖，入于清江。

朝贡水在卫西。源出石乳山，一名丹阳溪，东流六十里，亦名龙溪，下流入于清江。又龟溪，在卫西北，源亦出石乳山，西北流至四川云阳县界，凡三百余里，入于岷江。○马公泉，在城东一里。宋嘉�讨校�运使马公按部至州，以城跨山，不可凿井，乃相视水脉，以竹引此泉入城中，公私赖之。

○五峰关在卫城东连珠山下。有官军戍守。又东门关，在东门山上，今废。石乳关，在卫西石乳山上。梅子关，在卫西北七曜山上。卫西北三百五十里又有铜锣关。石乳以下三关，俱四川奉节县官兵防守。《志》云：卫西三百里，又有老鹰隘，亦为戍守处。

歌罗寨卫西南百九十里。宋置，又尝置驿于此。又尖木寨，在卫西南。宋咸平六年，丁谓帅夔州，招抚叛蛮，置尖木寨于施州界，以控扼之。《宋志》：清江县有歌罗、永宁、细沙、宁边、尖木、夷平等六寨。熙宁六年，省施州永兴寨，置夷平寨。元丰三年，又废永宁寨，置行廊、安确二寨，是也。○暗利寨，在卫南二百余里。又南七十里有七女栅。《宋史》：祥符初，夔州路言：五团蛮啸聚，谋劫高州，请令施州暗利寨援之。乾兴初，顺州蛮田彦晏寇施州暗利寨，知夔州史方发兵击之，追至七女寨，降其众，是也。《志》云：忠建司西二十里有七女栅。

施王屯卫南十五里。东晋末，桓诞自称施王，屯据于此，因名。○三会驿，在卫东百二十里。又卫东清江门外有施州马驿。又盘龙桥，在卫北盘龙溪上，有石崖，极高，昔人凿石架木为桥，行者股忄栗目眩，不敢俯视。

大田军民千户所卫西三百五十里。本蛮地。宋为羁縻柔远州。元曰散毛洞。洪武五年，定其地。二十三年，始置散毛千户所。明年，改曰大田军民千户所，隶施州卫。城周不及三里。今仍置大田所。

○小关山所东百里。古置关其上，遗垒尚存。《志》云：所城北门外有朝阳、积翠二山。又有秀屏山，在所城南，青峰高耸，若屏嶂然。○朝霞岭，在所东五十余里，巍峨高耸。又有行者峰，在小关山南五里。

○西北河所西二十里。有二溪合流，下入山洞中，其上有石如桥，高十余丈，名天生桥。又头渡河，在所东十里，源出所东十五里之龙洞口，流为河。○万顷湖，在所西南二百里，与酉阳接界。其湖深陷，行之周回动摇。

○深溪关所南百五十里，当酉阳路口。

硝场所北百里。悬崖数千丈，下有河渡，其半崖一孔，势若城门，上产硝土。《志》云：县北百里有韩信坡，相传信尝经此，土不生草。

施南宣抚司卫东百里。本巴蛮地。宋为羁縻蛮地。元初，置沿边溪峒招讨司。至正二年，更为施南道宣慰使司。十七年，为明玉珍所据，改为宣抚司。洪武四年，复为施南宣慰司，寻复为蛮所据。二十三年，定其地。永乐三年，改为施南长官司。明年，复升宣抚司，领东乡五路、忠路、忠孝、金峒四安抚司，隶施州卫。

○笔架山在司治南，有五峰高耸。又南一里为马鞍山。又金龙山，在司东里许。司西里许曰来龙山，下有醴泉。○天柱峰，在司东三十里众山中，有石屹立，因名。

○石壁石板溪司西里许。其旁有九曲溪，合流入施州界，下流注于清江。○白沙溪，在司北。又有白石、三花等溪，下流俱入于清水。

○怀来峒隘在司西。明初，蓝玉引兵至此，受夷款，因名。其相近者，又有石宝寨，一名通天洞。

东乡五路安抚司本蛮地。宋置细沙寨，北去施州二百八十里。元仍为细沙寨，明玉珍改置东乡五路宣抚司。洪武六年，更为安抚司。二十三年废。永乐五年，复置安抚司。宣德三年，分领摇把峒以下长官司三，镇远、隆奉蛮夷长官司二，仍隶施南宣抚司。

○杨平山司东二里。司东十五里又有龙津山。又卧龙山，在司北六十里。又司南十五里有东坡山，司西十五里有那岔山。

○细沙溪司东二十里。自施州界东门山流经此，下流入龙平溪。

摇把峒长官司《志》云：元为义巴峒，至元中，尝置义巴安抚司。

上爱茶洞长官司。

下爱茶洞长官司《志》云：二长官司，元为怀德府。至顺中，升宣抚司。至正中，又尝升军民宣慰司。

镇远蛮夷长官司。

隆奉蛮夷长官司。

忠路安抚司本蛮地。宋为羁縻龙渠县。元曰忠路寨，属施州。明玉珍时更置忠路宣抚司。洪武四年，改为安抚司。二十三年废。永乐五年，复置忠路安抚司。宣德三年，分领剑南长官司，仍隶施南宣抚司。

○石旗山司南一里。《志》云：司旁有凤凰、狮子、龙洞、金紫诸山，皆高峻。

○革井溪司东一里。又司旁有中应溪。去司五里又有两会溪。

剑南长官司。

忠孝安抚司本蛮地。宋为羁縻西高州地。元置大奴、管勾等峒长官司。至正十一年，改为忠孝军民府。十五年，又更为忠孝军民安抚司。明玉珍时，改为宣抚司。洪武四年，复为安抚司。二十三年废。永乐五年，复置忠孝安抚司，隶施南宣抚司。

○石门山司南一里。《志》云：司西一里有龙泉。

金峒安抚司本蛮地。宋祥符初，黔州言磨嵯、洛浦蛮归顺，此即磨嵯蛮地也。元置金峒寨，属施州。明玉珍时，改为镇边五路总管府。洪武中，金峒蛮叛。二十三年，讨定其地。永乐五年，始置金峒安抚司。宣德三年，分领西萍蛮夷长官司，仍属施南宣抚司。

○积玉山司北二里。山高峻，积雪经春不消。其南一里曰十三盘，以登陟盘曲也。《志》云：积玉山旁有黑洞俨，若城门，水从中流，二里许始出山，绕司北，为青崖、塞谷等溪。其上又一小洞，伐木为阑。洪武间，凉国公征蛮尝经此。

○两会溪司北五里，即积玉山溪涧所会流也。

西萍蛮夷长官司。

中峒安抚司《志》云：嘉靖初增设，隶施南宣抚司。

散毛宣抚司卫西三百二十里。本蛮地。五代时为羁縻感化州。宋为羁縻富州地，寻为柔远州地。元初因之，寻曰散毛洞。至元三十一年，升为散毛府。至正六年，改为散毛、誓�蔚却�军民宣抚司。明玉珍时，更为散毛沿边军民宣慰司。前朝洪武四年，改为散毛沿边宣抚司。十四年，定散毛地，寻复叛。二十三年，发兵剿捕，寻复定。永乐九年，置散毛长官司。十三年，复升宣抚司。宣德三年，分领龙潭、大旺二安抚司，仍隶施州卫。

○酉溪在司南。自四川酉阳宣抚司流入境，下流至辰州府，合于沅水。

○散毛关在司南。亦曰散毛路口。本名师壁洞。元至元中，置师壁宣慰司，寻改宣抚司，领师壁镇抚所、师罗千户所。至正中，又立长官司四，巡简司七。明初，复废为师壁洞。今改为散毛关。

龙潭安抚司本蛮地。宋属施州。元置龙潭安抚司。明玉珍时，为龙潭长官司。洪武四年，更为安抚司，寻叛，发兵讨平之。二十三年，废。永乐五年，复置龙潭安抚司，属散毛宣抚司。

○白凤山司西十里。

○黔水在司治南。即清江也。《志》云：流经四川彭水县，至涪州入岷江。误。

大旺安抚司本蛮地。元时，以大旺地大翁迦洞属师壁洞安抚司。明玉珍时，置大旺宣抚司。洪武五年，大旺蛮叛，讨平之。六年，仍置大旺宣抚司。永乐五年，改为安抚司。宣德三年，分领东流、腊壁洞二蛮夷官司，仍隶散毛宣抚司。

○达车溪司东一里。其相近者又有芭蕉溪。

○野猫关《志》云：在司境刺若洞路口。

东流蛮夷长官司。

腊壁洞蛮夷长官司。

忠建宣抚司卫东二百五十里。本蛮地。宋为羁縻保顺州。元置忠建军民都元帅府。明玉珍因之。洪武四年，内附。六年，改为忠建宣抚司，寻叛。十四年，讨平之，更为安抚司。永乐四年，复为宣抚司，领忠峒、高罗二安抚司，仍隶施州卫。

○连珠山司北一里。又司西十里有师壁山，司东百五十里有奴阑山。

○车溪司南二十里。《志》云：源出木册长官司，下流入酉溪。又有弄罗溪，在司南二十五里。相近者又有车弄溪，下流亦俱入酉溪。

○胜水关司东南三百里。又司境有虎城关、野熊关及野牛关。《志》云：诸关各去司三百里。

忠峒安抚司本蛮地。宋为羁縻顺州。元改置湖南镇遏宣慰使司。明玉珍更置沿边溪峒宣抚司。明初废。永乐四年，复置忠峒安抚司，隶施州宣抚司。

○连珠山司南二里。上有寨。又司东三里有墨达山。《志》云：土人谓天为墨，言山高接天也。又明珠山在司西六里，其西又有三十六峰，群山环峙，亘司前后。

○酉溪在司南。《志》云：自容美流入司界，名大水。下流经镇南界，亦名慢水。又有母古溪，在司南四里，源出高罗安抚司，流入酉溪。

○土地关《志》云：在忠建路口。又有覃山寨，在司北一里。

高罗安抚司本蛮地。宋初，为羁縻珍州。开宝初，改曰高州，寻曰西高州。元更置石溪洞长官司，寻为高罗寨长官司，又升为宣抚司。明玉珍改为安抚司。明初废。洪武六年，复置高罗安抚司。明年叛，废，寻讨平之。永乐四年，复置安抚司，分领木册长官司，隶忠建宣抚司。

○墨把山司西十里。有七峰耸拔，亦曰墨把峰。又通积山，在司西三里。司北里许又有劳喜山。

○白凤溪在司南。源出东门山，流会酉溪，名三江口。

○水心寨司南三里。有水心山寨据其巅。又司西三里有树斜洞。

木册长官司本蛮地。元置木册安抚司。明玉珍改曰长官司。明初因之，隶高罗安抚司。

○栖凤山司北十五里。又司东四里有蒲载山，二十里有低罕山，司西三十里有木册山。

○车溪《志》云：源出木册山，流入忠建境内。

思南长官司成化以后增置，亦隶高罗安抚司。

镇南长官司卫南二百五十里。本酉溪蛮地。元初，置毛岭峒。至正十五年，置宣化镇南五路军民府，领提调军民镇抚所、蛮夷军民千户所，寻更为湖南镇遏毛岭峒宣慰使司。明玉珍改为镇南宣抚司。洪武四年，内附。二十三年废。永乐五年，复置镇南长官司，直隶施州卫。

○镇南山司南一里。

○酉溪《志》云：自忠峒司流经司界。又东南入辰州府境。

唐崖长官司本五溪西界地。元置唐崖长官司，寻更为军民千户所。明玉珍改为宣抚司。洪武六年，仍置长官司，后废。永乐四年，复置，直隶施州卫。

○万峰山在司境。亦曰杉篁峒，顶有池，流为杉篁、杉碧、垒子等溪。

○黔水在司南。即清江上源也。又乾溪，在司北一里。司东里许又有普乐溪，俱流入于黔江。

○百节峒司南里许。又司境有蛮王峒。

容美宣抚司卫东南二百十里。元至正十五年，立四川容美洞军民总管府。明洪武四年，置宣抚司，寻废。永乐四年，复置，领长官司四，隶施州卫。

椒山玛瑙长官司洪武六年置。十四年废。永乐五年，复置，隶容美宣抚司。下仿此。

五峰石宝长官司。

石梁下峒长官司。

水尽源通塔平长官司。

盘顺安抚司成化以后，置隶容美宣抚司。

◇永顺军民宣慰使司东至澧州慈利县三百九十里，西南至保靖州宣慰司二百二十里，南至辰州府三百十里，北至永定卫二百九十里。自司治至布政司二千里，至江南江宁府三千八百里，至京师七千三百里。

《禹贡》荆州之域。秦黔中郡地。汉以后，为武陵郡地。隋为辰州地。唐天授二年，析置溪州。天宝初，曰灵溪郡，后复为溪州。五代时，马氏有其地。宋初，为羁縻永顺州，又为上、中、下溪三州《志》云：宋时有羁縻州二十，皆置刺史，而以下溪州刺史兼都誓主，十九州皆隶焉，谓之誓下州。彭氏世为之长。熙宁中，招纳誓下等州，改隶辰州。元时，彭万潜自改为永顺等处军民安抚司，后彭天宝又改宣抚司。前朝洪武二年，内附。六年，升为永顺等处军民宣慰使司，隶湖广都司，领州三、长官司六。

司东抵荆、湘，西通巴、蜀，南近辰阳，北距归峡，四通五达之郊也。唐天授二年，析辰州置溪州，为控御群蛮之地。《五代史》：溪州西接���鳌⒘搅郑�南通桂林、象郡，马希范取其地，因立铜柱以为表铜柱，见前沅陵县。宋仁宗嘉�倘�年，下溪蛮彭仕义叛，既而乞内属，诏遣雷简夫往视之。简夫度仕义未即顺命，督诸将进兵，筑明溪上下二寨，据其险要，拓取故地五百余里。仕义计穷遂降。熙宁九年，章�毒�制荆湖，誓下三州蛮悉内附，诏筑下溪州城，而五溪悉平。明初，蛮酋归顺，因而抚之。万历中，廖道南建议曰：国家肇平南土，即设永顺、保靖于湖，酉阳于川，而施、夔、贵竹各有安抚、宣抚、长官诸司，兼收并蓄，纳污包荒，治之以不治。继而经制渐疏，苗酋倡乱，谓宜设重臣以镇抚之。如南、赣之兼闽，郧、襄之兼蜀，以制永、保、酉、竹诸司，则蛮獠犭�┽胪�有所顾忌而不敢肆矣。其后特简重臣镇抚偏沅，盖自道南发之也。

○大乡废县司西南一百七十里。汉沅陵、酉阳二县地。梁分置大乡县。隋属辰州。唐初因之。天授二年，置溪州治此。五代时，马氏改置溪州于辰州境上，既而蛮复还旧治此，即下溪州城矣。宋熙宁中，溪酋归附，诏修筑下溪城，即此也。今司城，即古永顺州治。明初，仍置司于此，下溪州地并入焉。

三亭城在司西南。汉武陵郡酉阳县地。梁为大乡县地。唐贞观九年，分置三亭县，属辰州。天授二年，改属溪州。五代时，没于蛮。又洛浦废县，在司南，本大乡县地。唐天授二年，分置洛浦县，属溪州。四年，改属锦州。五代时为蛮所据，所谓洛浦蛮也。

明溪城在司东南。宋康定中，辰州蛮彭仕义叛，命雷简夫讨之。简夫至辰州，进筑明溪上下二寨，夺其险要，拓取石马岩故地五百余里，即此城也。

○黔安戍在司西。宋熙宁初，彭师晏以誓下州来归，诏修筑下溪城，并置寨于茶滩南岸，名曰黔安戍，是也。或云茶滩，即黔江所经。

南渭州本蛮地。宋为羁縻南渭州。元因之，属新添葛蛮安抚司，寻废。明洪武二年，复置州，改今属。

施溶州蛮地。宋为羁縻州。元为会溪施溶地，属思州军民安抚司，后废。洪武二年，置施溶州，改今属。

上溪州蛮地。宋为羁縻上溪、中溪、下溪三州，后废。洪武二年，置上溪州于此。又改今属。

腊惹洞长官司元置，属思州军民安抚司。明改今属，下仿此。

麦著黄洞长官司。

驴达洞长官司。

施溶溪长官司。

白崖洞长官司元置，属新添葛蛮安抚司。明初，改今属。

田家洞长官司明初置，属永顺宣慰司。

◇保靖州军民宣慰使司东至辰州府镇溪所界一百八十里，西至施州卫大田所界三百里，西南至四川酉阳司界一百八十里，东北至永顺司界四十里。自司治至布政司一千九百七十里，至南京三千八百里，至京师七千三百里。

《禹贡》荆州之域。自汉以后，为武陵郡地。隋为辰州地。唐为溪州地。宋为羁縻保靖州。元因之，属新添葛蛮安抚司。明初，置保靖州安抚司。洪武六年，升军民宣慰使司，隶湖广都司，领长官司二。

司四山环抱，涧水中流，控御苗蛮，与川、黔之酉阳、铜仁，相为表里，山薮藏疾，功在刊除矣。

五寨长官司宣慰司南百八十里。唐时，为宋沱洞、乌引洞、庐荻洞、杜望洞、白岩洞五寨，命田氏世官之，以控蛮裔。宋以来仍旧。明初，五寨官田文归附，因置是司。

○密峰寨在司东。嘉靖三十四年，督臣冯岳言五寨在麻阳、保靖之中，宜移镇�げ谓�驻此，以便控制。且寨东有密峰寨，西有牛拗脚，又诸田出入之冲，宜各立哨堡一座，分兵防守云。

�ぷ悠撼す偎�宣慰司南百五十里，永乐三年置。

茅冈隘冠带长官司成化以后置，属保靖宣慰司。下仿此。

两江口长官司。

镇远臻剖六洞横坡等处长官司本属贵州境内镇远卫。《通志》云：新置，属保靖宣慰司。俟考。

○乌牌寨在司西。《志》云：�ぷ悠号衙缍�十七，洞头、中略、留绞、亚保、谷耻、大略、琴图、盘营、回寨、大塘、爆木、岩口、盘那、孟瘦、大唐、池已、乌牌、小五�恪⒍竦场⒐挪亍�板栗、冷水、排那、瘳铁、乌巢、老菜、岩洞等寨是也。

阴隆江镇在司境。《志》云：保靖境内有阴隆江、杜望、滑石江三巡简司，俱隶湖广都司。