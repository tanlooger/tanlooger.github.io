---
---
---
title: 卷四
---



◎历代州域形势四南北朝　隋

刘裕奋自草泽，克翦逆玄，北平广固，南靖番禺广固、番禺，俱见晋青州、广州注。

【史略】刘裕初为刘牢之参军，以讨海寇孙恩、卢循功，积官至彭城内史，居京口京口，今镇江府，见前。会桓玄自江陵入建康僭大位，裕起义兵讨除之，晋室复定。义熙五年，裕以慕容超据广固，数入寇，表请伐之。帅舟师自淮入泗，至下邳，留船舰辎重，步进至琅邪大岘山大岘山，在青州府临朐县东南百有五里，穆陵关在焉。详山东重险穆陵关，袭克临朐，进围广固，遂平齐地。会卢循等复炽，引兵自番禺至始兴初，刘裕追败卢循于永嘉，又追败之于晋安，循浮海南走。既而循寇南海，陷番禺，其党徐道覆又攻陷始兴据之。朝廷未暇征讨，授循为广州刺史，道覆为始兴相。循寇长沙，徐道覆引舟师分道寇南康、庐陵、豫章，江州刺史何无忌拒战，败没，中外震骇。循复自巴陵趋寻阳巴陵，今岳州府治。寻阳，治柴桑，在今九江府南。俱见前，与道覆合兵东下，败豫州刺史刘毅军于桑落洲桑落洲，在今九江府东北五十余里，军势甚盛。裕方从伐燕，还至下邳，闻警，即疾驰至石头石头城，在今江宁府城西，见前。循等进逼建康，裕督军屯守。循以裕既还，建康有备，引还寻阳。裕因治水军，遣将军孙处等潜自海道袭番禺，倾其巢窟，而自引大军西击循前锋，败贼兵于南陵今太平府繁昌县西南故南陵戍是。裕进军雷池在今安庆府望江县东南十里，循等逆战，大破之于大雷今望江县，即古大雷戍。循走寻阳，将趋豫章，乃悉力栅断左里杜佑曰：左里，即彭蠡湖口也。今南康府都昌县西南九十里有左里故城。裕拔栅而进，循大败，单舸南走，径还番禺，及至，官军已入城数月矣。循走交州，穷蹙而死。

西定巴蜀，又克长安，而晋祚以移。

【都邑考】自宋至陈，皆因晋都。

【史略】义熙三年，刘裕使刘敬宣讨谯纵。敬宣既入峡巴东三峡是也。见前，遣别将出外水大江从成都府南境至泸州，曰外水，自帅诸军出垫江今重庆府合州。盖由内水而进也，转战而前，至黄虎在今潼川州北，去成都五百里。纵遣将悉众拒险，敬宣不得进，食尽引还。八年，复命朱龄石等进讨，别函付龄石曰：众军悉从外水取成都，臧熹从中水取广汉雒水自汉成都府合州至泸州入江，曰中水。广汉即汉州，晋曰新都。此从汉郡言也，老弱乘高舰十余，从内水向黄虎涪水自成都府绵州东南至合州入江，曰内水。俱详四川大川。时谯纵方屯重兵，以备内水。龄石至白帝白帝，见前，遂兼行至平模平模山，在眉州彭山县东十里，亦曰彭亡山，滨大江，由外水至成都必繇之道，去成都二百里，出敌不意。纵分兵拒守，龄石击破之，臧熹亦破纵别军于牛鞞牛鞞城，在今成都府简州城西，即中水所繇之道。纵诸营屯望风奔溃。龄石趣成都，纵走死，蜀地悉平。十二年，姚兴死，裕遂伐秦。遣王镇恶、檀道济将步军自淮、肥向许、洛自淮、肥者，由寿春而北也。许，许昌。洛，洛阳，朱超石、胡藩趋阳城超石时为新野太守，盖自南阳北出。阳城，今河南府登封县，沈田子、傅弘之趋武关自出襄阳引军西北也。武关，见前，沈林子、刘遵考帅水军出石门，自汴入河遵考时为彭内史，盖自彭城入汴。石门，水入河之门也，亦谓之荥口。见前七国魏苏代论荥口，以王仲德督前锋，开巨野入河巨野，见《职方》兖州浸。镇恶等入秦境，所向克捷，漆丘、项城降漆丘，今归德府南二十五里小蒙城是。项城，见晋豫州治，拔新蔡、许昌，克仓垣仓垣，在开封府陈留县西，荥阳、阳城皆来降，进至成皋。王仲德水军入河逼魏滑台，魏人弃城走，遂入据之。道济等进逼洛阳，洛阳降，进军渑池今河南府属县，见前，径攻潼关，屡败秦兵。裕亦将水军自淮、泗入清河即巨野以北之济水也，溯河西上，而遣别将留守�舾唿舭�今济南府长清县西有�舾唿舭焦食�，以防魏人侵轶，寻入洛阳，自陕抵潼关。沈田子等亦入武关，大败秦军于青泥青泥城，在西安府蓝田县南七里。王镇恶复请帅水师自河入渭，趋长安，破秦军于渭桥东渭桥也，在西安府东北五十里。遂克长安，姚泓降。

然长安旋没于夏，河南州郡复陷于魏，最后又失淮北及淮西地。

【史略】初，赫连勃勃欲图关中，闻裕伐秦，乃进据安定，岭北郡县镇戍皆降于勃勃。裕既破秦，留其子义真守关中，遂发长安，自洛入河自洛阳浮洛入河也，开汴渠而归汴渠，见河南大川汴水。勃勃问计于王买德，买德曰：青泥、上洛南北险要，宜先遣游军断之，东塞潼关，绝其水陆之路，则义真在网罟中矣。勃勃乃以其子�老虺ぐ玻�昌屯潼关，而使买德屯青泥。勃勃为后继。会晋将互相贼杀，勃勃遂取关中。及武帝殁，魏人议取洛阳、虎牢、滑台，遣军南侵，司、兖、豫诸郡县悉陷。元嘉七年，遣将到彦之等经略�舾唿舭健⒒�台、虎牢、洛阳四镇，旋败还。二十七年，遣王玄谟等北伐，复败退。魏人乘胜入寇，南抵瓜步在今应天府六合县东二十五里，境内因以衰耗。既而魏主焘被弑，复议北伐，遣萧思话督诸军，分道向�舾唿舭�自历城向�舾唿舭�，出许、洛自汝南出许、洛，趣潼关自宛、邓趋潼关。凡三道。青州刺史刘兴祖上言：河南阻饥，野无所掠，脱诸城固守，非旬月可拔，稽留大众，转输方劳。应机乘势，事存急速。今伪帅始死，兼逼暑时，国内猜扰，不暇远赴，宜长驱中山，据其关要后燕都中山，魏人以为重地。中山至代，有倒马、飞狐诸关，据之，则道路阻塞，声援难及矣。冀州以北，民人尚丰，兼麦已向熟，因资为易，向义之徒，必应响赴。若中州震动，黄河以南，自当消溃。臣请发青、冀兵，直入其心腹。若前驱克胜，河南众军宜一时济河，使声实兼举。并建司牧，抚柔初附，西距太行，北塞军都居庸关，一名军都关，在今顺天府昌平州西北三十里。详见北直重险。兴祖欲因山险置兵，以包举相、定、幽、冀之地也，因事指挥，随宜加授。若能成功，清壹可待。帝意止存河南，不从，师竟无功，既而宋多内乱。泰始初，晋安王子勋举兵寻阳，远近响应，建康危迫，仅而克平。徐州刺史薛安都、兖州刺史毕众敬、汝南太守常珍奇等以疑惧降魏，魏因遣将经略齐地。尉元言：彭城，宋之要藩。若重兵积粟，则宋人不敢窥淮北。又宋攻彭城，必繇清泗过宿豫清泗，即泗水也。宿豫，今邳州宿迁县，历下邳，趋青州，亦由下邳溯水经东安溯水，出山东临朐县溯山，至南邳州入泗。东安，溯水所经也。见三国魏徐州属郡。此数者，宋人用兵之要。今若先定下邳，平宿豫，镇淮阳淮阳，在今凤阳府泗州东北百里，戍东安，则青、冀诸镇可不攻而克矣。魏主从之。宋由是失淮北四州及豫州淮西之地四州，徐、兖、青、冀也。豫州之淮西，谓汝南、新蔡、谯、梁、陈、南顿、颍川、汝阳、汝阴诸郡也。

所有州凡二十二宋初，有州二十一。泰始七年，始增置越州。沈约云：宋有州二十二。今从之：

扬治建康。统郡十一：曰丹阳，曰会稽，曰吴郡，曰吴兴，曰淮南，曰宣城，曰义兴，曰东阳，曰临海，曰永嘉，曰新安，俱晋旧郡也。孝建三年，分扬州之会稽、东阳、新安、永嘉、临海五郡为东扬州。大明三年，又改扬州为王畿，而东扬州直云扬州。五年，割王畿之吴郡属南徐州。废帝罢王畿复为扬州，而扬州还为东扬州，吴郡亦复故。明年，省东扬州并入扬州。升明三年，又改扬州刺史为扬州牧云。

南徐治京口。统郡十六：曰南东海，治丹徒县，今镇江府治。曰南琅邪，治临沂县，今应天府西北三十里有废临沂县。曰晋陵，治晋陵县，今常州府治是。曰南兰陵，治兰陵县，今常州府西北六十里有废兰陵城。曰南东管，治东管县。曰临淮，治海西县。曰淮陵，治司吾县。曰南彭城，治吕县。曰南清河，治清河县。曰南高平，治金乡县。曰南平昌，治安丘县。曰南济阴，治城武县。曰南濮阳，治廪丘县。曰南泰山，治南城县。曰南济阳，治考城县。曰南鲁，治鲁县。皆晋南渡以来，侨置于丹阳、吴郡境。沈约曰：泰始四年，割扬州之义兴属南徐州云。

徐治彭城。泰始三年，淮北陷没，侨治钟离。泰豫初，移治朐山。元徽初，还治钟离。统郡十二：曰彭城，曰下邳，曰兰陵，曰东海，曰东管，曰东安，曰琅邪，曰沛郡，皆旧郡也。曰淮海，治甬城，在今宿迁县东南百余里。曰阳平，治馆陶县，郡县皆侨置，或云在今邳州境。曰济阴，侨治睢陵县，在今泗州盱眙县西六十里。曰北济阴，治成武县，今兖州府属县。此十二郡也。沈约曰：宋亡淮北，元徽初，分南兖、北豫州之境置徐州，仍治钟离，领郡三：曰钟离，晋郡也，本属南兖；曰马头，治虞县，在今凤阳府怀远县西南二十里，本属豫州；曰新昌，治顿丘县，今和州东有顿丘城，是时新置郡也。又泰始三年，分徐州置东徐州，治团城，旋降于魏。团城，即故东管郡城也。钟离，见晋淮南郡。朐山，即故朐县，今南直海州治，见前。

南兖治广陵。元嘉二十八年，移镇盱眙。三十年，并入南徐州，旋复置，还治广陵。泰始六年，南兖州移治淮阴。七年复故。统郡九：曰广陵，曰海陵，曰山阳，曰盱眙，曰泰郡，曰钟离，皆晋郡也。曰南济，治萧县，在广陵境内。曰北沛，曰临江，未详所理。沈约曰：南兖初领郡九，后领十一。南沛而外，有新平郡，治江阳；北淮阳郡，治晋宁；北济阴郡，治广平；北下邳郡，治潼县；东管郡，治莒县。皆失淮北后所侨置，而无北沛、临江二郡。又钟离郡，元徽初，改属南徐州，是十一郡也。

兖初治滑台。元嘉十三年，移镇邹山，又寄治彭城。二十一年，徙治须昌，后省兖州入徐、冀二州。三十年复置，治瑕丘。孝建初，治湖陆。泰始初，复治瑕丘。二年，兖州降魏。五年，侨置于淮阴。统郡六：曰泰山，曰高平，曰鲁，曰东平，曰济北，皆故郡也。曰阳平，沈约曰：治馆陶，元嘉中侨置于无盐县境。淮北既失，诸郡亦寄治淮南境内云。邹山，见晋兖州治。须昌，见晋东平国治。瑕丘，今兖州府治。湖陆，在今南直沛县北。俱见前。

南豫初治历阳。元嘉二十二年，罢入豫州，寻复置。大明五年，移治於湖。统郡十有九：曰历阳，曰庐江，曰晋熙，曰弋阳，曰安丰，皆故郡也。曰南谯，治山桑县，今无为州巢县东南二十里有南谯城。曰南汝阴，治汝阴县，今庐州府治是。曰南梁，治睢阳县，今寿州东北南梁城是。曰汝南，治平舆县。曰新蔡，治新蔡县。曰东郡，治项县。曰南顿，治南顿县。曰颍川，治邵陵县。曰西汝阴，治汝阴县。曰汝阳，治汝阳县。曰陈留，治浚义县。皆侨置于淮南境内。曰边城左郡，领雩娄等县，今寿州霍丘县西南八十里有雩娄故城。曰光城左郡，治光城县，今汝宁府光州光山县是也。曰南城左郡，未详所治。於湖，今太平府治也。

豫治寿阳。《宋志》：武帝开拓河南，绥定豫。东晋义熙九年，割扬州大江以西、大雷以北，悉属豫州。豫之基址，自此而立。永初二年，分淮东为南豫州，淮西为豫州，亦曰西豫州，亦曰北豫州。元嘉二十二年，以南豫州并入豫州。其后复分，或治寿阳，或治汝南。统郡十一：曰汝南，曰新蔡，曰谯，曰梁，曰陈，曰南顿，曰颍川，曰汝阳，曰汝阴，曰陈留，曰马头，皆故郡也。泰始三年，淮西之汝南、新蔡、汝阳、汝阴、陈郡、南顿、颍川七郡，皆没于魏。元徽初，又以马头郡改属徐州。大雷，今江南望江县，见前。

江治寻阳。升明初，移镇湓口。统郡十：曰寻阳，曰豫章，曰鄱阳，曰临川，曰庐陵，曰安成，曰南康，曰建安，曰晋安，皆旧郡也。曰南新蔡，治苞信，侨置于今湖广黄梅县。湓口，在今九江府城西。

青初，北青州治东阳，南青州治广陵。后省南青州，而北青州直曰青州。孝建二年，移治历城。大明八年，还治东阳。泰始中失淮北，青州侨治郁洲。旧统郡九：曰齐郡，曰济南，曰乐安，曰高密，曰平昌，曰北海，曰东莱，曰长广，皆故郡也。曰太原，治太原县，今济南府长清县东北废升城是。《五代志》：武帝置乐安郡于千乘郡治也。泰始四年，又分青州置东青州，治不某城，在今莱州府胶州即墨县西南五十七里。又宋尝置并州，亦寄治升城云。东阳，见晋青州治。历城，今济南府治，见前。郁洲，今南直海州东北十九里有郁洲山。

冀元嘉九年，分青州立，治历城。泰始二年，陷于魏，与青州并寄治郁洲。旧统郡九：曰广川，曰平原，曰清河，曰乐陵，曰魏郡，曰河间，曰顿丘，曰高阳，曰勃海，大抵皆侨郡也。《五代志》：武帝置广川郡于武强，今济南府长山县是；置平原郡于梁邹，今济南府邹平县北故梁邹城是；又置清河郡于盘阳，今济南府淄川县是。又文帝侨置高阳郡于乐安境内，勃海郡于临淄境内。孝武又尝置幽州，亦侨治梁邹云。

司初与并州俱治虎牢。景平初陷没。元嘉二十八年，司州侨治义阳。沈约曰：元嘉末，侨治汝南。大明中省。建始二年，复置于义阳。统郡四：曰义阳，曰随阳，故郡也。曰安陆，治安陆县，今德安府治是。曰南汝南，治平舆，郡县皆侨置于义阳南境。

荆治江陵。统郡十二：曰南郡，曰南平，曰天门，曰宜都，曰湘东，曰建平，皆故郡也。曰汶阳，治汶阳县，在今荆州府夷陵州远安县西百里。曰南义阳，治厥西县，在今随州西北八十五里。曰新兴，治定襄县，今荆州府西北安兴故城是。曰南河东，治闻喜县，在今荆州府松滋县界。曰永宁，治长宁县，在今安陆府荆门州西南。曰武宁，治乐乡县，今荆门州北八十里有乐乡故城。沈约曰：孝建初，天门改属郢州。泰始三年复故。

郢治江夏，今武昌府治。孝建初，分荆、湘、江三州置。统郡六：曰江夏，曰竟陵，曰武陵，曰武昌，曰西阳，皆旧郡也。曰巴陵，即晋之建昌郡。沈约曰：初分荆之江夏、竟陵、随、武陵、天门，湘之巴陵、江之武昌、豫之西阳置，凡八郡。后随属司州，天门仍属荆州。

湘治临湘。晋置，后废。永初三年又置。元嘉八年省。十七年复置。二十九年又省。孝建初复置，统郡十：曰长沙，曰衡阳，曰桂阳，曰零陵，曰营阳，曰湘东，曰邵陵。曰临庆，即临贺也。曰广兴，即始兴也。曰始建，即始安也。俱泰豫中所改。沈约曰：巴陵，本属湘州，后改属郢。临湘，见前长沙郡治。

雍治襄阳。统郡十七：曰襄阳，曰南阳，曰新野，曰顺阳，曰义成，皆故郡也。曰京兆，治杜县，今襄阳府西杜陵城是。曰始平，治武当县，今均州也。曰扶风，治筑阳县，今襄阳府�铣窍囟�四里有筑阳故城。曰南上洛，治上洛县。沈约曰：其地名臼口，在今汉中府兴安州�嵫粝亟纭；蛟疲壕士冢�当作�蹇冢�今县有�蹇谡颉Ｔ缓幽希�治河南县，今新野县东北有河南城。曰广平，治广平县，今新野县西故朝阳县是。曰冯翊，治若阝县，今襄阳府宜城县西南九十里有若阝县城。曰南天水，治华阴县。沈约曰：其地名岩洲，在襄阳城外。曰华山，治华山县。沈约曰：治大堤，今宜城县南汉南城是。曰北河南，治新蔡县。沈约曰：地名宛中。曰弘农，治邯郸县。沈约曰：地名五垄。俱在南阳城外，皆侨置郡也。

梁初治南城，即今汉中府褒城县。元嘉十年，还治南郑。统郡二十。曰汉中，曰魏兴，曰新城，曰上庸，曰晋寿，皆故郡也。曰新兴，治吉阳县，今郧阳府上津县西有故吉阳城。曰华阳，治华阳县。沈约云：寄治州下。曰新巴，治新安县，在今保宁府南部县境。沈约曰：晋安帝分巴西郡置。曰北巴西，即旧巴西郡也。曰北阴平，即故阴平郡。曰南阴平，亦治阴平县，在今龙安府东百里，曰巴渠，治巴渠县，今夔州府开县东六十五里废清水城是。曰怀安，治怀安县。沈约曰：寄治州下。曰宋熙，治兴乐县，或曰在今保宁府巴州界。沈约曰：郡去州七百里。曰白水，治新巴县。在今保宁府广元县界。曰南上洛，治上洛县，在今兴安州平利县界。曰北上洛，治北上洛县，亦在今兴安州界。曰安康，治安康县，今兴安州汉阴县也。曰南宕渠，治宕渠县，在今四川渠县东北，即蜀汉所置宕渠郡也。曰怀汉，治永丰县，未详所在。皆新郡及侨置郡也。

秦与梁州同治南郑，亦曰南秦州。元嘉二年，以武都为北秦州，授仇池杨玄。十九年，克仇池，又置北秦州。旋没于魏，而秦州如故。统郡十四：曰武都，治下辨县。曰略阳，治略阳县。曰安故，治桓陵县。曰西京兆，治蓝田县。曰南太原，治平陶县。曰南安，治犭原道县。曰冯翊，治莲勺县。曰陇西，治襄武县。曰始平，治始平县。曰金城，治金城县。曰安定，治朝那县。曰天水，治河阳县。曰西扶风，治�ハ亍Ｔ槐狈龇纾�治武功县。自武都以下，大抵皆侨郡也，错置于梁州境内。

益治成都。统郡二十九：曰蜀郡，曰广汉，曰巴西，曰梓潼，曰巴郡，曰江阳，曰越隽，曰汶山，曰犍为，曰沈黎，皆旧郡也。曰遂宁，治巴兴县，今潼川州遂宁县是。曰宁蜀，治广汉县，即今成都府双流县也。曰怀宁，领治平等县。曰始康，领始康等县。沈约云：皆寄治成都。曰南阴平，领阴平等县。沈约曰：治苌杨，在今汉州德阳县西。西北阴平，亦领阴平等县，或曰在今保宁府剑州西境。曰晋熙，治晋熙县，亦在今德阳县界。曰晋原，治江原县，今成都府崇庆州也。曰宋宁，领欣平等县。沈约曰：寄治成都。曰安固，领略阳等县，在成都东境。沈约曰：去州百三十里。曰新城，治北五城县，今潼川州中江县东有故五城县。曰南晋寿，领晋寿等县。沈约曰：郡去州百二十里。曰宋兴，领南汉等县。沈约曰：寄治成都。曰南宕渠，领宕渠等县。《起居注》：元嘉十六年，自梁州度益州。或云侨置于宕渠南境。曰东江阳，治汉安县，今泸州江安县是。曰南汉中，领南长乐等县。曰武都，领武都等县。曰南新巴，领新巴等县。曰天水，领永兴等县。俱未详所在，皆新置及侨郡也。又泰始五年，分荆州之巴东、建平，益州之巴西、梓潼郡，置三巴校尉，治白帝。时三峡蛮獠岁为抄暴，故立府以镇之。

宁治建宁。统郡十五：曰建宁，曰晋宁，曰��柯，曰夜郎，曰朱提，曰南广，曰梁水，曰兴古，曰永昌，曰西平，曰兴宁，曰云南，曰东河阳，曰西河，皆故郡也。曰平蛮，即故平夷郡。

广治南海。统郡十七：曰南海，曰晋康，曰新宁，曰永平，曰郁林，曰新会，曰东官，曰义安，曰晋兴，皆故郡也。曰宋康，治广化县，在今肇庆府阳江县西北。曰绥建，治新招县，在今肇庆府广宁县境。曰海昌，治宁化县，在今广州府新会县界。曰宋熙，治平兴县。曰乐昌，治乐昌县，未详所在。

交治龙编。统郡八：曰交趾，曰武平，曰新昌，曰九真，曰九德，曰日南，皆故郡也。曰义昌，曰宋平，皆新置。

越治临漳，今廉州府治是。沈约《志》：泰始七年，增置越州。统郡九：曰百梁，曰陇苏，曰永宁，曰安昌，曰富昌，曰南流，曰临漳，曰宋寿，皆新郡也。曰合浦，故郡也。沈约曰：合浦，本属交州。宋寿，初亦属交州，后改属焉。

郡二百六十八又合越州所置新郡，计二百七十四，县一千二百九十九。

沈约曰：晋迁江左，有扬、荆、湘、江、梁、益、交、广数州，其徐州则有过半，豫州惟有谯城而已。宋分扬为南徐，徐为南兖，扬州之江西，悉属豫州，分荆为雍，分荆、湘、江为郢，分荆为司，分广为越，分青为冀，分梁为南北秦。建始以后，自淮以北，化成异域，青、冀、徐、兖、豫诸州，悉非旧疆矣。今所记列，大较参差。其详难举，实由名号骤易，境土屡分，或一郡一县，分为四五，四五之中，亟有离合，千回百折，巧历莫算，寻校推求，未易精悉也。

王氏曰：江左大镇，莫过荆、扬。扬为京畿财赋所资，荆为阃外甲兵所聚。时谓荆为陕西，二州户口，居江南之半。以扬州为根本，委荆州以阃外，此立国之大要也。李忠定有言：六朝能保守江左者，以强兵巨镇尽在淮南、荆、襄耳《宋书》：晋氏以扬为京畿，荆、江为重镇，常使大将居之。三州户口居江南之半。宋孝建初，恶其强大，分扬州、浙东五郡为东扬州，荆、湘、江、豫州之八郡置郢州，既而荆扬由此虚耗。何尚之尝请复合二州，不果。

盖自晋成帝以来，州郡类多侨置，增损离合，不能悉详。又南北战争，疆境屡易。大约宋之盛时，南郑、襄阳、悬瓠今汝宁府东南平舆故城，即悬瓠城也、彭城泰始二年，彭城、悬瓠皆降于魏、历城泰始四年，历城陷于魏、东阳泰始四年，东阳亦陷于魏。自是遂以淮为境，皆重镇也。

萧道成冯依城社，遂奸宋位。

【史略】宋泰始中，道成为南兖州刺史，镇淮阴。寻征入朝，与顾命，辅幼主。既而桂阳王休范自寻阳举兵攻建康，道成击平之。未几，建平王景素复举兵京口，道成遣将任农夫等攻克之。威望既著，擅行弑立。时袁粲镇石头城在应天府城西，见前，与其徒谋攻道成，不克而死。沈攸之亦举兵江陵讨道成，攻郢城郢城，见前郢州治，不克，走死。道成寻废宋主准，篡其位。

是时既失淮北淮北，即宋泰始初所失，其后又失沔北及淮南。

【史略】建武末，魏人伐齐，取沔北五郡五郡，南阳、新野、南乡、北襄城及西汝南、北义阳郡是也。南阳、新野，见晋郡。南乡，在南阳府西南百里。北襄城治赭阳，在今裕州东六里。西汝南、北义阳，俱治舞阴，在南阳府泌阳县北十里，时所谓双头郡也。永元中，寿阳降于魏，魏复进取建安、合肥建安，在今河南固始县东。合肥，见前，于是并失淮南地。

举其大略，有州二十三：青治朐山今淮安府海州治，见前，冀治涟口今淮安府安东县，豫治寿春永元二年，寿春陷于魏，移治历阳。寿春、历阳，俱见前，北兖治淮阴在今淮安府西，见前，北徐治钟离在今凤阳府东，见前，巴治巴东见汉郡。《齐志》：建元二年，分荆、益二州置巴州，领巴东、建平、巴郡、治陵四郡。永明二年省。又有北秦州，建武二年置，授沮水氐酋杨馥之，非实土也，其余悉因宋旧。郡三百九十五《齐志》：时置宁蛮府属雍州，别领西新安等二十四蛮郡，盖皆缘沔诸蛮所居地，县千四百七十四。

胡氏曰：萧齐诸郡，有寄治者，有新置者，有狸郡、獠郡、荒郡、左郡无属县者，有荒无民户者。郡县之建置虽多，而名存实亡，境土蹙于宋大明之时矣。

而南郑、樊城在今襄阳府城北汉水北岸、襄阳、义阳、寿春、淮阳在今江南泗州东北，见前、角城角城，与淮阳相近，《宋志》谓之甬城、涟口、朐山，并称重镇焉。

萧衍虎据襄旧，鹰击建康，承齐之后。

【史略】齐永泰初，以萧衍为雍州刺史。会东昏暴虐，衍谋起兵。奉荆州刺史南康王宝融为主，南并湘州，寻克郢州，缘江东指，于是司州亦附于衍，进取江州，长驱向建康。建康平，宝融乃禅位于衍。

有州二十三，郡三百五十，县千二十有二此天监十年州郡之制也。

姚思廉曰：梁天监十年以前，大抵因宋、齐之旧。是后州名浸多，废置离合，不可胜纪。大同二年，朱异奏：顷置州稍广，小大不伦，请分五品，其位秩高卑，参僚多少，皆以是为差。于是上品二十州，次十州，又次八州，又次二十三州，下二十一州。时方事征伐，恢拓境宇，北逾淮、汝，东距彭城，西开��柯，南平俚洞交广界表，俚人依阻深险，各自为洞，纷纶甚众，故异请分之。其下者皆异国之人，徒有州名，而无土地。或因荒徼之民所居村落置州及郡县，刺史守令皆用彼人为之，尚书不能悉领，山川险远，职贡鲜通。五品之外，又有二十余州不知处所。凡一百七州。又以边境镇戍，虽领民不多，欲重其将帅，皆建为郡，或一人领二三郡。州郡虽多，户口耗矣。

淮、沔南北，得失不恒。大抵雍州即襄阳、下溠戍在襄阳府枣阳县东南百余里、夏口在武昌府城西，见前、白苟堆今河南真阳县东南有白苟城、硖石城今凤阳府寿州西北二十五里硖石山上、合州即合肥、钟离、淮阴、朐山，常为重镇。

【史略】初，萧衍举兵内向，魏将元英言：萧衍东下，襄阳孤城无卫。臣乞躬率步骑，直指沔阳襄阳，在沔南。水南为阴，据襄阳之城，断黑水之路《水经注》：黑水出南郑北山，南流入汉。今陕西褒城县西有褒水，一名黑龙江，或以为即黑水。英盖谓得襄阳，则梁州之路断也，长驱南出，进拔江陵，则三楚可收，岷蜀断绝太史公曰：楚有三俗：自淮、沛、陈、汝南、南郡，此西楚也；彭城以东东海、吴、广陵，此东楚也；衡山、九江、江南、豫章、长沙，此南楚也。英谓取江陵，则三楚可以次第举，而岷蜀趋建康之道绝矣。又命扬、徐二州魏扬州治寿春，徐州治彭城声言俱举，建康穷蹙，文轨可齐。魏不能用。既而魏取义阳梁天监三年，魏取义阳三关，梁侨置司州于关南。三关，一曰平靖关，在今河南信阳州东南九十里故冥��厄塞也。一曰黄岘关，在州东南百里。一曰武阳关，在州东南百五十里。详见河南重险黾��厄。关南，三关之南也及汉中诸郡天监四年，梁州降魏，魏人取汉中诸城。是时，晋寿、巴西，皆附于魏，魏人入剑阁，破梓潼，乃还。于是梁州十四郡地，东西七百里，南北千里，皆入于魏。梁侨置梁州于西城。晋寿，见晋梓潼郡注。余并见前。《齐志》：梁州所领凡二十三郡，荒郡不与焉。今魏取十四郡，盖西城以东犹属梁也。西城，即晋宋时魏兴郡治。梁数与魏相持，惟得合肥、寿春两郡天监五年，取合肥。普通七年，取寿阳。寻因魏乱，沿边州郡，多来附梁。梁又遣陈庆之送元颢为魏主，直至洛阳。俄而又失大通二年，遣陈庆之将兵送魏北海王颢还北，以颢为魏王。自钅至城入梁国，西至洛阳，凡克三十二城。又北渡河，取河内，旋败还。钅至城，在今南直宿州南四十六里。梁国，即睢阳也，见汉晋诸郡，惟义阳、下邳及汉中诸郡复为梁有大通二年，义阳来降，复置司州，亦曰北司州。中大通五年，下邳来降，置东徐州。大同元年，攻晋寿，魏东益州降；又攻南郑，魏梁州降，复置秦、梁二州治焉。其淮、沔以北旋得而旋失者，盖不胜纪矣。

及侯景肆凶，建康倾陷，萧绎为谋不远，苟安江陵。

【史略】景初为东魏河南大行台，专制军事，十有四年景与高欢同起怀朔，为欢所信任。天平初，破贺拔胜于荆州，遂委以河南军事。至欢卒，凡十有四年。怀朔，魏六镇之一也，今山西朔州北三百余里有故城。魏荆州治穰城，今河南邓州也。梁中大同二年，高欢卒。景先与高澄有隙，据河南叛附梁，复遣使请举函谷以东函谷非东魏地，景盖张言之，瑕丘以西瑕丘，见宋兖州治，豫治汝南、广治鲁阳，今汝州鲁山县。后入西魏。东魏以广州改治襄城、颍治长社，今河南长葛县西一里故长社城是、荆治氵比阳，今河南南阳府唐县也。亦曰东荆、襄治叶，今河南叶县、兖治瑕丘、南兖治谯，即故谯郡、济治济北�舾唿舭匠牵�见宋河南四镇、东豫治广陵，今河南息县西南广陵故城是、洛治洛阳、阳治宜阳，今河南府宜阳县、北荆治伊阳，今河南嵩县北有伏流城，即故伊阳郡治、北阳治项，见晋豫州治等十三州内附，梁主纳之，遣军趣悬瓠应援。会东魏击景，景保颍川颍川郡与州同治，割东荆、北荆、鲁阳、长社四城，赂魏求救北荆，史讹为北兖。鲁阳、长社，即广、颍二州治。侯景表于梁主，所谓以四州之地，为饵敌之资者也。魏荆州刺史王思政驰入颍川西魏荆州，仍治穰城，觉景外叛，分军据景七州十二镇皆颍川以西城镇也。梁复遣萧渊明伐东魏，攻彭城，为东魏将慕容绍宗所败。绍宗又败景于涡阳涡阳，今南直蒙城县东北有涡阳城。时景自颍川出屯悬瓠，又东至谯，拔城父，绍宗击之，乃退保涡阳，为绍宗所败。城父，见春秋许国。景与数骑自硖石济淮硖石，见上，袭据寿春，梁主即授景为南豫州牧梁得悬瓠置豫州，因以寿阳为南豫。其所得州镇，复入于东魏。高澄因以计请和，梁主许之。景遂叛，举兵袭谯州今南直滁州西南有南谯城，梁侨置谯州于此，入历阳。羊侃请急据采石采石，见孙吴重镇牛渚圻，令邵陵王纶袭取寿阳时纶将兵出钟离讨景，故云，使景进不得前，退失巢穴，乌合之众，自然瓦解。不听。景旋自采石渡袭建康，建康寻陷，于是东略至会稽，西略至江夏。时湘东王绎为荆州刺史镇江陵，景既西并江、郢，遂图绎，引兵西攻巴陵，为绎将王僧辨所败。绎遂遣僧辨等乘胜东下，拔郢城及寻阳，于是附景州郡，亦相率叛景。景僭称汉帝于建康，僧辨等复自寻阳东下，与陈霸先合军趋建康，所向克捷。景军败，走死。绎以建康残破，称帝于江陵。

是时，江北之地，残于高齐；汉中、蜀川，没于西魏。

【史略】梁太清末，东魏因侯景之乱，遣将辛术等南略，于是钟离、寿阳、下邳、东海、淮阴、山阳、合肥以及义阳诸州镇，次第降附。寻又入广陵，拔阳平今南直宝应县，时置阳平郡，取历阳，于是齐地南至于江矣。又大宝末，湘东王绎以侯景逼江陵，遣使求援于西魏，命梁、秦二州刺史萧循以南郑与魏，循不可。宇文泰遣达奚武取汉中，分遣别将王雄出子午谷，取上津、魏兴子午谷，见前钟会伐蜀。上津，今湖广郧阳府属县，攻围南郑。久之，循降，剑北遂悉入于魏。会益州刺史武陵王纪举兵争江陵，出峡口即西陵峡也。见吴重镇，绎惧，请魏讨之。泰曰：取蜀制梁，在兹一举。遂命尉迟回伐蜀。回乘虚入剑阁，至涪水涪水，在今四川绵州城西。回自剑阁进取绵州也，进袭成都，成都降，既又遣军东略。巴峡以东，皆为魏境。

魏人南侵，江陵失守。

【史略】梁中大同元年，以岳阳王�魑�雍州刺史�鳎�昭明太子统之子，以襄阳形胜之地，梁业所基，遂有专制一方之志。及侯景围台城，湘东王绎督诸州军东讨，与湘州刺史河东王誉誉，�餍忠�及�鹘杂邢丁＜榷�绎发军攻湘州，�饕蚬ヒ镆跃扔�，不克，绎遂遣将镇竟陵以图�鳌．骶澹�乃归款于魏以求援。宇文泰方图经略江、汉，遂以杨忠督三荆等州诸军事三荆，穰为荆州，氵比阳为东荆，安昌为南荆。安昌城，在今河南信阳州西北七十里。忠自穰城进取下溠见前重镇，克随郡，降安陆、竟陵俱见晋宋诸州郡，进逼江陵。绎惧，请盟于忠，忠引还，誉竟为绎所灭。�饕蛏钭酝杏谖海�魏人立�魑�梁王。承圣三年，魏将于谨等发长安，与�骰嵊诜�、邓樊城，见齐重镇。邓城，在今襄阳府东北三十里。济汉，遣前军先据江津今荆州府东南二十里有江津，自古大江津渡处也，阻断东路，遂克武宁见刘宋荆州属郡。长驱至江陵，筑长围，中外遂绝，城陷。梁主降，为魏人所杀。

萧�魉涑辛红耄�所得者仅江陵三百里。又称臣于魏，比诸附庸。

【史略】魏人既克江陵，乃立�魑�梁王，资以荆州之地，延袤三百里胡氏曰：盖以缘江之地延袤三百里授之，广不及三百里也。仍取其雍州之地，居江陵东城。魏置防主将兵居西城，名为助�鞅赣�，实防�饕�其后，�饕虺氯擞型趿铡⒒�皎之衅，稍略取江南地，增置郡县。陈将吴明彻、张昭达先后攻之，江陵南岸皆为敌境。周天和六年，始以基、平、若阝三州与梁，然实江陵旧境耳。基州，今安陆府荆门州东南之废丰乡县是。平州，即今荆门州之当阳县。若阝州，今荆门州北之废乐乡县，即宋所置武宁郡也。三州皆后周所置。

陈霸先奄有建康，拾梁余绪。

【史略】梁太清末，陈霸先累功为西江都护、高要太守西江，在今广东广州、肇庆二府境内。详广东大川。高要，梁所置郡也，即今肇庆府，起兵讨侯景。广州刺史萧勃以霸先监始兴郡事，霸先遂发始兴，度大庾大庾岭，在江西南安府西南二十五里，广东南雄府北六十里。详江西重险，军于南康始兴、南康，俱详晋郡，进顿西昌西昌，见晋庐陵郡治，移屯巴丘今临江府峡江县，出南江湓口南江，即赣江也，自江西赣州府城北至湖口县城西入于大江。详江西大川赣水。湓口，湓水入江之口，在九江府城西，会王僧辨之师，进军大雷今南直望江县，见前。前军破贼兵于南陵鹊头南陵戍，在今太平府繁昌县西南。鹊头山，在今池州府铜陵县北十里，下至芜湖今太平府属县，进败贼将侯子鉴于姑孰今太平府治，见前，历阳戍迎降，遂趋建康。侯景战败走死，僧辨因启霸先镇京口。及江陵陷，僧辨与霸先共奉晋安王方智为梁王方智，梁王绎之子，时镇寻阳。僧辨等迎至建康而奉之。会齐人以兵纳萧渊明渊明攻彭城时，为东魏所获，至历阳，僧辨复迎立之。霸先乃自京口袭杀僧辨于石头，废渊明，立方智，于是大权悉归于霸先。谯、秦二州刺史徐嗣徽谯州，见前侯景袭谯州。秦州，治秦郡，见晋临淮郡注、吴兴太守杜龛、义兴太守韦载、东扬州刺史张彪、江州刺史侯��、广州刺史萧勃等先后起兵，霸先次第剪平之，乃废梁主而篡其位。

稽其版图，较前弥蹙。西不得蜀、汉，北不得淮、肥，虽曾克复淮南，未几复失，始终以长江为限。

【史略】初，齐人因江陵之亡，取郢州即江夏也。时郢州刺史陆法和以城降齐，又东拔谯郡今南直巢县东南二十里有故谯郡城，取皖城，克东关皖城、东关，俱见孙吴重镇。既纳萧渊明，乃归郢城于梁。及渊明废，徐嗣徽以谯、秦二州降齐，引齐兵入姑孰，据石头，旋败却。复自芜湖东下，战于台城南北台城，六朝宫城也，霸先大破之。自是齐兵不复渡江，然江北之地悉没于齐矣。又湘州刺史王琳，据州不下，东略郢州。霸先遣将侯安都等击之，军败，琳进据江州，奉萧庄为主庄，湘东世子方等之子。齐人初攻建康，庄质于齐，琳请于齐而立之。会齐兵东下，战于芜湖，败奔齐。江、郢之地，乃归于陈。而后梁主又因琳军之东，遣将略取长沙、武陵、南平、巴陵诸郡，归之于周，周人使梁戍之。琳既平，于是遣侯��等西略巴、湘，周人复增兵戍守。久之，巴陵、湘州降，周军引去。于是武陵、天门、南平、义阳时义阳郡寄治作唐县，今岳州府澧州、安乡县也、河东河东郡寄治松滋，今荆州府属县、宜都诸郡，始为陈境。其后大建五年，遣吴明彻等北伐，淮南州郡，次第降下，淮北亦皆响应。九年，因周人灭齐，复命明彻图淮北，攻围彭城。周将王轨驰救，引轻兵据淮口，遏陈船归路，明彻引还，至清口即淮口也，见前周亚夫引兵出淮泗口，败没。十一年，周将韦孝宽等渡淮，江北之地，尽为所略。十二年，司马消难复以郧今德安府，周置郧州、随见前随郡、温今安陆府京山县，西魏置温州、应今随州应山县，梁置应州、土今随州东北废土山县，梁置土州、顺今随州北境废顺义县，西魏置顺州、沔今安陆府沔阳州、氵��今德安府孝感县北百里废吉阳县，后周置氵�鲋�、岳即孝感县，西魏置岳州九州及鲁山等镇鲁山，即大别山，时置城设镇于此，在今汉阳府治东北。详见湖广名山大别来降，周复取之。卒不能振，以至于亡。

有州四十二陈因梁旧置州，无复前制，郡百有九，县四百三十八。及隋军来伐，狼尾滩在荆州府夷陵州西陵三峡中、荆门见前、安蜀城在荆门城西南、公安见晋胡奋克江安、巴陵见吴重镇巴丘，尽为杨素所陷。韩擒虎渡采石，贺若弼渡京口，而陈以亡。

真氏曰：两淮，江南根本。广陵、合肥，又两淮之根本。陈失淮南，亡也忽焉。○胡氏曰：六朝保淮南，常争义阳者，义阳，淮西屏蔽也。义阳不守，则寿春、合肥不得安枕。魏高闾言：寿春、盱眙、淮阴，淮南本原者，就淮南言也。由上流言，则重在义阳。陈人复淮南，不争义阳，而屡争彭城，淮南其能保乎？

后魏起自北荒。

【史略】后魏之先，为鲜卑索头部，世居北荒，后渐徙而南，居匈奴故地。至拓跋力微，遂徙居定襄之盛乐今大同府西北三百余里有盛乐故城。四传至禄官禄官，力微之少子，四传始及之，分其国为三部：一居上谷之北、濡源之西濡源，濡水之源也，其地在今北直宣府之西，自统之；一居代郡参合陂之北参合陂，今大同府东百里有参合城，使兄子猗��统之；一居盛乐，使猗��弟猗卢统之。其后猗卢遂总摄三部。晋永嘉四年，并州刺史刘琨讨刘虎及白部皆鲜卑种，在并州西北，请兵于猗卢，大破之。琨因表猗卢为大单于，以代郡封之为代公。猗卢以封邑去国悬远，乃帅部落自云中入雁门，从琨求陉北地陉岭以北也。陉岭，即太原府代州西二十五里之勾注山，见前，琨与之，由是益盛。建兴二年，进猗卢为代王，食代、常山二郡。其后国乱，四传至郁律，筑城于东木根山，徙居之在今大同府北境。其后孝文言：远祖世居北荒，平文皇帝始居东木根山。平文，郁律谥也。《魏书》云：贺亻辱始城东木根山而居之。又再传至纥那，为石虎所败，徙都大宁今北直永宁州西北故广宁城是也。纥那国乱，翳槐有其地翳槐，郁律子也，乃复城盛乐而居之。其弟什翼犍代立，国益强。东自�荃�今朝鲜北境。古东夷国，西及破落那今甘肃西北塞外。唐曰宁远国，南距阴山，北尽沙漠，悉皆归服。晋咸康六年，什翼犍始都云中之盛乐宫其后孝文言：昭成皇帝更营盛乐，谓什翼犍也。既而刘卫辰引苻秦兵击代，代乱，秦兵趋云中，遂定代地。分代民为二部：自河以东，属别部大人刘库仁库仁什翼犍之甥亦刘卫辰族也；自河以西，属刘卫辰。太元九年，苻秦乱。十一年，诸部共推拓跋�治�主，即代王位�郑�什翼犍之孙。�指淳佣ㄏ逯�盛乐定襄之盛乐，即云中之盛乐也。自前汉而言，则属定襄；自后汉而言，则属云中，改称魏王，寻平刘显显，库仁之子，乘乱欲扰代地，并杀�帧｛旨攘ⅲ�显自善无走马邑。�智氡�于后燕，共击之，显自马邑西山奔西燕。善无，今大同府朔州北境有故城。马邑，今朔州东北有故城，灭刘卫辰�窒�击卫辰于悦跋城，灭之。悦跋城，在今陕西榆林卫北，卫辰所居也，自河以南诸部悉降。自此雄于北方矣。

道武�挚瞬⒅荩�下常山，拔中山，尽取慕容燕河北地。

【史略】晋太元二十年，时魏王�址∮谘啵�后燕主垂遣子宝击之，大败于参合陂。垂自将击之，至平城今大同府治，即古平城也，病还，道死。魏因取燕广宁、上谷二郡，寻大举伐燕，取并州。自井陉井陉关，在北直获鹿县西，见前，趋中山，拔常山，常山以东郡县多降于魏。隆安初，取信都，克中山。明年取邺，因迁平城称帝。

明元嗣时，渐有河南州镇。

【史略】道武既定河北，尝南循许昌，略彭城，又东拔令支，西取高平时后燕保龙城，令支其西境也。高平，即鲜卑别部帅没奕干所保，时属于后秦，皆弃而不守。嗣既袭位，寻与宋争河南地，取陈留，陷滑台及泰山、高平、金乡等郡金乡，今山东兖州府金乡县，或云宋永初中置郡。又陷金墉金墉，今洛阳城西北隅，见前，取许昌，陷虎牢及汝阳郡汝阳，见晋汝南郡治。河南州镇，多为魏境矣。

太武焘西克统万见前赫连勃勃据统万，东平辽西，又西克姑臧，南临瓜步瓜步，在南直六合县东，见前。

【史略】宋元嘉三年，魏取夏长安。四年，克统万，安定降。既而安定、长安复为赫连定所据。八年，到彦之等北伐，取河南置四镇金墉、虎牢、�舾唿舭健⒒�台也。见前，寻复陷于魏。八年，赫连定灭西秦，旋为吐谷浑所擒，献于魏。关中悉归魏矣。十三年，魏灭北燕，取辽西地。十六年，取姑藏，北凉亡。十八年，仇池寇宋，宋讨平之。魏以兵入仇池，取其地。二十二年，击吐谷浑，取枹罕，尽平其地吐谷浑王慕利延西渡流沙，入于阗，杀其王而据其地。于是河湟悉属魏。时又击鄯善，鄯善降初，西域皆朝于魏。河西既亡，鄯善王真达以地与魏邻，恐使者知其虚实，乃间断魏道。至是西域复通，遂平西域魏置吏于鄯善，比之郡县。又破焉耆，讨龟兹，西域悉皆臣服。二十七年，南侵时宋屡遣将北伐，太武怒，遂举兵南犯，遣其将拓跋仁自洛阳趋寿阳，长孙真趋马头马头，今凤阳府怀远县南二十里有马头故城，拓跋那自青州趋下邳，魏主自东平趋邹山邹山，见晋兖州注，攻彭城，不克。遂遣鲁爽出广陵，拓跋那出山阳，拓跋仁出横江见晋王浑出横江，魏主逾淮而南，至瓜步临江。还攻盱眙，不克而去。

献文之世，长淮以北，悉为魏有。孝文都洛，复取南阳。

【都邑考】拓跋力微始自北荒，迁盛乐，猗卢复徙马邑，城盛乐为北都，修故平城为南都。贺亻辱都东木根山贺亻辱，应作郁律。什翼犍更城盛乐。其孙�指炊荚浦�即盛乐也，亦谓之云中宫，改代曰魏，寻徙平城后魏天兴元年徙都平城置司州代尹。孝文太和十九年，迁于洛阳以平城之司州为恒州，于洛阳置司州河南尹。其后孝武迁长安，为西魏。孝静迁邺，为东魏。

【史略】宋泰始二年，彭城、汝南、瑕丘相继降魏，魏复攻取青、冀诸城镇，淮北遂没于魏。齐建武二年，魏主宏迁洛阳，渐图南略。五年，遂取沔北五郡五郡，详见前齐失沔北。

宣武恪时，又得寿春，复取淮西，续收汉川，至于剑阁。

【史略】齐东昏之乱，寿阳降于魏。魏复取合肥、建安诸郡建安，见前齐失淮南。梁天监三年，魏将元英复拔义阳三关地义阳三关，俱见前。四年，梁人以汉中降魏，既而巴西亦降魏。魏人遂入剑阁，图涪城涪城，今成都府绵州治也，旋引还。剑北遂入于魏。

于是魏地北逾大碛阴山以北曰大碛，西至流沙流沙，见前吕光伐西域，东接高丽，南临江汉。迨其末也，有州百十有一，郡五百十有九，县千三百五十有二此据《魏书·地形志》。

【史略】魏太和十年，分置州郡。是时有州三十八，其二十五在河南：曰青治东阳。太平真君中，置青州于乐安。太和中，移治东阳，领齐郡等郡。东阳，见晋青州治，曰南青治东管，本刘宋泰始十一年所置东徐州也。后魏因之。太和二十二年，徙东徐州治宿豫，改为南青州，领东安等郡。东安，见曹魏徐州属郡，曰兖治瑕丘。泰常初，兖州置于滑台，后得瑕丘，因改置焉。初曰东兖州，后曰兖州，领鲁郡等郡。其滑台之兖州，则曰西兖州。孝昌三年，西兖州移治定陶，领济阴等郡，后复故。又太和中，尝置南兖州于涡阳，领下蔡等郡。正光中，移治谯城，领陈留等郡。时谓滑台、瑕丘、谯城为三兖州也。瑕丘，见宋兖州治。涡阳，见侯景败于涡阳。下蔡，见春秋蔡国，曰齐治历城，宋置冀州于此。皇兴初得之，改为齐州，领东魏等郡。东魏，今济南府东北三十里废平台城即其治也，曰济治�舾唿舭匠牵�领济北等郡，曰光治掖城，领东莱等郡，曰豫治汝南。天兴二年，豫州置于野王。泰常中，徙镇洛阳，寻又徙于虎牢。皇兴初，移镇悬瓠，领汝南等郡，而以虎牢为北豫州，领广武等郡。又有东豫州，太和中曰南司州，寻改曰东豫，治广陵城，亦领汝南等郡。又有西豫州，则正光末以梁边城郡来降所置州也。时以悬瓠、虎牢、广陵为三豫。野王，见汉河内郡治。广武郡治中牟，今开封府属县。广陵，今河南息县西南有故城。所领汝南郡，今息县即其治也。边城郡，在今湖广黄冈县界，曰洛治上洛。太延五年，置荆州于此。太和十一年，改荆州为洛州，领上洛等郡，曰徐治彭城。延和中，徐州置于外黄。皇兴初，改治彭城，领彭城等郡，曰东徐治宿豫。太和中置，领宿豫等郡。东魏改为东楚州。又有东徐州，治下邳，则孝昌二年置，领下邳等郡。北徐州，治琅邪，则永安二年置，领琅邪等郡。时谓彭城、下邳、琅邪为三徐，曰雍治长安。神�涑酰�治蒲坂，后改治长安，领京兆等郡。又泰常中，尝置南雍州于洛阳，后改曰洛州。神�渲校�又置东雍州于正平。太和中，废东魏复置，领正平等郡。又孝昌以后，尝置东雍州于郑县，又置北雍州于泥阳。时或以长安、郑县为二雍，并泥阳为三雍也。正平，今平阳府绛州治。郑县，今西安府华州治。泥阳，今西安府耀府治也，曰秦治上邽。延和中，以蒲坂之雍州为秦州，后改治上邽，领天水等郡。其后东魏复置秦州于蒲坂，西魏得之亦置焉。时谓之东秦州，曰南秦治仇池。太平真君七年置。太和十二年，改为渠州，寻复故。正始初，移治洛谷城，领仇池等郡。又有东秦州。太和十五年，置于杏城镇，后改曰北华州，领中部等郡。又孝昌中，以秦州为莫折念生所据，因置东秦州于陇东，治�境恰Ｊ蔽缴线灐⒊鸪匚�二秦，并�境俏�三秦也。仇池，见前。洛谷，今巩昌府成县西有故城。杏城，今延安府�恢葜胁肯匚饔泄食恰Ｖ胁靠ぃ�即今县。�境牵�今凤翔府陇州治是，曰梁治南郑。太和中，治仇池。正始中，始移置于南郑，领汉中等郡。《五代志》：孝昌中，于隆城镇置南梁州。今四川保宁府东北有故城，曰益治晋寿。太和中，亦置于仇池。正始中，改治晋寿，领东晋寿等郡。又有东益州，亦正始中置，治武兴，领武兴等郡，时亦谓之二益。晋寿，今保宁府广元县也。武兴，见前杨氏据仇池，曰荆治穰城。太延五年，荆州置于上洛。太和十八年，改为洛州，而徙荆州于鲁阳。二十二年，复移荆州治穰城，领南阳等郡。又东荆州治氵比阳，太和以后置。《五代志》：西魏时曰淮州，而置东荆州于广昌县。又有南荆州，延兴初，置于安昌城，仍隶东豫州。四年，从刺史桓叔兴请，不隶东豫。所谓三荆也。东魏武定二年，又置北荆州，治伊阳，领伊阳等郡。侯景以东荆、北荆入于西魏是也。其后北荆复为齐境，而三荆皆属于西魏。安昌故城，在今信阳州西北七十里。广昌，今襄阳府枣阳县也。余见前，曰凉治姑臧，领武威等郡，曰河治枹罕，领金城等郡，曰沙治敦煌，领敦煌等郡。一作瓜。凉、瓜等州亦属河南者，盖自平城以西言也，曰华治华阳。太和十一年，分雍州置，领华山等郡，曰陕治陕城。太和十一年置，领恒农等郡，即今陕州，曰夏治统万。太和十一年，以统万镇置，领化政等郡。又永平四年，置东夏州，治广武县，领偏城等郡。今延安府东三十五里之废丰林县，即是时州郡治。曰岐治雍。太和十一年置，领平秦等郡。平秦，即故扶风也。又延兴中，置南岐州，治河池县，领故道等郡。河池，见前。固道，今汉中府凤县也，曰班治彭阳。皇兴二年，置华州于此。太和十一年改班州。十四年改�怪荨６�十年又改幽州，领北地等郡。彭阳，今庆阳府西南八十里彭原故城是。北地，魏收《志》作西北地郡，曰郢治真阳。太和中置。正始初得义阳，改置郢州，治焉，领安阳等郡。东魏亦谓之南司州，以梁置司州于此也。又有西郢州。正光二年，以授蛮酋田朴特，盖在义阳之西。胡氏曰：西郢州治真阳。真阳，今汝南府属县。安阳，今真阳县东有故城。十三在河北：曰司治洛阳。魏置司州于平城，洛州于洛阳，领洛阳等郡。迁洛后，改洛州曰司州，而司州曰恒州。东魏迁邺，又改相州曰司州，而司州仍为洛州，曰并治晋阳。皇始初置，领太原等郡，曰肆治九原。太平真君七年置，领来安等郡。九原，今忻州西有故城。来安，即故新兴郡，曰定治卢奴。皇始二年置安州。天兴二年，改曰定州，领中山等郡。虑奴，故中山郡治也，曰相治邺。天兴中置相州，领魏郡等郡。东魏改为司州，以魏郡为魏尹，曰冀治信都。皇始二年置，领长乐等郡。长乐，亦即信都也，曰幽治蓟，领燕郡等郡，曰燕治昌平。太和十八年，分恒州东部置，领昌平等郡，即今顺天府昌平州也。或曰：燕，当作怀，治野王。天安二年置，领河内等郡。太和十八年，废东魏复置。太和十年，盖有怀州而无燕州，曰营治和龙。太平真君五年，改和龙镇置，领昌黎等郡，曰平治肥如，领辽西等郡，曰安治方城。皇兴二年置，领密云等郡，今昌平州密云县东有故方城，曰瀛治乐成。太和十一年置，领高阳等郡。乐成，故河间郡治也，曰汾治蒲子。太和十二年置。孝昌中，移治兹氏，领西河等郡。蒲子、兹氏，见前刘渊据离石。是为三十八州。太和十八年，韩显宗言：南人昔有淮北之地，自比中华，侨置郡县。归附以来，仍而不改，名实交错，文书难辨。宜依地理旧名，一皆厘革。时未能从。是后南北相高，互增州郡，继以五方淆乱，建置滋多。齐主洋尝言：魏末州郡，类多浮伪。百室之邑，遽立州名；三户之屯阝，虚张郡目。循名责实，事归焉有。而隋初杨尚希亦曰：当今郡县，倍多于古。或地无百里，数县并置；或户不满千，二郡分领。民少官多，十羊九牧。盖自正始之际，迄于东西魏之余，州郡纷错，为已甚矣。

迨胡后内乱，六镇外挠，尔朱构祸，国分为二，而魏亡矣。

【史略】初，魏都平城，于缘边置六镇：曰武川在大同府北塞外，曰抚冥在武川之东，曰怀朔在武川之西，今朔州北塞外。正光六年，改置朔州，曰怀荒在大同府东北，近蔚州境。正光末，改置蔚州，曰柔玄在怀荒之东，曰御夷在今宣府镇怀安卫西北，皆恃为藩卫，资给优厚。迁洛以后，边任益轻，将士失所，互相仇怨。正光四年，柔然入寇，怀朔镇民挟忿杀其镇将，遂反。未几，沃野镇民破六韩拔陵聚众反今榆林镇废夏州西有沃野故城，诸镇华夷之民，往往响应。既而六镇尽叛，秦、陇以西，冀、并以北，并为盗区。秀容酋长尔朱荣部众强盛秀容故城，在今太原府忻州西北百余里。又有北秀容，在今朔州北境，去南秀容三百余里。尔朱氏起于北秀容，后并有南秀容之地，以讨贼功，都督并、肆、汾、唐唐州，魏孝昌中置。建义初，改晋州，即今平阳府、恒、云云州，故盛乐城也。太和十八年，置朔州。正光五年，以怀朔为朔州，改朔州为云州六州诸军事。会胡太后弑其主诩，废立失伦，荣遂起兵晋阳，自上党入河内，至河阳，立长乐王子攸，而沈胡太后幼主钊于河。遂入洛阳，留其党元天穆总朝政而还。荣复讨擒贼帅葛荣于邺北，冀、定、瀛、沧、殷五州悉定沧州，魏熙平二年，分瀛、冀二州置，治饶安，今属河间府。殷州，孝昌二年，分定、相二州置，治广阿。高齐时，改为赵州。广阿，见后燕冀州。会梁人送元颢入洛，魏主北走，荣复南击颢，收洛阳，河南悉定。又遣将侯渊讨平幽州贼帅韩楼楼，亦葛荣余党，尔朱天光讨擒关中贼帅万俟丑奴等，关陇悉定。荣功多骄横，魏主畏其逼。会荣入洛，定谋诛之。于是尔朱世隆、尔朱兆等纵兵犯阙，弑立任意，奸雄乘之，魏祚以移。

高欢起自晋州，东有殷、冀，遂灭尔朱，劫魏迁邺，覆其宗嗣。

【都邑考】高氏继东魏都邺改魏尹为清都尹，以邺为上都，晋阳为下都。

【史略】欢出于怀朔，为群盗，寻归尔朱荣。永安中，尔朱荣以欢为晋州刺史。荣死，尔朱兆以河西贼纥豆陵步蕃侵晋阳，召欢并力破之，因使欢统六镇降众时葛荣部众，皆六镇破六韩拔陵、杜洛周及鲜于修礼之众。荣败，流入并、肆二十余万。杜洛周，上谷贼也。鲜于修礼，定州贼也。先是皆并于葛荣，建牙阳曲川川即汾水曲也，今太原府城西北五十里有阳曲故城。其地盖在并、肆之间，无何请就食山东冀、定、瀛、相、殷，皆在太行山东。乃出滏口今彰德府磁州武安县东南二十里有滏山，滏口在焉，太行第四陉也，为往来要道，至信都，高乾等开门纳之时乾等起义兵，据信都。遂起兵信都，兼有殷州，奉勃海太守元朗为帝。尔朱兆等击之，败于广阿。欢因进军，拔邺。兆等合军攻欢于邺，大败。斛斯椿等因拒尔朱，据河桥河桥，在今河南府孟津县北，怀庆府孟县南。详见河南重险河南三城，尽诛其族。欢入洛，幽魏主恭，并废朗，而立平阳王修。以欢为大丞相，还镇邺，寻击尔朱兆，取晋阳，建大丞相府居之。永熙二年，复袭秀容兆，走死。明年，魏主与欢贰，欢自晋阳引兵南下，魏主西走。欢克潼关在陕西华阴县东北十里，见前，还入洛，立清河王世子善见，以洛阳西逼西魏，南近梁境，乃迁于邺。欢还晋阳。欢殁，子澄继之，遂废魏主，而篡其位。

于是河北自晋州东，河南自洛阳东，皆为齐境此专举周齐分界言之。齐天保中，其地北界沙漠，东滨海。又梁侯景之乱，遣将略地，南至于江。有州九十七，郡百有六十《齐书》：天保七年，以魏末州郡繁杂，省州三，郡一百五十三。又《后周书》：周灭齐，得州五十，郡一百六十二。时齐共有六十州，其淮南十州，先没于陈。今以《隋书》及《通典》为据，县三百六十五。而姚襄城在平阳府吉州西五十二里，西临黄河、洪洞平阳府洪洞县北六里有洪洞故城、晋州、武平关关在今平阳府绛州西二十里、轵关今怀庆府济源县西北有故关、柏崖今怀庆府孟县西三里有故城、河阳孟县西南十三里故城是、虎牢、洛阳、北荆州、孔城防今河南府城南八十里有孔城故址、汝北郡今汝州西南有故城、鲁城在汝州鲁山县东北十七里皆置兵以防周。高纬时，陈人取淮南地陈将吴明彻等北伐，取淮南，周师拔河阴今河南府孟津县东平阴故城是，拔平阳，而齐遂亡。

【史略】周建德四年，韦孝宽陈伐齐之策，曰：陈氏既平淮南，齐人内离外叛。大军若出轵关，方轨而进胡氏曰：自轵关出险趋邺，前无阻险，可以方轨横行，兼与陈氏共为犄角，并令广州义旅，出自三鸦周人仍置广州于鲁阳。三鸦，今鲁山县西南十九里有三鸦镇，亦曰平高城。详见河南重险三鸦，又募山南骁锐，沿河而下胡氏曰：周都长安，以褒、汉、荆、湘为山南，复遣北山稽胡，绝其并、晋之路胡氏曰：南匈奴余众，散在河东、西河郡界阻山而居者，皆稽胡也。自长安而言，故曰北山，仍令诸军各募关河之外劲勇之士，使为前驱。百道俱进，并趋敌庭，敌必崩溃。于是周主邕分遣宇文宪趋黎阳黎阳，在北直�鱿匚鳎�见前，杨坚等将舟师自渭入河，侯莫陈芮守太行道胡氏曰：太行道在河阳北，守之以断并、冀、殷、定之兵也，李穆守河阳道胡氏曰：自河阴北渡河为阳，周主将攻河阴、洛阳，守之以断其往来，于翼出陈、汝时翼为安州刺史，自安州出陈、汝以摇动其东南也。安州，即今德安府。周主自出河阳，拔河阴大城，会有疾，引还。初，周主之出河阳也，宇文[A102]曰：河阳冲要，齐精兵所聚，恐难得志。汾曲戍小山平今平阳府城以西南，皆汾水曲也，攻之易拔，用武之地，莫过于此。赵�ㄔ唬汉幽下逖簦�四面受敌，纵得之，不可以守。宜从河北直指太原，倾其巢穴，可一举而定。鲍宏曰：往日屡出洛阳，彼必有备。如进兵汾、潞，直掩晋阳汾谓平阳。潞谓上党。宏盖欲分兵两道，共指晋阳，上策也。周主皆不从。既而复议伐齐，乃从汾曲进克平阳，寻取晋阳趋邺。齐主东走，为周所擒。齐地悉定。

宇文周起自高平，据有关陇，魏主西奔，渐移其社。

【都邑考】宇文氏继西魏，仍都长安。

【史略】宇文泰出于武川其先为辽西宇文部，后居武川。永安末，尔朱荣使从贺拔岳入关中，岳以泰行原州事原州初为高平镇。正光五年，改置原州。今平凉府镇原县是。尔朱氏亡，岳都督关西诸州，表泰为夏州刺史。永熙三年，岳为秦州刺史侯莫陈悦所杀，众共推泰为主。泰驰入平凉今平凉府西南有故平凉城，岳屯军于此，魏主修即命泰统岳军。泰遂击杀悦，兼有秦、陇，抚定关中。会魏主为高欢所逼，泰因迎魏主入长安，东克潼关，与高欢相距。魏主以泰为大丞相。未几，�簋�魏主而立南阳王宝炬，东与高欢角逐于河、汾、汝、颍间，再得洛阳大统三年，败高欢于沙苑，乘胜东略入金墉。四年，复为东魏所取，未几复得之。九年，邙山战败，洛阳仍没于东魏。沙苑，在今西安府同州南十二里。邙山，在河南府北十里，入虎牢大统三年，魏取荥阳，入大梁，既而复失。七年，虎牢来归。邙山战败，仍没于东魏。时东魏置梁州于大梁，守颍川大统三年，颍川降魏，韦孝宽复得其豫州，寻弃不守。十二年，侯景以河南诸州来降，荆州刺史王思政入颍州，又分军据景七州十二镇。十五年，颍川为东魏所陷，诸州镇亦弃不守。颍州，见前，魏孝昌四年置，皆不能有。至子觉始废魏主廓而篡其位。

于是河南自洛阳之西，河北自晋州之西，皆为周境先是，东西战争，疆场靡定。大统十六年，宇文泰以高洋称帝，大举东伐，无功而还。于是东西分境，各自为守矣。而玉壁今平阳府绛州稷山县西南十三里有故城、邵郡今绛州垣曲县是其治、齐子岭在怀庆府济源县西六十里、通洛防在河南府新安县东二里，即汉时函谷新关也、黄栌三城三城，曰黄栌、曰同轨、曰永昌，俱在今河南府永宁县东、土��在河南府卢氏县东南四十五里，盖古关之塞垣、三荆大统三年，西魏取三荆，常为武守要地。三荆，见前、三鸦镇侯景以鲁阳入于西魏，因置镇拒守。三鸦，见前，皆置重兵以备齐。文帝泰既西并梁、益，南克江、汉，武帝邕又东并高齐，兼取陈淮南地详见前。有州二百十一，郡五百有八，县一千一百二十四。

杨坚以内戚擅权，遂易周祚。

【史略】坚起于武川，其父忠从宇文泰入关，以功封隋公。坚袭父爵，女为周主贇后。周主殂，坚因辅政，称大丞相，总大权。相州总管尉迟迥等相州仍治邺。后周平，齐复改司州曰相州及郧州总管司马消难、益州总管王谦，皆起兵讨坚，次第败亡。坚遂废周主阐而篡其位。

取梁隋开皇七年，征梁主琮入朝，遂废之而取其地并陈，天下为一。

【都邑考】隋初，承周旧。开皇二年，更营新都。明年，名其城曰大兴城今西安府城是也。在旧长安城东南十三里，遂定都焉。大业元年，更营洛阳，谓之东都初亦曰东京，在旧都城西十八里。其后李渊立代王侑于长安，王世充立越王侗于东都也又炀帝幸江都，于扬州立江都宫，今江南扬州府是。

【史略】隋主初受禅，即有并吞江南之志。开皇初，以贺若弼为吴州总管，镇广陵周置吴州于广陵；韩擒虎为庐州总管，镇庐江庐江，即合肥。以郡名言之，故曰庐江。四年，又以杨素为信州总管，镇永安信州，梁置，治永安，即今夔州府。盖使素备舟师以伐陈。既而其群臣争献平江南策。崔仲方曰：今惟须武昌以下蕲今黄州府蕲州、和、滁、方今江宁府六合县，时置方州、吴、海海，今淮安府海州等州，更帖精兵，密营度计。益、信、荆、襄襄，即今襄阳府，时置襄州、基见后梁基州、郢后周置郢州于长寿，今安陆府治是等州，速造舟楫，多张形势，为水战之具。蜀、汉二江，是其上流蜀江出三峡，过南郡、巴陵；汉江下襄阳，过竟陵、沔阳，而二江合流。国于东南，视二江为安危也，水路冲要，必争之所。敌虽于流头流头滩，在荆州府夷陵州西三峡中。《志》云：狼尾滩西有流头滩、荆门、延州在夷陵州宜都县北大江中，其西为荆门山、公安、巴陵、隐矶岳州府东北有隐矶，南为彭城矶。江流出其中、夏首即夏口，以夏水入江得名。见前孙吴重镇夏口、蕲口在蕲州城西，蕲水入江之口、湓城置船胡氏曰：江水过流头滩，又出西陵峡而东，历荆门、虎牙之间，荆门之下为延州。又东过南郡，而东右与油水会，谓之油口。油口，即公安也。又东过长沙下隽县，北与湘水汇为洞庭，而得巴陵，又东经彭城矶、隐矶之间，东北会于夏水，为夏首。又东过蕲春，与蕲水会为蕲口。又东至寻阳得湓浦，有湓城。此皆沿江要害之地，故仲方历言之，然终聚汉口、峡口汉口即夏口。峡口即西陵峡口也，以水战大决。若敌必以上流有军，合精兵赴援者，下流诸将即须择便横渡；如拥众自卫，上江诸军鼓行以前，彼虽恃九江、五湖之险，不能自立矣。隋主寻命晋王广出六合时广以淮南行台镇寿阳，自寿阳出六合也，秦王俊出襄阳时俊以山南行台镇襄阳，盖自襄阳出汉口，杨素出永安自永安下三峡也。广等皆为行军元帅，又命刘仁恩出江陵仁恩时为荆州刺史，出江陵以会杨素之师，王世积出蕲春世积时为蕲州刺史，出蕲口以临江津也，韩擒虎出庐江自庐江出师渡横江，以攻姑孰，贺若弼出广陵自广陵出师渡扬子江，以攻京口，燕荣出东海东海即海州。荣时为青州刺史，使出师自朐山渡海，以临三吴。既以缀其粮援，又恐其恃险为阻，多为之防也。盖皆用仲方之策，东西并进。既而素下三峡，屡败陈军。俊屯汉口，攻郢城。贺若弼自广陵，韩擒虎自横江，同时俱济，遂克建康。是时，公安及巴、湘之兵陈置荆州于公安，以重兵戍守，西迫于杨素，东扼于汉口，次第皆降。郢州闻建康之陷，亦遂不守。惟吴州及东扬州不受命吴州刺史萧��，梁主琮之弟，东扬州刺史萧岩琮之叔也。先奔降陈，故惧罪不下，陈吴州治吴，东扬州仍治会稽，燕荣以东海之师至，悉击平之。于是南至岭海，皆为隋境。

炀帝复平林邑林邑，今广西徼外占城国是。大业初，�曛莸佬芯�总管刘方取其地，置荡、农、冲三州。三年，改为比景、海阴、林邑三郡。�曛荩�在今安南境内，克吐谷浑今西宁、河州等卫徼外是其地。大业四年，吐谷浑为铁勒所破，宇文述复袭败之，尽取其地。明年，又亲击吐谷浑，入其国都，还至张掖，伊吾、高昌及西域二十七国来朝，并献西域地，于是置西海、河源、鄯善、且末四郡。伊吾，今甘肃徼外哈密卫是。高昌，今西域火州是。《隋书》西海郡，治伏俟城，在今西宁卫西三百余里青海之西，即吐谷浑国都也。河源郡，治赤水城，今西宁卫西南有故城。鄯善郡，治故楼兰城，今哈密卫东南有鄯善国，即汉之楼兰也。且末郡，治且末城，今曲先卫西有故且末国，亦汉西域属国也，时并于吐谷浑。吐谷浑败，伊吾吐屯设因以为献。有郡一百九十开皇三年，悉罢诸郡为州。大业二年，分遣十使，并省州县。三年，复改州为郡。杜佑曰：隋用汉制，置司隶、刺史，分部巡察，而不详所统，县一千二百五十五。东西九千三百里，南北万四千八百一十五里，东南皆至海，西至且末，北至五原。恃其盛强，用民无度，祸始于高丽，乱成于玄感。

【史略】炀帝初即位，发丁男掘堑，自龙门今山西河津县是、长平即山西泽州、汲郡见晋郡，抵临清关今卫辉府新乡县东北有故关，渡河至浚仪今开封府附郭祥符县，即故浚仪、襄城今河南汝州，达于上洛见晋郡，以置关防。又开通济渠，自西苑引�稀⒙逅�西苑，洛阳西苑也。炀帝营西苑，引�稀⒙宥�水会于其中，达于河自巩县洛口达河也。巩县，今属河南府，见前，复自板渚引河板渚，在汜水县东四十里汜水合大河之处。汜水县，属开封府郑州，历荥泽入汴大河，今自汜水县东至河阴县西二十里之石门渠，与汴水会。河阴，在隋时为荥泽县地。荥泽、河阴，今皆属郑州，又自大梁之东大梁，即浚仪，引汴水入泗汴水自彭城入泗，达于淮入淮之处，即所谓清口也。是年，又开邗沟，自山阳今淮安府附郭县至扬子今扬州府南二十里有扬子桥，隋时临江，炀帝置临江宫于此，入江今自淮达江之官河，即邗沟也。既复穿永济渠，引沁水南达于河今沁水源出山西沁源县，至河南修武县西入于河。详见山西大川沁水，北通涿郡盖自黎阳引白沟水东北达于涿郡也。亦曰御河，亦曰卫河。详见直隶大川卫河。又穿江南河，自京口至余杭余杭郡，即今杭州府，八百余里今为浙西运河。时又凿太行，达并州，通驰道今怀庆府北至山西太原府，是其道也。更筑长城，西距榆林隋初置胜州，炀帝改为榆林郡。今陕西榆林卫东北四百五十里废胜州是，东至紫河山西大同府西北塞外有紫河。寻复筑之，自榆谷而东榆谷，在今陕西西宁卫西。榆林之长城，筑于大业三年，盖筑以限突厥。榆谷之长城，筑于大业四年，时吐谷浑未平也。胡氏谓榆谷当在榆林西，误矣。其余舟车宫室苑囿之役，动以百万计。又征天下兵，自将击高丽，不克，复自将攻襄平今辽东都司北七十里有襄平故城，汉辽东郡治。亦谓之辽东城。供役烦扰，人情离怨。杨玄感于黎阳督运，遂谋举兵。李密谓玄感曰：天子出征，远在辽外，去幽州犹隔千里，南有巨海，北有强敌，中间一道，理极艰危。若出其不意，长驱入蓟蓟，今顺天府，时为涿郡治，据临渝之险临渝关，在今永平府抚宁县东百里，即山海关也。详见直隶重险榆关，扼其咽喉，归路既绝，高丽闻之，必蹑其后，不过旬日，资粮皆尽，可不战擒也。次则帅众鼓行而西，经城勿攻，直取长安，收其豪杰，抚其士民，据险而守之。天子虽还，失其根本，可徐图也。若引兵攻东都，百日不克，天下之兵，四面而至，非仆所知矣。玄感攻东都，不克，遂及于败。既而李密复起，引兵与东都相持。柴孝和说密曰：秦地山川险固，不若留兵守洛口及回洛仓洛口仓，在巩县东南原上，亦曰兴洛仓。回洛仓，在今河南府孟津县东北二十里。时李密据洛口及回洛，以逼洛阳也，自帅精锐，西袭长安。既克京邑，业固兵强，然后东向以平河洛，传檄而天下定矣。密不能用。徐洪客亦说密曰：大众久聚，恐米尽人散，师老厌战，难可成功。宜乘进取之机，因士马之锐，沿流东指，直向江都时炀帝幸江都，今扬州府治，执取独夫，号令天下。密亦不能从。

于是群雄竞起，割土分疆。

称魏者一。

【史略】李密自玄感败后，亡命群盗间，依韦城翟让让，韦城人。今大名府滑县东南五十里有废韦城县，转掠荥阳、梁郡间。大业十二年，密说让攻荥阳，败隋兵。让因令密别统所部，号蒲山公营密，李弼曾孙。弼为宇文周佐命，密袭爵为蒲山郡公，因为军号，蒲山无食土，盖所食封户之名，荥阳诸县多属焉。十三年，复说让取兴洛仓，败东都兵。让于是推密为主，号魏公，筑洛口城居之即兴洛仓也。见上。遣将东略地，取安陆、汝南俱见前、淮安、济阳淮安，即今南阳府唐县，后魏东荆州治也。济阳，今开封府兰阳县东五十里有故城，时为济阴郡属县，复取巩县及虎牢，又袭破回洛东仓见前。复分兵略汝、颍故颍州，降淮阳故陈州。会武阳来降故魏州，今大名府，因遣徐世�谷±柩舨郑�武安故�笾荩�今广平府、永安故黄州、义阳、弋阳、齐郡俱见前相继降密。炀帝遣江都通守王世充扬州时为江都郡援东都，与密相持，密数败之。寻杀翟让而并其众，又招荥阳郡下之，河南诸郡，惟梁郡未附。十四年，复败王世充，进据金墉城见前，又败隋兵于上春门东都北门也，于是偃师河南府属县，见前、柏谷今偃师东南十五里柏谷坞是也、河阳、河内俱见前各以所部降。既而宇文化及争黎阳，密引兵壁清淇今北直�鱿匚饔蟹锨邃肯�以拒之。东都因遣使招密，密遂上表乞降，隋主侗仍命密为魏国公。密因得专力击化及，化及败，东郡亦降密东郡，故滑州也。密引兵还巩、洛，复屯金墉。世充乘其弊，引兵击密，战于北邙，密军败，西走降于唐。

称夏者一。

【史略】窦建德起于漳南今山东恩县西北有故东阳城，隋时为漳南县，为群盗。大业十二年，其党高士达为隋将杨义臣所灭，建德自高鸡泊亦在恩县西。士达与建德初据此，士达自称东海公亡走饶阳今北直晋州属县，攻陷之。寻复还平原收士达散兵，军复振。十三年，据乐寿今北直河间府献县，自称长乐王，破隋将薛世雄军于河间城下，遂围之河间，故瀛州也。时治河间县。久之，河间降，河北郡县相率降下。建德遂定都乐寿，改国号曰夏，灭魏刁儿于深泽今北直祁州深泽县，时群盗魏刁儿据此称魏帝，剽掠冀、定间，取易、定等州，又取冀州。唐武德二年，建德击灭宇文化及于聊城今东昌府附郭县。寻降隋，隋主侗仍封为夏王。陷唐邢州及沧州，又陷�笾荨⑾嘀荩�又陷赵州，陷黎阳，取卫州及滑州诸州郡详见唐十道诸州。下仿此。建德还�笾荩�徙都之。三年，取济州。既而建德济河，击虏孟海公于周桥在今山东曹县西南。时群盗孟海公据此，有曹、戴二州地。戴州，今兖州府城武县是其治。会唐军围东都急，王世充请救，遂引而西，战于成皋，军败，为唐所擒。

称秦者一。

【史略】薛举，初为金城校尉举自汾阴侨居金城，为金城府校尉。汾阴，今山西荥河县金城，见前。大业十三年，劫金城令郝瑗发兵，自称西秦霸王，袭取枹罕、西平、浇河三郡俱见前。未几，尽有陇西之地，称秦帝，遣其子仁杲围天水，克之，自金城徙都之。唐武德元年，陷唐高�鍪�城在今陕西长武县北五里。举旋卒，子仁杲立，居于折�鍪�城在今平凉府泾州东北十四里。兵败，为唐所灭。

称凉者一。

【史略】李轨，初为武威鹰扬府司马。大业十三年，起兵称河西大凉王，袭取张掖、敦煌及西平、枹罕诸郡西平、枹罕，先为薛举所取。轨败，秦兵取其地，于是尽有河西之地。武德元年，唐遣使招之，拜为凉州总管，封凉王。既而自称帝。二年，唐遣其将安兴贵袭执之，国灭《唐书》：轨初据凉、瓜、甘、肃、鄯、会、兰、河、廓，凡九州。

称梁者三。

【史略】梁师都，初为朔方鹰扬郎将。大业十三年，作乱据郡，称大丞相。北连突厥，袭取雕阴故绥州、弘化故庆州、延安等郡，遂称帝，都朔方，国号梁突厥号为大度毗伽可汗，华言解事也。引突厥居河南地，攻破盐川郡故盐州，今为宁夏后卫。既而数入犯，为唐所败，其地多归于唐。武德五年，克其朔方东城师都退保西城。《唐书》：武德六年，师都将贺遂索同以所部十二州来降。大约师都所侨置，非实土也。贞观二年，遣柴绍等击之，进围朔方，其下杀师都以降。○萧铣，初为罗川令罗川，今湖广湘阴县东六十里废罗县是。铣，故后梁主�髦�曾孙。大业十三年，巴陵校尉董景珍等共推铣为主，自罗川入巴陵，称梁王，遣兵袭豫章，克之时豫章属于林士弘。明年，称帝，攻下南郡，遂徙都江陵。又遣将徇岭南，时镇将闻炀帝遇弑，所至迎降，钦州刺史宁长真以郁林、始安附铣，交趾亦附焉。于是东自九江故江州，西抵三峡，南尽交趾，北距汉川汉江之南也，铣皆有之。唐武德四年，遣江夏王孝恭等攻铣于江陵，国亡。○武康沈法兴，初为吴兴太守武康，今湖州府属县。大业十四年，讨东阳群贼楼世��东阳，即故婺州，因举兵以讨宇文化及为名时炀帝为化及所弑，攻余杭、毗陵、丹阳，皆下之，据江表十余郡，自称江南道大总管。武德二年，称梁王，都毗陵。三年，李子通渡江，取京口，又败法兴兵于�酵�在今常州府西五十里，法兴弃毗陵奔吴郡，于是丹阳、毗陵诸郡，皆降于子通。既而子通复自太湖袭破吴郡，法兴走死。

称定扬者一。

【史略】马邑刘武周，初为鹰扬府校尉马邑，故朔州也。大业十三年，作乱据郡，称太守，附于突厥。寻引突厥破隋兵，陷楼烦郡今太原府静乐县，炀帝置郡，并置汾阳宫于此，转陷定襄郡初置云州，今大同府朔州北境故定襄城是，遂称帝时突厥立为定扬可汗，武周因以为国号，都马邑。又攻雁门郡故代州，陷之，数犯唐陉岭以南陉岭，即勾注，见前。武德二年，进陷介州今汾州府介休县，又陷并州及晋州，逼绛州，陷龙门今山西河津县，见前，进陷浍州今平阳府翼城县，即唐初浍州治。唐遣秦王世民击败之，遁入突厥，寻为所杀《唐纪》：武周败死，其党苑君璋仍据马邑。武德六年，君璋将高满政以马邑来降，君璋北遁，仍引突厥攻陷之。既而突厥以马邑来归，君璋复保恒安。贞观初，突厥衰，始来降。恒安，今大同府治是也。

称永乐者一。

【史略】蒲城郭子和蒲城，今西安府华州属县，初为左翊卫士，坐事徙榆林见前。大业十三年，作乱据郡，称永乐王，南连梁师都，北附突厥突厥以为平扬可汗，子和不敢当，因以为屋利设。武德初，降于唐。

称楚者二。

【史略】城父朱粲城父，今南直亳州东南有故城父城，初为县佐史。从军，亡命为盗谓之可达寒贼，自称迦楼罗王，转掠荆沔及山南郡县。唐武德元年降隋，隋主侗以为楚王。粲寻称楚帝于冠军今南阳府邓州西北四十里有冠军废县，陷唐邓州，据之。二年，粲为淮安土豪杨士林等所攻淮安郡，见上，败奔菊潭今邓州内乡县东郦县故城，隋之菊潭县也，请降于唐，唐仍以为楚王。后叛奔王世充。洛阳平，诛粲。○鄱阳林士弘，初从其乡人操师乞为群盗。大业十三年，师乞自称元兴王，攻陷豫章，以士弘为将军。师乞旋败死，士弘代统其众，称帝，都豫章，国号楚。取九江、临川故抚州、南康故虔州、宜春故袁州等郡，北自九江，南至番禺，皆为所有。十三年，士弘徙南康，萧铣遣将袭克其豫章，士弘退保余干余干，今饶州府属县唐武德元年，苍梧诸郡苍梧，故梧州附于士弘时汉阳太守冯盎以苍梧、高凉、珠崖、番禺附士弘也。汉阳，今陕西成县，隋为汉阳郡。盎初拜此职，关中乱，奔还岭南，据有数郡，旋复入于萧铣。二年，豫章贼帅张善安以虔、吉等州降唐善安，本方与贼帅，转陷庐江，渡江归士弘。旋叛士弘，营于豫章境内。是时唐平萧铣，善安因以诸州归于唐。方与，今山东鱼台县，士弘将王戎亦以南昌州降唐南昌州，今南康府建昌县是。时置州于此。士弘惧，请降，寻复走保安成山洞安成，今吉安府安福县县西百余里有武功山，最深险，为洪州刺史若干则所破，旋死，其众遂散。

称吴者二。

【史略】东海李子通，先依长白山贼帅左才相长白山，在今山东长山县西南三十里，寻渡淮，窃据海陵今扬州府泰州也，称将军。唐武德二年，陷江都，遂称帝，国号吴。三年，渡江取京口，败沈法兴，遂取毗陵及丹阳郡。既而杜伏威遣将辅公祏等攻之，渡江取丹阳，败子通兵于溧水即今应天府溧水县。子通食尽，遂弃江都保京口，于是江西之地自江以西也。今人谓之江北尽入于杜伏威。伏威徙丹阳，子通惧逼，东走太湖，收合亡散，袭沈法兴于吴郡，大破之，法兴走死。子通复振，徙都余杭今杭州府，见前，尽收法兴之地，北自太湖，南至岭谓浙东南境诸山，非五岭也，东包会稽，西距宣城，皆有之。四年，为伏威将王雄诞所败灭。○章丘杜伏威章丘县，今属山东济南府，初与临济辅公祏为群盗临济，今济南府东北废朝阳县是，转掠淮南，据六合今应天府属县，称将军。大业十三年，破高邮今扬州府属县，据历阳今和州，见前，自称总管，以公祏为长史。唐武德元年，降隋，隋主侗命为楚王。二年，降唐，唐以为和州总管。三年，进封吴王，攻李子通，败之，尽取其江西地。复渡江，居丹阳，子通自京口东走。四年，伏威遣将王雄诞击子通及歙州汪华大业末，华据有黟、歙等州，亦称吴王。黟，今徽州府黟县是。时增置黟州于此。歙州，即今府、昆山闻人遂安等昆山，今苏州府属县，皆破平之，于是尽有淮南江东之地，南至岭，东距海。五年，入朝，其地悉入于唐。

称许者一。

【史略】宇文化及，初为右屯卫将军，袭封许公化及父述，本匈奴种破野头氏，从其主姓为宇文氏，为炀帝所宠任，封许公，从炀帝幸江都。大业十四年，虎贲郎将司马德戡等定谋弑帝，推化及为主，自江都趣彭城，欲西还长安。李密据巩、洛拒化及，化及不得西，乃引军取东郡，既又北趣黎阳。密将徐世�刮菲浔�锋，西保仓城。化及遂渡河据黎阳，攻仓城不克，与李密相持，食尽，乃入汲郡求粮，东郡亦降于密。化及复自汲郡北据魏县今大名府属县，称帝，国号许，有济北数城。唐武德二年，淮安王神通击化及于魏县，化及走保聊城今东昌府附郭县。寻为窦建德所灭。

称郑者一。

【史略】王世充初为江都通守世充，本西域胡人，姓支氏。幼随母嫁王氏，因冒其姓。大业六年，为江都郡丞，领江都宫监。九年，平余杭贼帅刘元进等，进位通守。十二年，复击杀河间贼帅格谦，又平涿郡贼帅卢明月。大业十三年，奉命援东都，与李密相持，明年，炀帝弑于江都，以越王侗即位时侗居守东都也，拜世充为纳言，封郑国公。世充剪除异己者元文都等，遂专大柄。寻败李密于邙山，密之将帅州县，多附于世充。唐武德二年，篡称帝废隋主侗而弑之，国号郑。北据河世充取怀、孟及卫、滑诸州地。卫州，亦曰义州，东至徐、兖世充取汴、亳等州，又陷密州，徐圆朗亦以兖州属世充，又使其弟世辨据徐州。密州，今青州府诸城县，南有襄、邓世充陷唐伊州及邓州，于是显州、随州、襄州俱附世充。伊州亦曰襄城郡，显州亦曰淮安郡，襄州亦曰襄阳郡，俱见前，西保慈涧今河南府新安县东三十里有慈涧。世充置戍于此，以重兵守之。又于境内置司世充改洛州为司州，即洛阳也、郑于汜水置郑州，即虎牢也、管于管城置管州，即今郑州治、原于沁水置原州，今山西泽州有沁水县、伊见上、殷于获嘉置殷州，今卫辉府获嘉县、梁即梁郡，今归德府，见前、溱于新郑置溱州，今郑州新郑县、嵩于嵩阳置嵩州，今河南府登封县也、谷于大谷置谷州，今河南府东南十五里之大谷口是、怀见上、德于武德置德州，今怀庆府东南五十里废武德县是等十二州营田使，欲缮兵积谷以拒唐。唐遣秦王世民击平之。

称燕者一。

【史略】勃海高开道，初从河间贼帅格谦据豆子��此河间豆子�右玻�在今河间府静海县境，谦称燕王，以开道为将。大业十二年，谦败死，开道收其余众掠燕地，军复振。唐武德元年，取北平，陷渔阳北平，今北直永平府。渔阳，今顺天府蓟州。俱见前，遂称燕王，都渔阳。三年，降唐，命为蔚州总管，封北平郡王。四年复叛，称燕王，北连突厥，南结刘黑闼。时开道徙据燕州今宣府镇怀来卫是，恒、定、幽、易，数被其患。七年，其将张金树杀之以降。

称汉东者一。

【史略】漳南刘黑闼，本窦建德故将。武德四年，起兵袭据漳南，陷俞阝县今山东夏津县，即故俞阝县也，败魏州、贝州兵魏州即故武阳郡，贝州即清河郡，乃还漳南称大将军。又进陷历亭今山东恩县西南十里有历亭故城，取深州《志》云，时深州治安平，今真定府晋州安平县是也，败淮安王神通于饶阳城南饶阳，见前。又败幽州总管李艺兵于藁城今真定府属县，进陷瀛州，取观州、毛州观州，今北直景州。毛州，今山东馆陶县是其治。又陷定州及冀州，败黎州总管李世�褂诋笾�黎州时置于黎阳，遂陷之。又拔相州，取黎、卫二州。半岁间，尽复建德旧境。既又陷邢州即故襄国郡、赵州、魏州、莘州莘州，今东昌府莘县。五年，自称汉东王，定都�笾荩�东盐州亦附于黑闼北直盐山县时为东盐州。秦王世民击败之于�笏�在今广平府城西四十里，黑闼遁归突厥。既而复引突厥寇定州，转陷瀛州、盐州即东盐州，复叛附之。又败贝州兵于俞阝县，取观州，复败淮阳王道元于下博今深州治也，于是山东震骇，州县相率降附。旬日之间，遂复故地。仍据�笾荩�取沧州，引兵而南，收相州以北诸州县，惟魏州不下。黑闼南拔元城时魏州治贵乡县，今大名府大名县也，元城县属焉。刘�骶湓唬涸�城县旧治，在朝城东北十里。朝城，今山东濮州属县。盖在贵乡之南，非今之附郭元城县也，还攻魏州，复取恒州。太子建成等击之，相持于昌乐今北直南乐县西北三十里有昌乐故城。黑闼食尽，自馆陶北遁，至饶州即饶阳，其下执之以降。

称鲁者一。

【史略】鲁郡徐圆朗，初为贼帅，陷东平，分兵略地，自琅邪以西北至东平，皆有之。唐武德二年来降，拜兖州总管，封鲁国公。四年，叛附刘黑闼，兖、郓、陈、杞、曹、戴诸州皆应之杞州，即今开封府杞县，保任城即今济宁州治，自称鲁王，既而济州亦附焉。六年，黑闼平，圆朗兵败，弃城走，为人所杀。

称宋者一。

【史略】辅公祏，初与杜伏威降唐，授淮南道行台、左仆射、舒国公。及伏威入朝，留公祏守丹阳。武德六年，公祏以丹阳叛，称帝，国号宋，分兵略东海、寿阳诸郡。七年，赵郡王孝恭等讨平之。

何氏曰：天下久分裂而难合也，而秦、隋合之。然皆止于二世，何也？天下之业既定，而犹虐用其众也。