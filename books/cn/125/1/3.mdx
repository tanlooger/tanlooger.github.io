---
---
---
title: 卷三
---



◎历代州域形势三晋　十六国

司马晋世管魏权，倾危弱主，西灭蜀，东灭吴，遂并天下。

【史略】初，司马昭谋侵吴、蜀，谕其众曰：吴地广大而下湿，攻之，用功差难，不如先定巴蜀。三年之后，因顺流之势，水陆并进，此灭虢取虞之势也。计蜀战士九万，居守成都及备他境，不下四万，然则余众不过五万。今绊姜维于沓中沓中，在今洮州卫西南，羌中地也。时维军败于洮阳，内畏黄皓，不敢归成都，因求种麦沓中。洮阳，即今洮州卫治，使不得东顾，直指骆谷骆谷，在今西安府�汽窍匚髂习俣�十里。旧为南入汉中之要路。详见今汉中府傥骆道，出其空虚之地，以袭汉中。以刘禅之弱，而边城外破，士女内震，其亡可知也。乃以钟会都督关中，规进取。姜维闻之，表后主宜遣军分护阳安关口阳安关，即阳平关也。见前蜀汉重镇及阴平之桥头在今巩昌府阶州文县东南白水上。详见阶州阴平道，以防未然。后主不省。既而昭遣邓艾督军，自狄道趋甘松沓中狄道，今临洮府治。时艾为征西将军，屯狄道。甘松，在今洮州卫西南，以连缀姜维；诸葛绪督军自祁山趋武街桥头，绝维归路绪为雍州刺史，屯上邽。武街，今巩昌府成县治。桥头，即阴平桥头；钟会统大军，分从斜谷、骆谷、子午谷趋汉中斜谷，在凤翔府�ハ匚髂先�十里。骆谷见上。子午谷，在西安府西南百里。俱详见汉中府褒斜等道；以卫�铣纸诩嗑�事。时汉敕诸围皆不得战，退保汉、乐二城汉城，今汉中府宁羌州沔县西南西乐城是也。乐城，今汉中府城固县东南旧城是也。初，诸围皆据险拒敌，令不得入平地。姜维易其制，欲诱敌深入，而后击之。会遂平行至汉中，分军围汉乐二城，径趋阳安关，关口无备，遂下之，长驱而前。邓艾击维于沓中。维败走，闻诸葛绪已塞道屯桥头，乃入北道，欲出绪后。绪引却。维还，从桥头过，至阴平，闻关城已破即阳平关，乃退趋白水白水，今保宁府昭化县西百里景谷城，即故白水县，合诸军守剑阁剑阁，在四川剑州，即剑门也。见前，以拒会。会不能前。邓艾进至阴平，上言：敌已摧折，宜遂乘之。若从阴平由邪径经汉德阳亭今龙安府东北有故德阳亭，趋涪今成都府绵州治也，出剑阁西百里，去成都三百余里，奇兵冲其腹心，出其不意，剑阁之守必还赴涪，则会方轨而进；剑阁之军不还，则应涪之兵必寡矣。遂自阴平行无人之地七百余里，凿山通道，造作桥阁，山谷高深，至为艰险，先登至江油今龙安府江油县，进击诸葛瞻于涪。瞻败，退住绵竹绵竹故城，见前公孙述据成都，复击破之。汉人�＞澹�后主遂降，悉定蜀地。其后十余年，羊祜镇襄阳，请伐吴，曰：期运虽天所授，而功业必由人而成。今若引梁、益之兵水陆俱下时王�黾嘁媪褐罹�，荆楚之众进临江陵即祜所统也，平南豫州，直指夏口时胡奋为平南将军，王戎为豫州刺史，徐、扬、青、兖并会秣陵徐、扬，王浑所统，青、兖、琅邪王�晁�统。秣陵，即吴都也，以一隅之吴，当天下之众，势分形散，所备皆急。巴汉奇兵，出其空虚，一处倾坏，则上下震动，虽有智者，不能为吴谋矣。吴缘江为国，东西数千里，唯有水战，是其所便。一入其境，则长江非复所保，还趋城池，去长入短非吾敌也。及祜卒，举杜预自代。预复请伐吴，许之。命琅邪王�瓿鐾恐�涂、滁通，今南直滁州。胡氏曰：即滁州取真州之路。真州，今扬州府仪真县，王浑出江西浑时都督扬州。江西，自和州出横江渡之路，王戎出武昌，胡奋出夏口，杜预出江陵，王�觥⑻票蛳掳褪�时彬为巴东监军，凡六道；而使贾充将中军，屯襄阳，节度诸军。王浑出横江在今和州东南二十五里，即大江也，所向皆捷。王�隹说ぱ�在荆州府归州东南七里，进克西陵、荆门荆门，见前岑彭破荆门、夷道即今夷陵州宜都县。杜预克乐乡见前吴重镇，取江陵，于是沅湘以南沅湘，见七国楚南卷沅湘接于交、广，望风降下。胡奋克江安江安，即公安，吴南郡治此。杜预定江南，改曰江安县。王�龈唇�克武昌，长驱至建业，吴人或降或溃。�鲋凼�过三山在应天府西南五十七里，入石头石头城在应天府西二里，吴主皓出降。吴地悉定。

仍都洛阳。

【都邑考】晋都洛阳，愍帝都长安，南迁后，都建康即孙吴建业也。

分州十九沈约《志》：太康元年，天下一统，凡十六州。后又分雍、梁为益，荆、扬为江，益为宁，幽为平，凡二十州。今从《通典》：

司州治洛阳，统郡十二。晋改汉魏之司隶为司州。永嘉以后，洛阳沦没。大兴四年，司州侨治合肥，寻治荥阳。咸康五年，又治襄阳。永和十二年，还治洛阳，后没于符秦。太元五年收复。隆安中，又没于姚秦。义熙十二年，司州复治洛阳。

河南郡汉郡也。领洛阳等县十二。洛阳，即秦汉时旧治。

荥阳郡本属河南郡。泰始三年分置，领荥阳等县八。荥阳，见前。

弘农郡汉郡也。领弘农等县六。弘农即汉旧治。渡江以后，侨立弘农郡于寻阳界内，今江西九江府有寻阳故城。

上洛郡本汉之京兆及弘农郡也。泰始二年分置，领上洛等县三。上洛，今陕西商州治也。

平阳郡魏分汉河东郡置，领平阳等县十二。平阳，即魏旧治。

河东郡秦郡也。领安邑等县九。安邑即汉故郡治。渡江后，尝侨立河东郡于孱陵县界之上明地。上明，今湖广松滋县西有故城。

汲郡本魏之朝歌郡，后废。泰始二年，改置汲郡，领汲县等县六。汲县，即魏朝歌郡治。其后石勒析置东燕郡，治燕县，今卫辉府胙城县也。

河内郡汉郡也。领野王等县九。野王，今怀庆府治河内县是。

广平郡魏增置郡也。领广平等县十五。广平，即魏旧治。本属冀州，晋属司州。

阳平郡亦魏所置郡。领元城等县七。元城，魏郡治也。本属冀州。

魏郡汉郡也。领邺县等县八。邺，汉郡治也。本属冀州。

顿丘郡汉东郡地。泰始二年分置，领顿丘等县四。顿丘，今大名府清丰县有顿邱故城。汉、魏俱属兖州。

兖州治廪邱，今东昌府濮州范县东南有廪丘故城。统郡国八。惠帝以后，兖州沦没。建武初，兖州侨治邹山。大宁三年，寄治广陵。建元二年，寄治金城。永和八年，侨治下邳。太和四年，移治山阳，寻还广陵。太元六年，以广陵为南兖州，鄄城为兖州，既而青、兖二州皆寄治淮阴。义熙七年，复以兖州治广陵。八年，青、兖二州皆镇京口。邹山，今兖州府邹县东南故邾城是。金城，今江宁府上元县北三十五里有故金城。山阳，今淮安府附郭县。淮阴，今淮安府西北四十里故淮阴城是也。余并见前。

陈留国汉郡也。领小黄等县十。小黄，今开封府陈留县东北三十里有小黄故城。其后石虎改为建昌郡，属洛州。东晋咸康四年，于北谯界侨置陈留郡。

濮阳国本汉东郡地。晋泰始初分置，领濮阳等县四。濮阳，即汉东郡治。南渡后，侨治淮南。

济阳郡汉郡。领定陶等县九。定陶，即汉济阴郡治。南渡后，侨治淮南。

高平国汉山阳郡也。晋改为高平国，领昌邑等县七。昌邑，亦汉山阳郡治。晋安帝时，侨置山阳郡，治山阳县，即今汉阳府治。

任城国汉故郡也。领任城等县三。任城，亦旧治。

东平国汉故郡。领须昌等县七。须昌，今兖州府东平州治是。

济北国汉郡。领卢县等县五。卢，亦旧治也。

泰山郡汉郡。领奉高等县十一。奉高，汉郡治也。

豫州治项，今开封府陈州项城县。统郡国十。永嘉之乱，豫州沦没。大兴中，豫州寄治谯，寻又寄治雍丘。大宁初，寄治寿春。咸和四年，又寄治芜湖。咸康三年，寄治邾城。邾城旋陷于石赵，复治芜湖。永和元年，移屯牛渚。二年，仍治芜湖。九年，治历阳。十一年，移镇寿春。自是进取则屯寿春，守江则屯历阳、芜湖。隆和元年，移镇汝南，旋还寿春。太元初，镇姑孰。九年，以姑孰为南豫州，汝南为豫州，既而以豫州寄治历阳，谓之西府。义熙六年，复镇姑孰。沈约曰：永和十一年，豫州屯马头。升平元年，戍谯。咸安元年，镇历阳，宁康元年，复徙姑孰。太元十年，又戍马头。十三年，又徙历阳，义熙二年，则复戍姑孰也。雍丘，今河南杞县。见春秋杞国。芜湖，今南直太平府属县。姑孰，即今太平府治。马头，今南直凤阳府怀远县南二十里有故城。余并见前。

颍川郡秦故郡。领许昌等县九。许昌，即汉末旧都也。

汝南郡汉郡。领新息等县十五。新息，今河南息县。见春秋息国。《晋志》惠帝分汝南立南顿郡，治南顿县，今河南商水县是。亦见春秋顿国。又明帝分置汝阳郡，治汝阳县。咸康中废，寻复置。今汝宁府治是。

襄城郡本颍川郡地。泰始二年分置，领襄城等县七。襄城，今开封府许州襄城县。南渡后，元帝侨立襄城郡，治繁昌县，今南直太平府属县也。

汝阴郡魏增置郡，后废。泰始二年复置，领汝阴等县七。汝阴，即魏故郡治。《晋志》惠帝时，分汝阴立新蔡郡，治新蔡县，今汝宁府属县。南渡后，孝武又侨置南新蔡郡，属南豫州，在今庐州府舒城县境。

梁国汉故郡也。领睢阳等县十二。睢阳，亦汉梁国旧都。《晋志》：武帝省陈郡入梁国。惠帝复分梁国立陈郡，治陈县，即故郡治也。东晋孝武太元中，侨立南梁郡，在寿春南界。

沛国汉旧郡。领相县等县九。相，即汉沛郡治。

谯郡魏增置郡也。领谯县等县七，谯，即魏故郡治。

鲁郡汉郡。领鲁县等县七。鲁县，即汉鲁国旧都也。

弋阳郡魏增置郡。领西阳等县七。西阳，今黄州府东南百三十里西阳故城是。沈约云：晋惠帝分弋阳郡为西阳国，属豫州。宋尝改属郢州，治西阳县。疑惠帝以后，弋阳还魏旧治也。刘�骶湓唬何夥纸�夏置蕲春郡，晋改曰西阳郡，即唐之蕲州云。

安丰郡魏增置郡。领安风等县五。安风，即魏郡治。

冀州治房子，今真定府赵州高邑县西南十五里有房子故城。魏收曰：治信都，统郡国十三。胡氏曰：晋南渡后，幽、青、冀、并四州，俱侨治于江北。孝武太元七年，复取齐地，幽、冀二州皆徙治焉。

赵国汉郡。领房子等县九。房子，即州治。

巨鹿国秦郡也。领〈广婴〉陶等县二。瘿陶，今赵州宁晋县西南二十五里故城是。

安平国汉故郡也。领信都等县八。信都，即汉信都国都也。

平原国汉郡，领平原等县九。平原，即汉旧治。

乐陵国魏增置郡。领厌次等县五。厌次，今山东武定州治也。

勃海郡汉郡。领南皮等县十。南皮，今河间府沧州属县也。

章武国魏置郡，后废。晋泰始初复置，领东平舒等县四。东平舒，即魏故郡治。

河间国汉郡。领乐城等县六。乐城，即汉故国都也。

高阳国汉郡。领博陆等县四。博陆，即汉治。《晋志》云：泰始元年置。盖中间或废，后复置也。

博陵国汉郡。领安平等县四。安平，即汉故治。

清河国汉郡。领清河等县六。清河，今广平府西北故甘陵城是也。

中山国汉郡。领卢奴等县八。卢奴，即汉中山国故都。

常山郡汉郡。领真定等县八。真定，汉真定国旧都也。

幽州治涿，见前涿郡。统郡国七。太元中，幽州寄治广固。广固故城在今青州府城西北八里。

范阳国即汉涿郡也。魏改曰：范阳，领涿县等县八。涿，即州治。

燕国汉故郡也。亦曰广阳国，魏更旧名。领蓟县等县十。蓟，即汉广阳国故都。

北平郡秦郡。领徐无等县四。徐无，今北直蓟州玉田县东故城是也。

上谷郡秦郡。领沮阳等县二。沮阳，即汉旧治也。

广宁郡本上谷郡地。太康中分置，领下洛等县三。下洛，今北直保安州西百里有故城。

代郡秦郡。领代县等县四。代县，今大同府蔚州治是。

辽西郡秦郡。领阳乐等县三。阳乐，在今大宁废卫故柳城郡东。

平州治昌黎。今北直大宁废卫故柳城东南，有昌黎废县。统郡五。魏尝置平州，后罢。晋咸宁二年，复分幽州置。永嘉以后，平州属于慕容氏。

昌黎郡魏增置。领昌黎等县二。昌黎，见上。

辽东郡秦郡。领襄平等县八。襄平，即汉旧治。

乐浪郡汉郡。领朝鲜等县六。朝鲜，即汉旧治。

玄菟郡汉郡。领高句丽等县三。高句丽，即汉旧治。

带方郡本公孙度置，魏因之。领带方等县七。带方，即魏旧治。

并州治晋阳，即后汉旧治，统郡国六。建兴以后，并州沦没。义熙五年，尝寄镇淮阴。十四年，移镇蒲阪云。

太原国秦郡。领晋阳等县十三。晋阳，见上。

上党郡秦郡。领潞县等县十。潞，今潞安府潞城县。

西河国汉郡。领离石等县四。离石，今汾州府永宁州治。

乐平郡魏增置郡也。《晋志》云：泰始中置，领沾县等县五。沾，即魏旧郡治。

雁门郡秦郡也。领广武等县八。广武，今太原府代州西十五里有故城。

新兴郡魏置。领九原等县五。九原，即魏故郡治。

雍州治京兆。统郡七。惠帝时，河间王�刖莩ぐ仓荩�治安定，又移新平。建兴以后，雍州沦没。元帝时，雍州侨治于ガ城。孝武时，于襄阳侨置雍州。太元十一年，寄治洛阳，以镇卫山陵，寻还襄阳。ガ城，今襄阳府光化县东有故城。

京兆郡汉郡。领长安等县九。长安，见前。太元十二年，分京兆、冯翊、弘农置华山郡，领郑县等县五。郑县，今华州治，亦见前。

冯翊郡汉郡。领临晋等县八。临晋，今西安府同州朝邑县西南二里故城是。

扶风郡汉郡。领池阳等县六。池阳故城在今西安府三原县西北，见前。惠帝初，改为秦国。

安定郡汉郡也。领临泾等县七。临泾，今平凉府镇原县东六十里有故城。

北地郡秦郡。领泥阳等县二。泥阳，今西安府耀州治是。

始平郡本扶风郡地。泰始三年分置，领槐里等县五。槐里，见前周都犬丘。南渡后，侨立始平郡于武当城，今襄阳府均州也。

新平郡魏置郡。领漆县等县二。漆，即魏故郡治。

凉州治武威，统郡八。永宁以后，其地为张氏所据。

金城郡汉郡。领榆中等县五。榆中，今临洮府兰州西二百里有故城。

西平郡魏置郡。领西都等县四。西都，即魏故郡治。

武威郡汉郡。领姑臧等县七。姑臧，即汉郡治。

张掖郡汉郡。领永平等县三。永平，今甘州卫治是。

西郡魏初置郡。领日勒等县五。日勒，即故郡治。

酒泉郡汉郡。领福禄等县九。福禄，即汉旧治。

敦煌郡汉郡。领昌蒲等县十二。昌蒲，在今沙州废卫西。又惠帝元康五年，分敦煌及酒泉地置晋昌郡，领宜禾等县八。宜禾，在今塞外故瓜州西北百三十里。

秦州初治冀城，后治上邽。统郡六。《晋志》：魏始分陇右置刺史，领护羌校尉，中间暂废。泰始五年，又以雍州、陇西五郡及凉州之金城、梁州之阴平，合七郡置秦州，镇冀城。太康三年，复并入雍州。七年复立，镇上邽，统郡六。江左以秦州寄治梁州，又于氐池立北秦州。氐池，即仇池，今陕西成县西北百里有仇池城。冀城，见后汉凉州注。上邽，见三国魏秦州治。

陇西郡秦郡。领襄武等县四。襄武，今巩昌府城东南五里襄武故城是。惠帝分置狄道郡，领狄道等县九。狄道，今临洮府治，见前。

南安郡汉郡。领犭原道等县三。犭原道，即后汉故郡治。

天水郡汉郡。后汉及曹魏皆曰汉阳。晋复曰天水，领上邽等县六。上邽，即州治。

略阳郡魏广魏郡也。泰始中更名。领临渭等县四。临渭，即魏故郡治。

武都郡汉郡。领下辨等县五。下辨，今巩昌府成县是也。

阴平郡魏置。《晋志》云：泰始中置，领阴平等县二。阴平，即魏故郡治。南渡后，复有南北二阴平郡。南阴平，今四川龙安府东百里有阴平故城。

梁州治南郑，统郡八。东晋大兴初，梁州寄治襄阳。咸康五年，寄治魏兴。建元二年，戍西城。太元二年，复镇襄阳。义熙初，又移魏兴。九年，治苞中。西城，今汉中府兴安州治，见前。苞中，即今汉中府褒城县也。

汉中郡秦郡。领南郑等县八。南郑，即州治。

梓潼郡蜀汉置。领梓潼等县八。梓潼，今保宁府属县。《晋志》：江左孝武时，分梓潼北界立晋寿郡，领晋寿等县四。晋寿，即蜀汉梓潼郡，治汉寿县也。

广汉郡汉郡。领广汉等县三。广汉，今潼川州射洪县东南有故城。《晋志》：桓温平蜀，复置遂宁郡。或曰谯氏所置。今潼川州遂宁县是也。

新都郡本广汉郡地。泰始二年分置，领雒县等县四。雒，即东汉益州治。太康三年，郡罢，寻复置。

涪陵郡蜀汉置。领汉复等县五。汉复，今涪州南九十里故城是。

巴郡秦郡。领江州等县四。江州，即汉以来旧治。

巴西郡蜀汉置。领阆中等县九。阆中，即故郡治。《晋志》：蜀汉割巴郡置宕渠郡，寻省入巴西。晋惠帝复分置宕渠郡，又以魏荆州所统之新城、魏兴、上庸，俱改属梁州。东晋孝武又分巴西、梓潼，置金山郡。或曰今绵州即故金山郡。

巴东郡蜀汉置。领鱼复等县三。鱼复，今夔州府治，亦即蜀汉故郡治也。《晋志》：穆帝时，尝改属荆州。

益州治成都，统郡八。惠帝永安以后，没于李氏，益州寄治巴郡，后又移治巴东。永和三年，桓温灭蜀，还治成都。咸安二年，又没于苻氏。太元十年，复为晋有。义熙初，没于谯纵。九年，益州平，仍治成都。

蜀郡秦郡。领成都等县六。成都，即州治。

犍为郡汉郡。领武阳等县五。武阳，今眉州彭山县〔东〕十里有故城。

汶山郡汉郡。领汶山等县八。汶山，即汉郡，旧治汶江道也。

汉嘉郡蜀汉置。领汉嘉等县四。汉嘉，即故郡治。

江阳郡蜀汉置。领江阳等县三。江阳，即蜀郡旧治。

朱提郡蜀汉置。领朱提等县五。朱提，即蜀郡旧治。沈约曰：怀帝分置南广郡，领南广等县四。南广，今叙州府南溪县是。

越��郡汉郡。领会无等县五。会无，今建昌行都司会川卫治是。

���骺�汉郡。领万寿等县八。万寿，今遵义府治是。《晋志》：永嘉五年，分���髁⑵揭摹⒁估啥�郡，改属宁州。平夷，今云南曲靖军民府陆凉州即其治。夜郎，今遵义府桐梓县东二十里有故城。又有西河郡，领芘苏等县，今云南大理府云龙州西有芘苏城。

宁州治云南，统郡四。《晋志》：泰始七年，分益州置。太康三年，复废入益州，立南夷校尉护之。永宁二年，复置宁州。咸和八年，没于李雄。咸康五年，复入于晋。

云南郡蜀汉置。领云平等县九。云平，今大理府赵州云南县北有故城。永嘉三年，分云南永昌立河阳郡，治东河阳县。或曰：故河阳城在今大理府东北境。亦曰东河阳郡。沈约曰：成帝分云南置兴宁郡，领��弄栋等县，今姚安军民府治是也。

兴古郡蜀汉置。领律高等县十一。律高，即蜀汉旧治。沈约曰：永嘉五年，宁州刺史王逊分兴古之东置西平郡，领西平等县，在今曲靖府东境。成帝时，又分兴古置梁水郡，领梁水等县。梁水，今临安府宁州东有故城。或曰梁水郡亦建兴中王逊所表置。

建宁郡蜀汉改置。领味县等县十七。味县，即蜀汉旧治。《晋志》：惠帝分建宁以西七县别立益州郡。永嘉二年，改为晋宁郡，领建伶等县。建伶，今云南府西有故城。成帝时，又分建宁置建都郡，领新安等六县。沈约曰：郡去宁州建宁郡六十里。

永昌郡汉郡。领不韦等县八。不韦，即汉郡治。

青州治临�辏�统郡国六。永嘉丧乱，青州沦没。大兴二年，青州侨治淮阴。太元九年，青州复归于晋，侨置幽州于广固。十五年，青、兖二州俱寄治京口，其后仍镇广陵。义熙四年，移镇丹徒。六年，始置青州于东阳，亦谓之北青州，而侨置青州曰南青州。十年，南青州仍治广陵。后省南青州，北青州直曰青州。东阳，今青州府治益都县。广固城，在今青州府城西北八里。

齐国秦郡。领临�甑认匚濉Ａ嬴辏�即州治。

济南郡汉郡。领平寿等县五。平寿，今青州府寿光县东四十里有故城。

乐安国汉郡。领高苑等县八。高苑，今青州府属县，见前。

城阳郡汉郡。领莒县等县十。莒，即汉城阳国治。《晋志》：惠帝元康十年，分城阳置平昌郡，领平昌等县。本三国魏所置郡，后废，晋复置。又分城阳置高密国，领高密等县。本汉高密国，后汉废晋复置。

东莱国汉置。领掖县等县六。掖，汉郡旧治也。

长广郡魏置。领不其等县三。不其，魏郡旧治也。

徐州治彭城。统郡国七。元康末，改治下邳。永嘉之乱，徐州沦没者半。大宁二年，寄治淮阴。咸和初，寄治广陵，寻又移镇京口。永和八年，复镇下邳。隆和元年，移屯山阳。太和二年，还治京口。宁康二年，复移广陵。明年，又还京口。太元九年，始以京口为南徐州，彭城为徐州。义熙七年，又以彭城为北徐州。

彭城国汉郡。领彭城等县七。彭城，即汉郡治。渡江后，亦曰沛郡。

下邳国汉郡。领下邳等县七。下邳，即东汉下邳国治。

东海郡汉郡。领郯县等县十二。郯，即汉郡治。《晋志》：元康初，分东海置兰陵郡，领兰陵等县。今兖州府东六十里有兰陵城。

琅邪国秦郡。领开阳等县九。开阳，今兖州府沂州东南有故城。元康七年，分置东安郡，领东安等县，即曹魏东安郡旧治也。江左侨置琅邪郡于江乘县境，又改治临沂。江乘、临沂，并在今江宁府东北七十里。

东管郡魏置，后废。太康中复置，领东管县等县八。东管，故魏郡治。

广陵郡汉郡。领淮阴等县八。淮阴，故魏郡治。义熙中，分广陵置海陵、山阳二郡。海陵，今扬州府泰州治。山阳，见前。

临淮郡汉郡。后汉改置下邳国。太康初，复析置，领盱眙等县十。盱眙，今凤阳府泗州属县。《晋志》：元康七年，分临淮置淮陵郡，今盱眙西北九十里有淮陵故城。后又分临淮、淮陵，置棠邑郡，今江宁府六合县故棠邑也。义熙中，改曰秦郡，又于盱眙改立盱眙郡。

荆州初治襄阳，后治江陵。统郡国二十二。《晋志》：惠帝元康初，分桂阳、武昌、安成三郡及扬之豫章、鄱阳、庐陵、临川、南康、建安、晋安七郡为江州。怀帝永嘉初，又分长沙、衡阳、湘东、零陵、邵陵、桂阳及广州之始安、始兴、临贺共九郡置湘州。咸和四年，复并入荆州。义熙八年，复置。十三年，仍并入荆州，而江州如故。《通释》：咸和四年，陶侃尝移荆州镇巴陵。建始初，仍镇江陵。太元二年，移镇上明，后仍还江陵，其江州初治豫章，后移武昌。建元中，寄治半洲。咸安末，移镇寻阳。上明，今荆州府松滋县西一里有故城。半洲，在今九江府西九十里。

江夏郡汉郡。领安陆等县七。安陆，今德安府治。《晋志》：惠帝分江夏立竟陵郡，治竟陵县。今承天府沔阳州景陵县西有竟陵故城。初属江州，后还荆州。

南郡汉郡。领江陵等县十二。江陵，即州治也。《晋志》：惠帝时，蜀乱，分南郡侨立成都国，领华容等县四。华容，今荆州府监利县东五里有故城。建兴中，复并入南郡。又安帝时，析置武宁郡，领乐乡等县，今承天府荆门州北八十里乐乡城是。又析置长宁郡，领长宁等县，今荆门州西南有长宁废县。刘宋改曰永宁。

襄阳郡魏置。领宜城等县八。宜城，今襄阳府属县。又咸和初，分置义成郡，领义成等县。义成，今襄阳府�铣窍匾�。

南阳国秦郡。领宛县等县十四。宛，即秦以来郡治。《晋志》：惠帝分南阳立新野郡，领新野等县。新野，今南阳府邓州属县。

顺阳郡本魏所置南乡郡。晋太康中，改曰顺阳，领ガ县等县八。ガ，今襄阳府光化县东有故ガ城。

义阳郡本魏置，后废。太康中复置，领新野等县十二。新野，见上。惠帝时，义阳郡移治义阳县，今信阳州南义阳故城是也。又分置随郡，领随县等县，今德安府随州也。

新城郡魏置。领房陵等县四。房陵，即魏郡治。

魏兴郡魏置。领晋兴等县六。晋兴，今兴安州东有晋兴故城。

上庸郡亦魏置。领上庸等县六。上庸，即魏旧治也。晋惠帝时，分新城、魏兴、上庸三郡属梁州。又南渡后，谓魏兴、新城、上庸、襄阳、义成、竟陵、江夏为沔中七郡云。

建平郡本吴置，治秭归。晋灭蜀，亦置郡，治巫县。太康初，以吴置郡并入，领巫县等县八。巫，即今夔州府巫山县，见前。

宜都郡吴置。领夷陵等县三。夷陵，即吴郡治。

南平郡本吴所置南郡。吴得江陵，移南郡治公安。晋平吴，南郡复治江陵，而改故南郡为南平郡，领作唐等县三。作唐，今岳州府澧州安乡县东北有故城。元康以后，南平仍治江安，即公安也。

武陵郡汉郡。领临沅等县十五。临沅，今常德府治武陵县是。

天门郡吴置。领零阳等县五。零阳，即吴郡治。

长沙郡汉郡。领临湘等县十。临湘，即汉长沙国都也。沈约曰：元康九年，分长沙置建昌郡，领巴陵等县四。宋元嘉十六年为巴陵郡。巴陵，今岳州府附郭县。

衡阳郡吴置。领湘乡等县九。湘乡，即吴旧治。

湘东郡吴置。领酃县等县七。酃，即吴旧治。

零陵郡汉郡。领泉陵等县十一。泉陵，今永州府治零陵县是。《晋志》：穆帝时，分零陵立营阳郡，领营道等县。营阳，亦孙吴旧郡也。

邵陵郡吴置。领邵陵等县六。邵陵，亦孙吴旧郡治。

桂阳郡汉郡。领郴县等县六。郴，即汉郡治。

武昌郡吴置。领武昌等县七。武昌，即吴故都也。

安成郡吴置。领平都等县七。平都，亦吴故郡治。《晋志》：吴属扬州，晋改属荆州。

扬州初治寿春。太康二年，移治秣陵，即吴建业也。统郡十八。惠帝末，复治寿春。东晋时，治建康。兴宁二年，桓温自江陵移镇赭圻，遥领扬州。三年，移镇姑孰，寻复故。赭圻，今太平府繁昌县西南十里有故城。

丹阳郡汉郡。领建邺等县十一。建邺，即州治。建兴中，改曰建康。元帝建都扬州，改丹阳太守为尹。

宣城郡本丹阳郡地。太康二年分置，领宛陵等县十一。宛陵，即汉丹阳郡治。

淮南郡秦汉旧郡也。领寿春等县十六。寿春，即扬州旧治。惠帝永兴初，分淮南置历阳郡，领历阳等县。历阳，今和州治也。成帝时，又分置钟离郡，领钟离等县，属南徐州，今凤阳府东二十里钟离故城是也。

庐江郡汉郡。领阳泉等县十。阳泉，即曹魏庐江郡治。义熙中。分置晋熙郡，领怀宁等县。怀宁，今安庆府治。

毗陵郡《晋志》，吴分吴郡无锡以西为屯田，置兴农校尉。太康三年，省校尉为毗陵郡，领丹徒等七县。丹徒，今镇江府附郭县，见前。惠帝永兴中，以郡封东海王世子毗，因改为晋陵郡。

吴郡汉郡。领吴县等县十一。吴，即汉郡治。

吴兴郡吴置。领乌程等县十一。乌程，即吴旧治。《晋志》：永兴中，割吴兴及丹阳郡置义兴郡，领阳羡等县。阳羡，今常州府宜兴县是。

会稽郡秦郡。领山阴等县十。山阴，即汉郡治。

东阳郡吴置。领长山等县九。长山，即吴旧治。

新安郡吴所置新都郡也。晋改曰新安，领始新等县六。始新，即吴郡旧治。

临海郡吴置。领章安等县八。章安，亦吴郡旧治。《晋志》：明帝太宁初，分临海立永嘉郡，领永宁等县。永宁，今温州府附郭永嘉县也。

建安郡吴置。领建安等县七。建安，即吴旧郡治。

晋安郡本建安郡地。太康二年分置，领原丰等县八。原丰，即今福州府治闽县是也。

豫章郡汉郡也。领南昌等县十六。南昌，即汉郡治。《晋志》：永兴初，分庐江、武昌郡地置寻阳郡。永嘉初，又以豫章之彭泽县属焉，领柴桑等县。柴桑，今九江府南九十里有故城，盖即孙吴所置。彭泽郡，太康初废，至是改置。

临川郡吴置。领临汝等县十。临汝，即吴旧郡治。

鄱阳郡吴置。领广晋等县八。广晋，今饶州府北百五十里有故城。

庐陵郡吴置。领西昌等县十。西昌，今吉安府泰和县西三里有故城。

南康郡本吴所置庐陵南部都尉。太康三年，改置郡，领赣县等县五。赣，今赣州府附郭县。

交州治龙编。统郡七。龙编，即吴交州治。

合浦郡汉置。领合浦等县六。合浦，今廉州府治。《晋志》：太康初，省珠崖入合浦郡。

交趾郡汉置。领龙编等县十四。龙编，即州治。

新昌郡吴置。领麋泠等县六。麋泠，即吴郡治也。

武平郡吴郡。领武宁等县七。武宁，即吴旧治。

九真郡汉郡。领胥浦等县七。胥浦，即汉旧治。

九德郡吴置。领九德等县八。九德，即吴旧治。

日南郡秦象郡也。汉曰日南。领象林等县五。象林，在今占城国境内。

广州治番禺，统郡十。《晋志》：太康初，吴平，以荆州之始安、始兴、临贺三郡来属。怀帝永嘉初，又以三郡属湘州。成帝时，又以三郡还属荆州。

南海郡秦郡。领番禺等县六。番禺，即州治。成帝时，分南海立东官郡。领宝安等县。宝安，今广州府东管县也。安帝又分东官立义安郡，领海阳等县。海阳，今潮州府附郭县。恭帝时，又分南海立新会郡，领盆允等县。盆允，在今广州府新会县境。

临贺郡吴置。领临贺等县六。临贺，即吴郡治。

始安郡吴置。领始安等县七。始安，即吴旧治。

始兴郡吴置。领曲江等县七。曲江，即吴旧治。

苍梧郡汉郡。领广信等县十。广信，即汉郡治。《晋志》：穆帝分苍梧立晋康郡，领端溪等县。端溪，今肇庆府德庆州治。又立新宁郡，领新兴等县。新兴，今肇庆府新兴县。又立永平郡，领安沂等县。安沂，今梧州府藤县南有故城。

郁林郡汉郡。领布山等县九。布山，即汉郡治。又元帝大兴初，分置晋兴郡，领晋兴等县。晋兴，在今柳州府象州境。

桂林郡吴置。领潭中等县八。潭中，即吴郡治。

高凉郡汉置。领安宁等县三。安宁，在今肇庆府阳江县境。

高兴郡吴置。领广化等县五。广化，即吴旧治。《晋志》：武帝后省入高凉。

宁浦郡吴合浦北部也。晋改置郡，领宁浦等县五。宁浦，即吴都尉治。

郡国一百七十有三晋太康初，因后汉及三国之旧，其改易及增置者一十五郡而已。《晋志》云增置二十有三，误也，县一千一百有九，几于秦汉之境矣。

【史略】汉、魏以来，羌、胡、鲜卑降者，多处之塞内。魏嘉平中，邓艾尝言于司马师，宜分并州境内匈奴左部为二国魏公操初分匈奴之众为五部，时左部最强。部帅左贤王豹，单于於扶罗之子也，徙居雁门。其羌胡与民同处者，亦以渐出之。使居民表议，未及行。至是郭钦上言：戎狄强犷，历古为患。魏初民少，西北诸部，皆为戎居，内及京兆、魏郡、弘农，往往有之。今虽服从，若百年之后，有风尘之警，朔骑自平阳、上党，不三日而至孟津，北地、西河、太原、冯翊、安定、上郡，尽为战场矣。宜及平吴之威，谋臣猛将之略，渐徙内郡杂胡于边鄙，峻四夷出入之防，明先王荒服之制，此万世长策也。不听。元康末，关中氐齐万年等叛，事平。江统复作《徙戎论》警朝廷，朝廷不能用统议：徙冯翊、北地、新平、安定界内诸羌，著先零、罕�谩⑽鲋е�地；徙扶风、始平、京兆之氐，出还陇右，著阴平、武都之界。其并州之胡，本为匈奴部落，散居六郡。今五部之众，户至数万，皆可发遣，还其本域，庶华夏无纤介之忧云。先零、罕�谩⑽鲋е�地，自湟中西至赐支河首是也，在今陕西西宁卫境内。

王氏曰：晋承三分之季，复一统之规，分州列郡，依然秦汉之疆矣。乃创守失经，用荒厥绪。永嘉以后，中原州郡星离豆剖，莫可究极，先王之阪章不复见者，垂数百年。岂非古今升降之大变也哉？

迨贾氏煽乱，八王构兵八王，汝南王亮、楚王玮、赵王伦、齐王冏、长沙王�隆⒊啥纪跤薄⒑蛹渫觞搿⒍�海王越也，群翟起而乘之，于是中原板荡，不可复问。南渡封域，广狭无常，然上明见晋荆州注、江陵、夏口、武昌、合肥建初二年，合肥陷于后赵。永和六年，复取之、寿阳即寿春。咸和二年，陷于后赵。永和二年，复归于晋。太和四年，袁真以寿阳叛降燕，又降秦，六年克之。太元八年，苻坚大举入寇，寿阳为所陷，旋复取之、淮阴见上兖州注，往往为边圉重镇，而汉中建武初，梁州陷于李雄。桓温平蜀，遂复梁州，北守汉中。宁康初，为苻坚所陷。太元九年，复取之。义熙初，谯纵作乱，汉中为仇池杨盛所窃据，旋属于姚秦。三年，复为盛所据，羁属于晋。纵平，汉中亦来归、襄阳太兴初，梁州寄治襄阳。咸和五年，陷于后赵。七年，复取之。永和五年以后，司、豫诸州，多附于晋。十年，桓温伐秦，出自襄阳，不克而还。十二年，复引兵北出收洛阳。兴宁五年，洛阳陷于慕容燕。太元四年，襄阳为苻坚所陷。九年，复取襄阳，又北出宛洛，置戍洛阳，司、豫多为晋境。隆安三年，洛阳陷于姚秦，司、豫之间多见侵没，以襄阳为重镇、彭城太宁中，彭城陷于后赵。永和五年以后，后赵衰乱，徐、兖诸州，渐归于晋。太和四年，桓温伐燕，直至枋头，不克而还。太元三年，彭城为苻坚所陷。九年，复归于晋，于是进取青、兖诸州，河南郡县皆来归附。十年，刘牢之军于枋头，寻入邺城，既而慕容垂取邺、河、济以南，为所侵陷，于是以彭城为重镇。枋头，在今大名府�鱿匚髂习耸�五里亦间为藩翰。

殷仲堪曰：剑阁之隘，蜀之关键。巴西、梓潼、宕渠三郡，去汉中辽远，在剑阁之内，而统属梁州。盖定鼎中华，虑在后伏。自南迁守在岷、邛，衿带之形，事异曩日。是以李势初平，割三郡隶益州，将欲重复上流，为习坎之防也。○李延寿曰：寿春形胜，南郑要险，乃建业之肩髀，成都之喉嗌。

胡氏曰：六朝增重上游，庾亮欲经略中原，则先分戍汉、沔。刘裕欲伐魏，则先广襄阳资力。晋何充有言：荆、楚，国之西门。

于斯时也，刘渊据离石今山西汾州府永宁州，称汉。刘曜据长安，改汉曰赵。

【史略】初，魏人居南匈奴五部于并州诸郡《汉魏春秋》：魏武于建安二十一年，居匈奴左部于兹氏，右部于祁县，南部于蒲子，北部于新兴，中部于大陵。兹氏，今汾州府南十五里有故城。祁县，今太原府属县。蒲子，今平阳府隰州。新兴，见前。大陵，今太原府文水县东北十二里有故城，左部帅刘豹最强，豹子渊袭位，惠帝初，拜五部大都督。及晋乱，其党推渊为大单于，都离石，既而还都左国城渊本居左国城，在今永宁州东北二十里，建国号曰汉，略取太原、上党、西河境内数邑。永兴二年，离石饥，徙屯黎亭今潞安府黎城县。永嘉二年，寇陷平阳及河东郡，于是徙都蒲子，遣王弥、石勒等寇掠冀州诸郡及兖、豫以东。明年，徙都平阳，寇陷上党郡邑，南犯洛阳。四年，渊子聪篡立。五年，寇陷洛阳，王弥、石勒等复分道东略，会蒲阪叛降汉蒲阪，见舜都，遣刘曜等引兵陷长安，旋复失之。明年，袭陷晋阳，寻亦不守。建兴四年，刘曜复陷长安。使曜督陕西诸军事，封秦王。聪死，靳准作乱，尽诛刘氏。曜因讨准，至赤壁，遂自立赤壁，在今蒲州河津县北。曜僭号于此，与石勒共讨准等，平之，还都长安，改国号曰赵。大兴三年，曜取陇右诸郡，既又南降仇池仇池，在今巩昌府成县西北，见前秦州注。杨氏世据此，详见后，西胁凉州太宁元年，刘曜自陇上西击凉州军于河上，张茂惧，遣使称藩于曜。咸和三年，曜攻后赵将石生于金墉洛阳城西北隅曰金墉。先是大兴三年，赵洛阳守将尹安等叛降后赵，后赵将石生引兵赴之，安等复降司州刺史李矩于荥阳，矩亦遣兵入洛，河南民相率归矩，洛阳遂空，既而为石生所据守。大宁三年，曜遣将攻之，不克，至是复攻之，石勒驰救，为勒所获。曜子熙及允弃长安走上邽，寻复引兵趣长安，为石虎所败。虎乘胜取上邽。秦、陇悉入于后赵，赵亡。○胡刘盛时，其地东不过太行，南不越嵩、洛王弥、石勒以及曹嶷等，虽寇略纵横，东至青、齐，南抵江、汉，然皆不置戍守，或各私其地，名为附汉而已，西不逾陇坻刘聪时，未有陇右，刘曜始取之，北不出汾晋时刘琨以并州拒守，石勒始有其地。刘渊尝置雍州于平阳，幽州于离石。刘聪又置荆州于洛阳其时又置殷、卫、东梁、西河阳、北兖五州，而未详所治。刘曜以秦、凉二州并置于上邽，又置朔方于高平今平凉府镇原县，并州于蒲阪，改置幽州于北地，又尝置益州于仇池。至郡县分合，类不能详也。

李雄据蜀称成，李寿寻改称汉亦谓之后蜀。

【史略】汉末，賨人李氏自巴西、宕渠徙汉中賨，赋名也。蜀人谓赋为賨，盖蛮户之赋。宕渠，见前蜀汉梁州置，依张鲁。及魏武克汉中，复迁略阳，谓之巴氐。元康中，关中乱，岁饥，李特等帅流民就谷汉川，寻入剑阁见前三国蜀胡氏论剑门。会益州刺史赵�戮葜菖眩�特等依之。既而�律碧氐茆裕�特等怨�拢�引兵屯绵竹故城在今汉州德阳县北，见前，还攻成都，�镒咚馈３�议以梁州刺史罗尚为益州刺史，特等共迎尚入成都。尚复与特等隙，又敦迫流民还秦、雍。特等因之作乱，复屯聚绵竹，攻辛冉于广汉冉，广汉太守也。尚信其谋，故特攻之，冉败走，遂据其城；攻罗尚于成都，屡败晋兵，略取梓潼、巴西，寻入少城在成都城西。成都旧有太城及少城。罗尚自太城袭特，斩之。特弟流等复还据绵竹，寻徙据郫城今成都府郫城。流旋卒，众推特子雄为益州牧，治郫城，进攻罗尚，尚遁走。雄入成都，即成都王位，寻称帝，国号大成。建兴二年，汉中乱，郡人张成等以地归成。于是北取汉中，东略涪陵、巴郡，西收汉嘉、越��涪陵、汉嘉，俱见蜀汉梁州，久之，复取巴东及建平二郡，宁州亦尽入于成。雄卒，子期篡立。咸康四年，李寿废期自立寿，特弟骧之子，封汉王，屯涪，引兵入成都，废期而代之，改国号曰汉。寿卒，子势立。永和二年，桓温讨灭之。○李成盛时，东守三峡三峡在巴东、建平二郡之境。咸康中，二郡复属于晋，南兼�病㈧�南中蛮也，西尽岷、邛，北据南郑。李雄置益州于成都，梁州于涪，宁州于建宁，又分梁州置荆州于巴郡，分宁州置交州于兴古领兴古、永昌、���鳌⒃靳�、夜郎等五郡。《晋志》：咸康四年，李寿又分���鳌⒁估伞⒅焯帷⒃靳�四郡置安州，既又以兴古、永昌、云南、越��、朱提、河阳六郡为汉州。八年，以安州并入宁州，既又以越��还属益州，省永昌郡。《晋纪》云：咸康二年，夜郎、兴古入于晋。五年，宁州皆为晋所得。寿或于境内遥领宁州诸郡也。及雄卒，而成业遂衰。李寿时，浸以削弱。子势继之，亡不旋踵矣。

石勒据襄国今北直顺德府，见前，称赵史曰后赵。冉闵据邺，改赵曰魏。

【史略】初，匈奴别种曰羯，入居上党《匈奴传》：北狄入居塞内者，十有九种，羯其一也。石勒生长于武乡武乡，今山西沁州属县，后为群盗，寇掠冀、兖二州，为晋兖州刺史苟�谒�败，乃降刘渊，统兵寇掠，所向有功，东越豫、兖，南极江、汉，悉被残破。永嘉五年，与刘曜等攻陷洛阳，复引而东，屯于葛陂今在汝宁府新蔡县西北，寻北据襄国。山东郡县，多为所陷。建兴二年，袭入幽州时幽州治蓟，勒执王�錾敝�，大掠而还州旋入于段匹�蕖４笮硕�年，匹�尬�段末��否等所败，南奔乐陵，蓟始入于石勒。四年，取并州时并州治阳曲。刘琨失并州，走归段匹��，北至代郡勒将孔苌追杀故代将箕澹于代郡。代郡，《载记》作桑乾。胡氏曰：此后魏之代郡，非也。汉代郡南境有桑乾川。大兴初，靳准作乱，弑刘粲，勒与刘曜讨灭之。勒入平阳，置戍而还。曜封勒为赵公，既而贰于曜，称赵王勒自以河内等二十四郡为赵国，改太守皆为内史，仿古冀州之制，南至孟津，西至龙门，东至河，北至塞垣，皆为冀州，兼领冀州牧云。四年，攻取厌次即乐陵郡治，于是幽、冀、并三州，皆没于勒。大宁初，又克广固时曹嶷据广固，专制青、齐。广固见前青州注，并有青州。又略兖豫之境，取许昌，与刘曜争洛阳时洛阳亦附于勒勒遣石生戍守。咸和三年，寿春叛附于勒。四年，曜攻金墉，勒驰救，与曜战，获之。长安亦来降，进并秦、陇，凉州称藩，于是淮、汉以北，悉为赵境。勒自称赵天王，旋称帝，营邺宫，以洛阳为南都，置行台。勒死，石虎篡立，复称天王，寻迁于邺，东取令支今永平府东北有令支故城。时为辽西鲜卑段辽所据，虎与慕容�⒐补ッ鹬�。久之，复称帝。虎死，养子闵与其子遵举兵李城今怀庆府温县治，即故李城，入邺，遂篡立。闵寻杀遵而立鉴闵悉诛诸羯，又更赵曰卫，易鉴姓曰李，既又杀之而自立，号大魏，复姓曰冉闵，本内黄冉氏子也。虎之子祗，复称帝于襄国。闵攻围之，祗改称赵王，旋为其将刘显所杀，降于闵。未几，显复称帝于襄国。永和八年，闵攻杀之，因游食常山、中山诸郡。燕将慕容恪击闵，战于廉台在今真定府无极县西，获闵。慕容评等复攻邺，克之。○石赵盛时，其地南逾淮、汉晋咸和三年，石赵取寿春。五年，取襄阳。七年，襄阳复入于晋，而合肥、邾城，皆为所陷，其地遂南及于江，东滨于海，西至河西，北尽燕、代。石勒置冀州于信都因晋旧治，并州于上党，朔州于代北《晋志》：勒并朔方置朔州，兖州于鄄城后汉东兖州治也，徐州于廪丘廪丘，晋兖州治，幽州于蓟因王�鼍芍�，青州于广固广固，见前。青州治，雍州于长安，秦州于上邽，扬州于寿春，豫州于许昌皆因魏、晋旧治也。荆州初置于襄阳，后徙鲁阳今汝州鲁山县是。司州仍置于洛阳。石虎改置司州于邺，而分置洛州于洛阳，又增置营州于令支，凉州于金城。及虎之殒，国随以丧矣。

慕容氏据辽东称燕。

【史略】三国魏景初中，鲜卑莫护跋自塞外入居辽西棘城之北棘城，在今废大宁卫故柳城东南百七十里，号慕容部。再传至涉归，迁辽东之北，数从中国征讨有功，拜大单于。晋太康二年，涉归始寇昌黎昌黎故城，亦在柳城。东晋时，为平州治。又再传至���＃�即涉归子也。涉归死，弟删篡立，寻为其下所杀，部众乃复奉��，岁犯辽东西境，击破夫余夫余国，在朝鲜北境，大为边患。十年，�Ｇ虢担�拜鲜卑都督，以辽东僻远，徙居徒河之青山徒河故城，在柳城东百九十里，青山在焉，寻复徙居大棘城。永嘉初，自称大单于。建兴初，侵辽西段氏地，西至阳乐鲜卑段氏国于辽西令支，与慕容氏接境。阳乐故城，在徒河西南。令支，见前。大兴二年，平州刺史崔毖时平州与辽东郡同治襄平，今辽东都司城北七十里故城是也构高句丽高句丽，时国于乐浪之丸都。今朝鲜王京东北有丸都故城、段氏、宇文氏鲜卑宇文氏，国于辽西紫蒙川，在今柳城西境共攻�！／Ｒ约葡热锤呔淅觥⒍问现�兵，乃击宇文氏，大破之，遂引兵击毖于辽东。毖遁去，�Ｊ蛊渥尤收蛄啥�。既而晋拜�Ｆ街菽痢⒘啥�公。�Ｓ忠云渥雍舱蛄啥�，仁镇平郭平郭，在今辽东盖州卫南。�Ｗ洌�子�⑺谩Ｆ涞苋室云焦�叛，尽有辽东之境。�⒀盎髌街�，自称燕王，西摧段氏，败石虎咸康四年，�⒂胧�虎约攻段氏。�⒐ヂ恿钪б员敝畛牵�大获而还，既而赵入令支，灭段氏，以�⒉换幔�赵兵自专其利，移兵击�ⅲ�败去，迁都龙城即柳城也。�⒏�营之，号曰龙城，东破高丽咸康四年，击高句丽，入丸都，毁其城而还，北灭宇文建元二年，�⒒髅鹩钗牟�，又兼夫余永和二年，时夫余西徙近燕，�⑹故雷遇恋认�之，拔夫余，虏其王而还，日以强炽。子隽继之，因赵之衰，席卷幽州，迁都于蓟永和六年，隽伐赵，拔蓟，幽州郡县相继降下，于是徙都蓟，以龙城为留都，进略冀州，击灭冉闵，遂取邺城永和八年，隽遣慕容恪等略定冀州郡县，与闵战，获闵，进攻邺，取之。隽遂称帝。既又南并三齐永和十二年，时段龛据广固，雄于东方，隽使慕容恪攻之，悉平其地，渐规河南，乃迁于邺升平元年，隽自蓟迁都于邺，于是西取并州二年，燕慕舆根等攻拔上党，进收晋阳，既而平阳亦归燕，寻入于秦，南略豫、兖三年，许昌、颍川、谯、沛诸郡，皆为燕有，既而许昌复入于晋。隽殁，慕容恪辅政，复兼陈、汝兴宁二年，燕将李洪等复攻取许昌及汝南、陈郡，取洛阳三年，慕容恪取洛阳，略地至崤、渑，秦人屯陕城以备之，东至泗上，南至宛城，皆为燕境太和元年，燕取鲁、高平诸郡，又宛城亦叛降燕。明年，晋复攻拔宛。及恪卒，桓温北伐，直抵枋头枋头，见前，不克而还。是年，秦取洛阳。明年，秦拔壶关今潞安府治，即故壶关县，克晋阳，破慕容评于潞水即漳水也。在今潞安府潞城县东，长驱围邺，邺城下，追执燕主�嘤诟哐�即高阳郡，悉定燕地。○慕容燕盛时，南至汝、颍，东尽青、齐，西抵崤、黾，北守云中燕自慕容隽以后，常戍云中备代。初，平州仍置于襄平，幽州置于龙城，后徙于蓟。冀州初置于常山，后还治信都常山亦谓之北冀州。青州初置于乐陵，后还治广固。兖州置于阳平见前司州属郡。或云后还廪丘，中州置于邺慕容隽改司州为中州，洛州置于金墉，并州置于晋阳。荆州初置于梁国之蠡台在归德府城南，后置于鲁阳即石赵荆州治。燕末，与洛州并治洛阳。豫州初置于陈留，后置于许昌。迨其亡也，秦所得郡凡百五十有七焉。

张氏据河西称凉。

【史略】张轨仕晋，为散骑常侍。永康二年，轨以时方多难，隐有保据河西之志，乃求为凉州，从之。轨至姑臧即凉州治，芟夷盗贼，讨破鲜卑，威著西土。再传至茂轨卒，子�厮谩｝匚�其下所弑，弟茂代为凉州刺史，规取陇西、南安地，与刘曜相持。张骏时，为曜所败骏，�刂�子也，金城、枹罕诸郡皆没于曜，曜亡，乃复收河南地即金城、枹罕诸郡也，至于狄道晋惠帝所置郡。时又遣将伐龟兹、鄯善、西域诸国，焉耆、于阗之属，皆诣姑臧朝贡诸国皆在今甘肃塞外。子重华始称凉王《通释》云：重华据敦煌。考凉九世皆居姑臧，未始徙敦煌也，于时金城以东，皆属后赵晋永和二年，后赵伐凉，取金城，进攻枹罕诸郡，不克。后赵亡，复略有陇西诸郡。再传至玄靓重华传子曜灵，庶兄祚废杀之，而篡其位。祚寻为其下所杀，乃共立曜灵弟玄靓为王，复称凉州牧。既而重华弟天锡杀玄靓自立。晋太和二年，枹罕诸郡皆没于苻秦先是永和十一年，凉河州刺史张�掀鸨鴸⒑碧终澎瘢�州郡皆附�稀Ｂの魅死钯玻�独据郡不受命，略有武始、大夏、枹罕诸郡。天锡讨之，俨求救于秦，秦败凉兵于枹罕东，天锡引还，枹罕诸郡遂入于秦。武始，在今临洮府北。大夏，在今河州东北。皆张氏所增置。太元初，为秦所并。○张氏盛时，尝南逾河湟张骏因前赵之衰，南略至洮阳，置武街、石门、侯和、氵强川、甘松五屯护军，是越河湟而南也。洮阳，今洮州卫治。武街，在今岷州卫境。侯和、氵强川、甘松，俱在洮州卫境，东至秦、陇，西包葱岭葱岭，在今甘肃塞外于阗西南，北暨居延居延，即晋西海郡。张轨时分置武兴、晋兴诸郡武兴，今凉州卫西北有故城。晋兴，在今兰州西南，张�馗捶种霉阄淇�广武，今兰州西二百二十里有故城。其后增置益多。张茂尝置秦州永嘉初，茂取陇西南安地置秦州，又置定州《晋志》：茂分武兴、金城、西平、安故为定州。安故，今临洮府西南有故城，张骏更以武威等郡为凉州统十一郡。曰武威、西平、张掖、酒泉、西郡，皆故郡也；曰武兴、建康、湟河、晋兴、须武、安故，皆张氏所置。建康，今甘州卫西北二百里有故城。湟河，今西宁卫南二百八十里废廓州是。须武，亦在西宁卫境，兴晋等郡为河州统八郡。曰兴晋，在今兰州西，张氏所置。曰金城、南安，皆故郡也。曰武始、永晋、大夏、武成、汉中，皆张氏所置。永晋，在今河州东。武成、汉中，亦在河州境，敦煌等郡为沙州统三郡三营。曰敦煌、晋昌，皆故郡也。曰高昌，今甘肃西徼外州卫是，张氏所置郡。此三郡也。曰西城都护，曰西城校尉，曰玉门护军，此三营也。玉门，今废沙州卫西北有故玉门关，张祚又增置商州《晋志》：祚以敦煌郡为商州，其后张玄靓又增置祁连郡，张天锡又置临松郡云。祁连，今甘州卫西北有故城。临松，亦在甘州卫东南。凉张�铣⒀裕何岜＞萑�州，西包葱岭，东距大河。盖凉以凉、河、沙三州为封域云。

苻健据长安称秦。

【史略】晋永嘉四年，略阳临渭氐蒲洪自称护氐校尉、秦州牧、略阳公临渭，即晋略阳郡治。大兴二年，降于刘曜，曜亡，降于后赵，既又附于张骏。咸和八年，复降于石虎，虎徙秦、雍民及氐十余万户于关东，以洪为流民都督，居枋头。及虎卒，邺中乱，秦雍流民相率西归，路由枋头，推洪为主。石鉴以洪为都督关中诸军事、雍州牧，领秦州刺史。洪仍屯枋头，寻自称三秦王，改姓苻氏。未几，为降将麻秋所鸩死。子健统其众，且请命于晋，称雍州刺史，西入关，据长安，略秦、雍二州地。永和七年，自称天王，国号秦，寻称帝。时并州亦附于秦，又并有陇西地。健卒，子生嗣。升平元年，苻坚举兵，废生自立。是时，平阳、弘农以东，皆为燕境。太和四年，取燕洛阳。明年，分军攻上党，略晋阳，长驱入邺，遂灭燕，尽得其地。咸安元年，取仇池仇池，见前。宁康元年，陷晋汉中，取成都，梁、益二州皆没，邛、﹂、夜郎悉附于秦邛、﹂、夜郎，即《汉志》所称西南诸夷也。太元初，取晋南乡郡。又攻凉，克姑臧，尽取河西地，至于高昌。既又击定代地，分代为东西二部。四年，陷晋襄阳及顺阳郡，又东取彭城、下邳时又拔淮阴、盱眙略淮南地，为晋所败，淮阴、盱眙复入于晋。八年，大举入寇，克寿阳及郧城郧城，今湖广德安府治，既而败于肥水在寿州城东，奔还。于是慕容垂称兵于河北，慕容泓、姚苌等作乱于关中，晋亦乘间收河南及梁、益、徐诸州地，北戍黎阳、枋头黎阳在北直�鱿兀�与枋头俱见前。十年，坚为慕容冲所逼，长安危困，乃留其太子宏守长安，出奔五将山五将山，在今西安府醴泉县西北二十里，为姚苌所执。宏亦弃长安奔下辨今巩昌府成县治，又自武都奔晋。坚世子丕守邺，困于慕容垂，西奔晋阳称帝，既而南屯平阳，为慕容永所败，走死。其族子登，前为狄道长狄道，见前，枹罕诸氐共推为雍、河二州牧，帅众下陇，拔南安，丕因封为南安王。及丕死，登称帝，都雍，与姚苌战于新平、安定、长安间。太元十九年，姚苌卒，登自雍悉众而东，败于废桥在今西安府兴平县西北，众溃奔平凉马毛山马毛山，在今平凉府固原州西，姚兴追战杀登。登子崇奔湟中今兰州湟水之西，称帝，为乞伏乾归所逐，奔杨定于秦州定保据仇池，时兼有上邽，称陇西王。定与崇共讨乾归，皆败死。秦亡。○苻坚盛时，南至邛、�玻�东抵淮、泗，西极西域苻坚末，车师、鄯善皆来朝贡，又遣吕光将兵逾流沙，击西域之未服者。《十六国春秋》：时东夷、西域凡六十二国，入朝于秦，北尽大碛，置司隶于长安，秦州于上邽，南秦州于仇池，雍州于安定后并入司隶。太和六年，复置于蒲阪。安定，今平凉府泾州也，凉州于姑臧太和二年，置于枹罕。四年，移金城。太元初，始移镇姑臧，并州于晋阳初治蒲阪，后徙晋阳，冀州于邺升平初，冀州治上党，又徙晋阳，旋入于燕。灭燕后，始治邺。太元九年，冀州移治信都，或谓之东冀州，豫州于洛阳初置于许昌，旋移于弘农，又徙陕城，最后移治洛阳。又置东豫州于许昌，荆州于襄阳初置于丰阳川，今陕西商州镇安县东南有丰阳废县。寻徙于鲁阳。太元三年，始徙襄阳，洛州于丰阳初治宜阳，寻改治陕。太和五年，移洛阳。太元四年，复徙丰阳，梁州于汉中初置于陈仓，河州于枹罕太和六年，置于武始，旋徙于枹罕，晋州于晋兴或云置于平阳，益州于成都初置于扶风界，宁州于垫江即巴西郡治也。宁康初，置于此，兖州于仓垣今开封府陈留县西有仓垣故城。太元中，置于湖陆，今南直沛县北五十里胡陵故城是。亦曰南兖州。苻登时，兖州寄治新平，徐州于彭城太元三年置，扬州于下邳亦太元三年置，幽州于蓟初置于和龙，太元四年移治蓟，平州于和龙太元四年，分幽州置和龙，即龙城也，青州于广固。五胡之中为最盛焉。

慕容垂据中山为后燕。

【史略】初，垂自燕奔秦垂，慕容�⒅�子，以嫌忌奔秦，为苻坚所宠任。晋太元八年，坚入寇，败还，垂军独全，以兵授坚，西行至渑池今河南渑池县，请安集北鄙，坚许之。垂渡河至邺，冀州牧苻丕馆垂于邺西。会丁零翟斌起兵于新安丁零，世居康居，后徙中国。晋咸和五年，翟斌归于石赵，赵封斌为句町王，赵亡归燕。永和七年，慕容隽复封翟鼠为归义王，居中山。秦灭燕，徙其族居新安、渑池间，斌因起兵叛秦。新安，今河南府属县。康居，在今西域哈烈境内。句町，今云南临安府是其地，石赵取其名以授斌耳，谋攻洛阳，坚驿书使垂讨之。垂因聚兵至河内，济河焚桥，欲袭洛阳，豫州牧苻晖闭门固守，翟斌遂率其众归垂。垂以洛阳四面受敌，欲取邺据之。乃引兵而东，取荥阳，自称燕王，自石门济河石门，在郑州河阴县西二十里，长驱向邺，遂攻之。而分兵略故地，冀州郡县，次第皆归于燕，又北取蓟城及和龙。时邺中饥困，苻丕弃邺奔晋阳，垂取邺，又徇下勃海、青河诸郡，都中山，寻称帝。十二年，垂遣军南取历城今济南府附郭县，青、兖、徐诸州郡县壁垒亦多附燕。会丁零、翟辽据黎阳，寇略河、济间初，翟斌叛燕，慕容垂杀之。其党翟真等相继为乱于中山、常山间，为燕所败灭。翟辽奔晋黎阳太守滕恬之，恬之爱信之，辽乘间作乱，遂据黎阳，寻称魏天王，徙屯滑台滑台，今北直滑县，见前。辽卒，子钊继之。十七年，垂击钊，尽取其地《晋纪》：钊据有黎阳等七郡。十九年，复并西燕，又遣慕容农等济河南略东平、高平、泰山、琅邪诸郡，进军临海，转入临淄而还时临淄以东为辟闾浑所据。二十一年，垂卒，子宝嗣位。魏拓跋�智侄岵⒅荩�东围中山，尽取常山以东郡县，惟中山、邺、信都为燕城守。隆安元年，魏拔信都，中山围急，宝遂东保龙城，中山人推慕容详为主以拒魏，慕容麟复袭入中山，斩详称帝详，�⒃�孙。麟，宝庶弟。既而魏克中山，取邺，大河以北，悉为魏地。龙城复乱，宝为其臣兰汗所弑。宝子盛寻杀汗，复有辽西东地。又击高句丽，拔其新城、南苏二城新城，在今辽东金州卫西。南苏，即今金州卫治。《十六国春秋》：盛伐高句丽，开境七百里，徙五千余户而还。隆安五年，盛为其臣段玑所弑，慕容熙代立熙，垂之庶子。义熙五年，冯跋等作乱，推高云为主。燕亡。○后燕盛时，南至琅邪，东讫辽海，西届河、汾，北暨燕、代。冀州仍治信都初屯广阿，后复旧。广阿故城，在今真定府赵州隆平县东十里，幽州治龙城初治蓟，平州治平郭初治龙城，兖州治滑台初治东阿。太元十七年，以兖、豫二州皆治滑台，青州治历城，徐州治黎阳初置徐州于黄巾固，在今济南府章丘县北。后徙黎阳。太元二十一年，又徙治鄄城，并州治晋阳，雍州治长子。及东保龙城，州郡类多侨置。幽州置于令支晋隆安二年，慕容盛置幽州于肥如。元兴初，慕容熙复移置于令支。肥如，在今永平府西北。令支，在今永平府东北。俱见前，平州置于宿军宿军，在故龙城东北。义熙初，慕容熙改置营州于此，其后冯跋复改为平州，青州置于新城新城，在柳城之东，慕容熙始置青州，并州置于凡城凡城，在柳城西南，冀州置于肥如慕容盛时幽州治也。其视前燕版图，抑又末矣。

慕容永据长子为西燕。

【史略】晋太元八年，苻坚入寇，败还。九年，慕容垂起兵攻邺北地，长史慕容泓闻之泓，�嘀�弟，亡奔关东，收集鲜卑，还屯华阴。平阳太守慕容冲亦起兵平阳，进攻蒲阪，战败奔泓。泓进向长安，为谋臣高盖所杀。立冲为皇太弟，冲屡败秦兵，进据阿房阿房城，在西安府西三十四里，称帝，与秦兵相持。秦兵数败，且饥困，旋弃长安，冲入据之。十一年，冲为其将韩延所杀，推段随为燕王。未几，慕容恒、慕容永共杀随，立慕容顗为燕王，去长安而东。至临晋在同州朝邑县西南二里，恒弟韬诱杀顗，恒复立冲之子瑶为帝。永与韬等相攻，众皆去瑶奔永。永执瑶杀之，又立泓之子忠为帝。至闻喜今平阳府解州属县，刁云等共杀忠，推永为河东王，称藩于燕。既而秦主丕自晋阳移屯平阳以拒永，永求假道东归，弗许，战于襄陵今平阳府属县，丕大败，走死。永东据长子称帝，有上党、太原、平阳、河东、乐平、新兴、西河、武乡武乡，石勒所置郡也，今沁州武乡县，见前八郡地。十九年，为垂所灭。

姚苌据长安，亦称秦史谓之后秦。

【史略】初，姚弋仲为南安赤亭羌酋赤亭，在今巩昌府东五里。永嘉六年，东徙��俞眉今凤翔府陇州�狙粝囟�三十里有��俞麋故城，戎夏襁负随之者数万，自称护羌校尉、雍州刺史、扶风公。大宁初，降于刘曜，曜亡，降于后赵。咸和八年，石虎以弋仲为西羌大都督，帅众数万，徙居清河之滠头今真定府冀州枣强县东北有滠头戌。永和八年，弋仲卒，子襄降晋，寻复叛，侵扰淮、泗，出没许、洛间。升平初，襄自河东图关中，秦苻生遣苻黄眉等击之。襄败死于三原今西安府属县，弟苌帅众降秦。太元八年，苻坚入寇，以苌为龙骧将军，督益梁诸军事。坚败还，慕容垂起兵关东，慕容泓等应之，军于华阴。坚使苻�硖种�，以苌为司马。�戆芩溃�苌惧罪，奔渭北马牧马牧，即牧苑也，羌豪共推苌为盟主。苌自称秦王，进屯北地，攻新平，寻克之，复取安定。会坚自长安出奔五将山注见前，苌遣将吴忠袭执坚，幽于新平，既而杀之。十一年，苌以慕容顗去长安，乃自安定引兵而南，遂入据之，称帝。既而与秦王苻登相持于新平、安定间时新平为登所取。十六年，新平复降于苌。十八年，苌卒，子兴嗣，寻败苻登于废桥见前，登走死，西取上邽，东收蒲阪时平阳亦属于姚秦。隆安初，略取弘农、上洛诸郡。三年，陷洛阳，淮、汉以北诸城多降于秦。四年，伐西秦，取枹罕，西秦王乾归降。明年，伐后凉，吕隆亦降，于是秃发亻辱檀、沮渠蒙逊、李�诮苑畛�贡为藩臣。元兴二年，征吕隆入朝，使王尚镇姑臧。义熙元年，割南阳诸郡归于晋《晋纪》：时刘裕请和于秦，且求南乡诸郡，兴割南阳、顺阳、新野、舞阴十二郡归于晋。二年，以姑臧畀亻辱檀。三年，赫连勃勃叛，岭北郡县，多被侵陷。六年，乾归复攻略陇西诸郡，秦日以弱。十二年，兴卒，子泓嗣。明年，为刘裕所灭。○姚秦盛时，其地南至汉川，东逾汝、颍，西控西河，北守上郡。置司隶于长安，秦州于上邽，雍州于安定亦曰北雍州，并州于蒲阪又冀州亦置于蒲阪，河州于枹罕，凉州于姑臧元兴二年，以王尚为凉州刺史。时又有梁、益诸州，未详所置。或曰梁州治下辨，亦称南梁州。下辨，见前，豫州于洛阳，兖州于仓垣即苻秦兖州治，徐州于项城见晋豫州治，荆州于上洛。较之苻秦，盖及半而止矣。

乞伏乾归据苑川苑川城，在今靖虏卫西南，亦称秦史谓之西秦。

【史略】初，陇西鲜卑乞伏述延居于苑川乞伏，鲜卑部落名也，后以为姓，归刘曜，曜亡，述延惧，迁于麦田在今靖虏卫北。再传至司繁。晋咸安元年，苻坚将王统攻司繁于度坚山在靖虏卫西，司繁降秦，以为南单于，留之长安，而以司繁从叔吐雷为勇士护军勇士城，在靖虏卫西南二百里，抚其部众。宁康元年，还镇勇士川。寻卒，子国仁嗣。太元八年，坚入寇，以国仁为前将军，领先锋骑。会国仁叔父步颓叛，坚命国仁还讨之，步颓迎降。及坚败，国仁遂迫胁诸部拒秦。十年，国仁自称秦、河二州牧《载纪》：时国仁分其地置武城、武阳、安固、武始、汉阳、天水、历阳、氵强川、甘松、匡朋、白马、苑川十二郡。其地皆在今巩昌临洮及洮岷诸卫境内，筑勇士城而都之。十二年，苻登封国仁为苑川王。寻卒，众推其弟乾归为河南王时乞伏氏跨有凉州河南地也，迁都金城。十四年，苻登以乾归为金城王后又改为河南王，又进封梁王。十九年，苻登为姚兴所败死，其子崇称帝于湟中，乾归逐之，崇奔陇西王杨定定时据上邽及仇池之地，与定共击乾归，皆败死。乾归于是取陇西郡，称秦王。二十年，乾归迁于西城苑川西城也，二十一年，略阳为后秦所取先是略阳为休官夷权千成所据。是年，姚兴遣将姚硕德攻苻秦故将姜乳于上邽，降之，遂进取略阳。隆安四年，乾归迁都苑川。是年，姚兴伐西秦，乾归兵败，其部众悉降于秦。兴进军枹罕，乾归自金城奔允吾在今兰州西北，乞降于武威王利鹿孤。寻又南奔枹罕，降于姚秦，秦以乾归为河州刺史，居长安。五年，姚兴使乾归还镇苑川，尽以其故部众配之。义熙二年，乾归朝秦，复留之，而以其子炽磐监其部众。既而秦河州刺史彭奚念叛降南凉，秦以炽磐行河州刺史。四年，炽磐招结诸部，筑城于��康��良山而据之��康��良山，在兰州南百七十里。五年，炽磐克枹罕。时乾归从秦主兴于平凉，闻之，逃归苑川，令炽磐镇枹罕，乾归徙都度坚山见上，既而复称秦王。六年，攻拔秦金城，仍徙苑川，复攻秦略阳、南安、陇西诸郡，皆克之。七年，复降秦，仍封为河南王。会西羌彭利发袭据枹罕，乾归击平之。又徙都谭郊谭郊城，在今河州西北，攻南凉，取三河郡今西宁卫南白土城，即故三河郡治，寻为乞伏公府所弑公府，国仁子。炽磐遣兵讨诛之，迁于枹罕命其弟昙达等分镇谭郊、苑川，自称河南王。九年，秦陇西郡降于炽磐。十年，袭南凉，入乐都在今西宁卫西，遂并其地，复称秦王。十一年，广武为北凉所拔广武城，在今兰州西二百二十里，亻辱檀亦袭克其湟河郡见张氏所置郡。十三年，刘裕灭秦，炽磐因取秦上邽。元熙元年，取�ù�氵强川，时为西羌彭利和所据。今洮州卫南有氵强川城。宋永初元年，夏取上邽。元嘉三年，炽磐与亻辱檀相攻，夏主昌遣兵攻苑川，拔南安，又败秦兵于��康��良山，进攻枹罕及湟河、西平，大略而还。五年，炽磐卒，子暮末立。六年，北凉拔西平。七年，暮末为蒙逊所逼，求迎于魏，如上邽，为夏人所拒，乃保南安。其故地皆入于吐谷浑自苑川至西平、枹罕是也，既而略阳复降于夏。八年，夏主定遣将攻南安，暮末穷蹙出降，旋为夏所杀。○乞伏盛时，其地西逾浩��今西宁卫东有浩�境�，东极陇坻，北距河，南略吐谷浑。置秦州于西安初曰东秦州，河州于枹罕又尝置定州于此。义熙十年，改置凉州，寻复为河州，凉州于乐都义熙十四年，置沙州于此，寻改置凉州，梁州于赤水赤水，今巩昌府东五里赤亭水是也。元嘉四年，炽磐置梁州于此，旋为仇池所破，移置南氵强。未几，又为羌所破，梁州遂罢。南氵强，即氵强川也，益州于氵强川元熙初置，益州于浇河浇河城，在今西宁卫西百二十里。初，张�字蒙讨萦诙鼗停�炽磐又侨置于此，沙州于湟河宋元嘉四年，炽磐尝改置沙州于西平。五年，暮末又改置凉州于此。又乾归初置秦、梁等州及北河州，皆未详所治。盖乞伏于西北诸国，差为盛强，历年亦最久云。

杨茂搜据仇池仇池，见前刘曜取仇池，亦称秦。

【史略】汉建安中，天水氐杨腾者，世居陇右，子驹徙居仇池，孙千万附魏，魏封为百顷王仇池山有平田百顷，因名，千万孙飞龙，复居略阳，飞龙以其甥令狐茂搜为子。晋元康六年，关中齐万年作乱，茂搜率部落还保仇池，自是益强茂搜自称辅国将军、右贤王。建武初，子难敌自称左贤王，屯下辨；其弟坚头自称右贤王，屯河池河池，今巩昌府徽州也。永昌元年，刘曜击之，难敌请降。大宁初，难敌奔汉中，降成，仇池归于刘曜。未几，难敌袭据武都武都，今成县西北废武都县是，叛成自守。三年，复袭据仇池，寻称藩于晋。咸和九年，子毅称下辨公以坚头之子盘为河池公，既而其族互相争杀，国乱，咸安初，苻秦遣兵攻之，仇池亡。太元十一年，秦苻丕以杨定为雍州牧定，亦陇右氐，仕苻坚为卫将军，与慕容冲战，为所获，亡奔陇右，收集旧众，丕因而命之。定自上邽徙治历城今成县西建安故城是也，置储蓄于百顷，仍称仇池公，称藩于晋。又略取天水、略阳地，称秦州刺史、陇西王。十九年，与秦主登之子崇攻乞伏乾归，败死，陇西之地，皆入于乾归。其从弟盛先守仇池，复称秦州刺史、仇池公亦称藩于晋。义熙元年，谯纵乱蜀，时汉中空虚，盛遣其兄子抚据之。是年，后秦伐仇池，攻汉中，拔成固今汉中府城固县，杨盛请降于秦。三年，盛复使其党苻宣入汉中，仍通于晋，盛因以宣行梁州刺史。八年，后秦攻仇池，败还。九年，汉中复归于晋。宋永初三年，封盛为武都王。元嘉二年，子玄嗣。四年，魏主焘拜玄为梁州刺史、南秦王。六年，玄卒，其弟难当废玄子保宗而代之。九年，以兄子保宗镇宕昌今岷州卫南百二十里故宕州是，以其子顺为秦州刺史，守上邽是年，赫连定西迁，难当因袭取上邽。十年，魏拜难当为南秦王，难当旋畔宋，取汉中地，以其党赵温为梁、秦二州刺史。明年，宋复取梁州。十三年，难当自称大秦王。既而魏主焘以难当擅有上邽，遣拓跋丕等伐之。难当惧，摄上邽守兵还仇池，以其子顺为雍州刺史，镇下辨。又以其子虎为益州刺史，守阴平。十七年，复称武都王。十八年，入寇益州，宋遣裴方明等讨之，克其武兴、下辨、白水诸城武兴，即今汉中府宁羌州略阳县。白水，在今宁羌州西南，遂平其地。二十年，仇池为魏所取分其地为武都、天水、汉阳、武阶、仇池五郡。武阶，今巩昌府阶州东七十里废福津县是。既而杨玄子文德复据白崖在今宁羌州沔县西北，徙屯葭芦在今阶州东北，其后转徙于葭芦、白水、武兴之间。至梁天监四年，魏取汉中，杨集起等惧，率群氐叛魏，复立其兄子杨绍先为帝。魏人击败之，克武兴，执绍先，遂灭之。其后绍先乘魏乱，自洛阳逃还武兴，复称王。西魏大统十七年，达奚武入汉中，兼取武兴，杨氏始亡。

吕光据姑臧，亦称凉史谓之后凉。

【史略】吕光仕苻秦为骁骑将军。晋太元七年，车师前部及鄯善王朝秦车师，在今甘肃塞外。鄯善，见前，请为乡道〔导〕，以讨西域之不服者，坚使光将兵伐西域。八年，光行越流沙三百余里流沙，在今废沙州卫西，焉耆等国皆降焉耆，见前。九年，光以龟兹不下龟兹，亦见前，攻之，狯胡王及温宿、尉头诸国，合兵救龟兹狯胡诸国，皆在龟兹西，为光所败，王侯降者三十余国，遂入龟兹，抚定西域。寻引还，至高昌，高昌迎降高昌，见前凉沙州注，入玉门，敦煌、晋昌皆降，败凉州兵于安弥今肃州西境有废绥弥城，武威太守彭济杀凉州刺史梁熙以降。光遂有凉州，自领州刺史，寻称酒泉公、三河王。十七年，击南羌彭奚念，取枹罕。二十一年，自称天王。隆安三年，立子绍为天王，自称太上皇帝。旋卒，绍庶兄纂弑绍而代之。五年，吕超杀纂，而立其兄隆隆，光弟宝之子。既而秦主兴使姚硕德伐凉，自金城济河，直趋广武广武，本属后凉，时为秃发利鹿孤所取。秦师至，利鹿孤摄守军以避之，军至姑臧，凉兵大败，隆寻请降。元兴二年，秦征隆入朝，以王尚代为凉州刺史。○吕光初据姑臧，前凉旧壤，宛然如昨也。乃未几而纷纭割裂。迨凉之亡，姑臧而外，惟余仓松、番禾二郡而已仓松，在今庄浪卫西。番禾，在今永昌卫西。

秃发乌孤据廉川廉川城，在今西宁卫西南百二十里，为南凉。

【史略】初，鲜卑秃发树机能雄长河西，其从弟曰务丸，务丸三传至乌孤。晋太元十九年，吕光遣使拜为河西鲜卑大都统。二十年，破乙弗、折掘部二部在秃发部之西，筑廉川堡而都之。隆安初，自称西平王，治兵广武广武，在兰州西，见前，克凉金城。二年，取凉岭南五郡岭，洪池岭，在凉州卫南。五郡，广武、西平、乐都、湟河、浇河也。乐都、湟河、浇河三郡，俱在今西宁卫境，见前，改称武威王。三年，徙治乐都，寻置凉州于西平，以其弟利鹿孤镇之。明年，利鹿孤嗣立，遂徙治西平。五年，更称河西王。元兴元年，克凉显美及魏安显美，在今凉州卫西北。魏安，在今庄浪卫西，徙其民于乐都。利鹿孤卒，弟亻辱檀袭位，更称凉王，迁于乐都。义熙二年，亻辱檀献羊马于秦，秦主兴使为凉州刺史，代王尚镇姑臧。亻辱檀遂入姑臧，使其弟文支镇之而还。继又迁于姑臧。三年，与沮渠蒙逊相攻，蒙逊取西郡。又赫连勃勃来伐，入枝阳今靖虏卫西南有故城，亻辱檀追之，大败于阳武下峡在今靖虏卫东北。四年，秦遣兵袭姑臧，败去。亻辱檀复称凉王，既而屡为蒙逊所败。六年，复还乐都，姑臧遂入于蒙逊。九年，蒙逊进围乐都，湟河降于蒙逊。十年，亻辱檀西袭乙弗等部，留其子虎台居守。西秦王炽磐乘虚袭乐都，乐都寻溃。亻辱檀还，降于炽磐，既而为炽磐所杀南凉之亡，有乐都、西平、广武、浩�舅目�。○南凉盛时，东自金城，西至西海，南有河湟，北据广武。至拱手而得姑臧，为计得矣，乃卒不能守，并乐都而失之。然则广地固不可恃哉！

沮渠蒙逊据张掖，为北凉。

【史略】蒙逊本匈奴左沮渠王之后，世为张掖、临松、卢水诸部帅临松城，在今甘州卫东南，见前。晋隆安初，蒙逊诸父沮渠罗仇等仕于吕光，为光所杀。蒙逊因与诸部结盟，起兵攻拔临松郡，屯据金山金山，在永昌卫北二里，旋为吕光子纂所败，逃入山中。其从兄男成，闻蒙逊起兵，亦聚众屯乐涫在今肃州卫东北五十里，攻拔酒泉，进攻建康建康城，在甘州卫西北，见前，因推建业太守段业为凉州牧。蒙逊亦帅众归业，业拜为镇西将军。二年，业使蒙逊攻凉西郡，拔之。晋昌、敦煌皆降于业，又取张掖，因徙治焉，既又取西安郡在今甘州卫东。三年，业称凉王，寻迁蒙逊为张掖太守，又出为西安太守。五年，蒙逊自西安袭击业，杀之，其党共推蒙逊为凉州牧、张掖公。义熙三年，蒙逊攻南凉，取西郡，又屡败南凉兵。亻辱檀惧，引还乐都，姑臧降于蒙逊。七年，蒙逊置秦州，镇姑臧。八年，蒙逊迁于姑臧，称河西王。九年，败南凉兵，围其乐都，取湟河郡。十年，南凉为西秦所灭。十一年，蒙逊攻西秦，拔其广武郡。十三年，败西凉兵，城建康而戍之。宋永初元年，蒙逊灭西凉，并其地。元嘉五年，攻西秦乐都郡。六年，取西平郡。八年，魏拜蒙逊为凉州牧、凉王王武威、张掖、酒泉、敦煌、西海、金城、西平七郡。时金城仍为吐谷浑所据。九年卒，子牧犍嗣，魏复拜为凉州刺史、河西王。十六年，魏主围姑臧，姑臧溃，牧犍出降。十七年，牧犍弟无讳起兵敦煌初牧犍灭，无讳奔于敦煌，拔魏酒泉，及攻张掖，不克，退保临松。寻请降于魏，归酒泉郡，魏因以为凉州牧、酒泉王。既而其弟唐儿以敦煌叛，无讳击杀之。魏复攻拔其酒泉，无讳乃遣其弟安周西击鄯善，克其东城在鄯善国都之东，因名。十九年，无讳弃敦煌奔鄯善，鄯善王比龙惧，将其众奔且末且末国，在甘肃西徼曲先卫西。无讳遂据鄯善，旋袭取高昌而据之高昌，今甘肃塞外火州也，见前，奉表降宋，宋封为河西王。二十一年，无讳卒，弟安周代立。二十七年，袭车师前部车师前部，今甘肃塞外吐鲁番是其地，拔其城。大明四年，柔然攻灭之。○蒙逊盛时，西控西域，东尽河湟。尝置沙州于酒泉牧犍以弟元津为沙州刺史，督建康以西诸军事，兼领酒泉太守，秦州于张掖牧犍以弟宜得为秦州刺史，督丹岭以西诸军事，领张掖太守。丹岭，删丹岭也，而凉州仍治姑臧，前凉旧壤，几奄有之矣。较于诸凉，又其后亡者也。

李�诰荻鼗停�为西凉。

【史略】初，陇西李�谑硕我滴�效�狭�今废沙州卫东北有效�戏舷�。晋隆安四年，敦煌护军郭谦等共推�谖�敦煌太守。既而晋昌太守唐瑶以郡叛业，移檄六郡六郡，敦煌、酒泉、晋昌、凉兴、建康、祁连也。凉兴，在今废瓜州西北七十里，段业所置郡。祈连，在今甘州卫西北，见前，推�谖�沙州刺史、凉公。�谇脖�东取凉兴，西取玉门以西诸城玉门，在今废沙州卫西北，见前。五年，蒙逊所部酒泉、凉宁二郡来降凉宁，在今肃州卫东北，后凉所置郡。义熙元年，�谧猿魄亍⒘苟�州牧，迁治酒泉胡氏曰：�谇ň迫�，置瓜州于敦煌。十二年卒，子歆嗣。宋永初元年，为蒙逊所灭。○西凉有郡凡七，最为弱小，其亡亦忽焉七郡，曰敦煌、曰酒泉、曰晋兴、曰建康、曰凉兴，皆故郡也。又有会稽郡，在今肃州卫西境。广夏郡，即今废沙州卫之广至城。皆李�谒�置。凉亡时，又有新城郡。或曰李歆所置，亦在今沙州废卫境。

慕容德据滑台滑台，今北直滑县，见前，为南燕。

【史略】晋太元二十一年，后燕慕容宝嗣位，以范阳王德为冀州牧，镇邺德，垂之弟。既而魏拓跋�秩〔⒅荩�自井陉进攻中山井陉，在今真定府获鹿县西十里，详北直重险，分军攻邺，德拒却之。隆安元年，燕主宝东走龙城，中山寻为魏所陷，将并军攻邺。会慕容麟自中山奔邺，说德曰：邺城大难固，不如南趣滑台，阻河以伺衅。德从之，弃邺南徙，自称燕王。三年，德西讨叛将苻广广，秦主登之弟，滑台叛降于魏。陈、颍之民，亦多附魏。德无所归，乃引师而南，兖州北鄙郡县皆降下。寻据琅邪，取莒城莒城，今山东莒州，见前，进克广固广固城，在今青州府城西北，见前，遂都之。四年，德称帝。义熙元年卒，其兄讷之子超嗣位。六年，刘裕讨灭之。○南燕之地，东至海，南滨泗上，西带巨野，北薄于河。置司隶于广固慕容德初置青州于广固，荆州于东莱。慕容超改荆州为青州，而以青州为司隶也，兖州于梁父今泰安州南六十里有梁父城，青州于东莱，并州于平阴今兖州府东平州属县，幽州于发干发干故城，在今东昌府堂邑县西南五十里，徐州于莒城。慕容超自谓据九州之地者也。

谯纵亦据蜀，称成都王。

【史略】晋义熙元年，益州刺史毛璩以桓振陷江陵振，桓玄族，子也，将讨之，使其弟瑾等出外水即蜀江也，参军谯纵出涪水涪水，源出松潘卫小分水岭，至合州东南入嘉陵江，所谓内水也。见四川大川涪江。纵等至五城水口在今潼川州中江县东，其党作乱，袭杀毛瑾于涪城今成都府绵州治是，推纵为凉、秦二州刺史。璩行至略城《晋书》：略城，去成都四百里，闻变，还成都，遣军讨之，大败。益州营户李腾开城纳纵兵，杀璩，纵自称成都王。二年，刘裕遣毛修之讨纵，至宕渠宕渠故城，在今四川渠县，见前，军中作乱，还屯白帝白帝故城，在今夔州府城东五里，三年，使刘敬宣讨之，不克。六年，纵使谯道福陷巴东。九年，裕复遣朱龄石讨灭之。○谯纵之地，北不得汉中，南不逾邛、�病３踔靡嬷萦诔啥迹�巴州于白帝，又常侨置秦、梁二州或曰：梁州置于涪城，秦州置于晋寿。规模亦浅狭矣。

赫连勃勃据统万今榆林卫西北二百里故夏州城，即统万城，称夏。

【史略】初，匈奴刘务桓世为铁弗部落大人务桓南匈奴右贤王去卑之后。再传至刘卫辰，降于苻秦。又叛附于代，寻复叛代。兴宁三年，秦将邓羌讨擒之于木根山在今榆林卫西北，既而复使统所部。宁康二年，为代王什翼犍所败。太元元年，卫辰患代之逼，求救于秦，秦王坚遣兵击定代地，分代民为二部，自河以西，皆属卫辰。寻复叛秦，刘库仁击破之是时秦分代民，自河以东属库仁，追至阴山西北千余里阴山，在今榆林塞外。久之，坚以卫辰为西单于，屯代来城在今榆林卫北，士马渐盛，雄于朔方。十六年，魏主�只髅鹬�，少子勃勃奔薛干部，薛干部送之于没奕干薛干、没奕干，俱鲜卑别部帅也。薛干在五原，今宁夏后卫境。没奕干在高平，今平凉府镇原县境。元兴初，魏遣军击高平，没奕干弃部众，与勃勃奔秦州。既而姚兴以勃勃为安北将军，使助没奕干镇高平。寻又以勃勃为五原公，配以三交五郡〔部〕鲜卑三交城，在榆林卫故夏州西及杂虏二万余落，镇朔方。会秦复与魏通，勃勃怒，遂谋叛秦，袭杀没奕干于高平，而并其众。义熙三年，自称大夏天王，既而破鲜卑薛干等部，进攻秦三城以北诸戍三城，在今延安府东南，侵略岭北诸城九���现钌揭员痹涣氡薄＞毗��仙剑�在今陕西醴泉县西北六十里，秦人为之困弊。又西击秃发亻辱檀于枝阳枝阳，在靖虏卫西南，见前，大获而还。七年，攻秦平凉，拔定阳定阳城，在今延安府�恢萋宕ㄏ乇�，又寇陇右诸城镇。九年，筑统万城而居之。十二年，袭破秦上邽，毁其城，进陷阴密今泾州灵台县西五十里有阴密城，又陷安定及雍雍，今凤翔府治，见前，复弃不守。十三年，刘裕灭秦，勃勃乃进据安定，岭北郡县镇戍皆降。十四年，入长安称帝，东略至陕，又取蒲阪。宋元嘉二年，勃勃卒，子昌嗣。三年，魏主焘袭破统万，分兵取弘农、蒲阪，遂入三辅，取长安。四年，魏复袭统万，克之，昌奔上邽，既而安定亦降于魏。五年，为魏将尉眷所攻，自上邽退屯平凉。寻攻安定，为魏将安颉所擒。其弟定奔还平凉称帝，魏安颉追击之，败没，定因复取安定及长安。七年，定复为魏所败，走保上邽。魏取安定，围平凉，既而陇西降魏，平凉亦下，于是长安、临晋、武功诸城镇临晋故城，在今同州朝邑县西南。武功，今乾州属县。俱见前，皆入于魏。八年，定攻南安，灭西秦。寻畏魏人之逼，自治城济河治城，今河州西北有故城，欲击沮渠蒙逊而夺其地。吐谷浑王慕�┣脖�邀击，擒之。夏灭。○勃勃盛时，南阻秦岭，东戍蒲津，西收秦、陇，北薄于河。置幽州于大城在今榆林卫东北，朔州于三城见上，雍州于长安义熙七年，置雍州于阴密，旋罢。元熙初，于长安置南台，并置雍州镇焉，并州于蒲阪，秦州于上邽初置于杏城，后移上邽。杏城，在陕西中部县东南，梁州于安定，北秦州于武功，豫州于李闰李闰，在同州东北，荆州于陕。其地不逮于姚秦，而雄悍则过之矣。

冯跋据和龙亦曰龙城，见前燕慕容�⒍剂�城，为北燕。

【史略】初，慕容�⑵聘呔淅觯�徙其支属于青山青山，在今大宁废卫故营州东，见前，高云仕燕主宝为侍御郎。隆安元年，宝迁龙城，其子会作乱，云以功为建威将军，封夕阳公，为宝养子，与中卫将军长乐冯跋相友善跋父和，事慕容永为将。永败，徙和龙。及慕容熙即位，无道，跋得罪，亡命山泽。义熙三年，因间入龙城，与其徒作乱，推云为主，杀熙，云复姓高氏，于是幽州刺史慕容懿以令支降魏令支，在今北直永平府东北，见前。跋为云所宠任，其弟弘等皆柄用。五年，云为宠臣离班桃仁所杀，众推跋为主，跋遂即天王位。宋元嘉七年，跋卒，弟弘篡立。九年，魏人围和龙，肥如诸城皆降魏肥如，亦在永平县西北，见前。明年，魏复攻弘，取凡城凡城，在故营州西南，见前。十二年，魏兵复围和龙，大略而还。燕日危蹙，因请迎于高句丽。十三年，魏将娥清等复伐燕，高丽来迎，弘遂焚和龙而东，旋为高丽所杀。○冯氏袭燕旧壤。司隶治和龙，以并、青二州镇白狼白狼城，亦在故营州西南，幽、冀二州镇肥如，其余悉仍燕旧。

何氏曰：曹魏承丧乱之余，西北诸郡，地荒民少，戎夷僭居。晋之兴，刘渊，匈奴也，而居晋阳；石勒，羯也，居上党；姚氏，羌也，居扶风；苻氏，氐也，居临渭临渭，即魏晋略阳郡治；慕容，鲜卑也，居昌黎。及刘渊一倡，并、雍之间，乘机四起。始于永兴之初，讫于元嘉之季，为战国者一百三十有六年。○王氏曰：志所称十六国者，二赵、五凉、四燕、三秦、一蜀、一夏也。附刘渊于前赵，附冉闵于后赵，附西燕于后燕，附谯纵于李蜀，故不曰二十国云又仇池尝臣附于南北间，故不称国。