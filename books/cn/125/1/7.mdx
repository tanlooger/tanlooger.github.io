---
---
---
title: 卷七
---



◎历代州域形势七宋上　夏附

宋抚有中土，奄甸四方。先取荆湖，西灭蜀，南平广，遂并江南。

【史略】初，赵匡胤为周宿卫将，从世宗征讨，屡有功，威望甚著。显德六年，幼主宗训即位，匡胤以殿前都检点领归德节度使归德镇宋州。匡胤既代周，遂以宋为国号。会北汉及契丹谋南寇，命匡胤御之，次陈桥驿在今开封府东北二十里。军乱，推匡胤为主，遂入汴，即帝位。建隆三年，湖南张文表作乱文表为衡州刺史。时周行逢卒，遂作乱，据潭州，周保权请救。宋命慕容延钊等将兵南下，假道荆南，遂入荆州。高继冲惧，因籍三州以献。时湖南已平张文表，宋师长驱而进，克其潭州，还趋朗州，保权谋拒命，延钊袭执之以归，荆楚悉定。乾德二年，王全斌等伐蜀，道出凤州，别遣刘光义等出归州。全斌进克兴州，略定山南诸城寨，进至益光今保宁府昭化县，蜀人扼剑门以拒。全斌用降卒言，遣别将由来苏径出剑门南来苏，村名，在今剑州东南九十里，出敌不意，遂克之，西至魏城在今绵州东六十五里。蜀人骇惧，孟�猿鼋怠Ｊ绷豕庖逡嗫速缰荩�尽平峡中地万、施、开、忠诸州是也，遂州迎降。于是引军而西，会全斌于成都，略定两川。开宝三年，遣潘美等将兵伐汉。先是美为潭州防御使，遣将攻南汉，克其郴州。至是自道州而进克富州今平乐府属县，拔贺州，转趋昭州，克之。又拔桂州及连州，大败汉兵于莲花峰下今韶州府南五里莲花山是也，拔韶州。韶，汉之门户也。汉人大惧。美进克英州时又遣别将克其雄州。二州，见前岭南北四十七州注，引兵屯马径，去广州十里时美进屯马径，寨于双女山下。双女山，在今府西十七里，马径又在其东。或以为即今府北六里之马鞍山。汉人出战，复败，刘钅长乃降，尽平广南州镇。七年，遣曹彬等伐南唐，自荆南发战舰东下，克其池州，进拔唐师于铜陵今池州府属县，遂次采石在今太平府北二十五里，见前，以浮梁渡江。明年，彬又败唐兵于白鹭洲及新林港白鹭洲，在今应天府西南二十里大江中。又东里许，即新林港，别将克溧水今应天府属县，彬进次秦淮秦淮水，在今应天府城南正阳门外，即彬屯兵处。唐兵陈于城下，涉水击败之。吴越亦发兵助宋，克其常州，润州来降。又遣将败其江西援兵于皖口在今安庆府西十里，见前。金陵势益孤，城陷，李煜降。江南悉定。

吴越入朝，闽海内附，乃兼北汉。

【史略】建隆初，钱弘俶即遣使朝贡。及兵下江南，弘俶自帅兵助宋攻南唐，南唐亡。明年，遂来朝，寻遣还。太平兴国三年，复入朝，会陈洪进以漳、泉二州来归闽朱文进之乱，泉州将留从效举兵复泉州，归于王延政。延政败亡，泉州降于南唐。晋开运二年，从效废其刺史王继勋，自领军府事，南唐因授为泉州刺史。明年，唐兵败于福州，从效因遣唐戍兵归国，遂据有漳、泉二州。汉乾�潭�年，唐置清源军于泉州，以从效为节度。宋建隆初，入贡称藩。三年，从效卒，统军使陈洪进废其子绍纟兹，推副史张汉思为留后。乾德初，洪进又废汉思而代之。明年，宋改清源为平海军，以洪进为节度使。三年，入朝，遂籍二州十四县以献，弘俶惧，亦籍境内州军以献。于是闽越悉为王土。四年，伐北汉先是太祖屡遣兵击汉。开宝二年，自将至太原，壅汾、晋二水灌之，其岚、宪二州来降，晋阳久不下，乃引还。九年，复遣将分道攻太原，不克。汾水，在今太原县东。晋阳，在今县城西。太原，故晋阳也，命潘美帅诸军攻围太原，复命郭进为石岭关都部署石岭关，在今太原府东北百二十里，断燕蓟援师。契丹来救，进败之于白马岭今太原府孟县东北三十里白马山是也，遂引去。帝复自将至太原，攻围益急。继元危困，遂出降，并、代悉平。于是天下复归于一。

因袭前辙，定都大梁。

【都邑考】宋建隆初，因周旧制，以大梁为东京开封府，洛阳为西京河南府。真宗建宋州为南京景德三年，以宋州为太祖旧藩，升州为应天府。大中祥符七年，遂建为南京。其后高宗即位于此，仁宗又建大名府为北京庆历二年，以大名府为真宗驻跸之所，建为北京。时谓之四京又皇�趟哪辏�以曹、陈、许、郑、滑为辅郡。崇宁四年，以右司谏姚佑言，于是以颍昌府为南辅，升襄邑为拱州，为东辅，郑州为西辅，滑州为北辅，各置军防。其后废置不一。高宗南渡，以临安府为行都，后遂定都焉建炎元年，幸扬州。三年，幸杭州，进幸江宁府，改为建康府。四年，幸温州，复幸越州。绍兴二年，以杭州为临安府，旋幸临安。三年，营建康行宫。四年，幸平江府。五年，还临安。六年，又幸平江。七年，幸建康。八年，复还临安，自是定都焉。三十一年，幸建康。明年，复还临安。

分天下为十五路先是淳化四年，法唐制，分天下为十道：曰河南，曰河东，曰河北，曰关西，曰剑南，曰淮南，曰峡西，曰江南东西，曰浙东西，曰广南。至道三年，始分天下州军为十五路，各置转运、经略、安抚、等使统之。

京东路东至海，西抵汴，南极淮、泗，北薄于海。统府一，州十六，军四，监二。先是乾德初，命节镇所领支郡，皆直隶京师，得自奏事，不属诸藩。节度使之权始轻。太平兴国二年，复罢天下节镇领支郡之制，于是军监与州府同列矣。

开封府唐汴州，后为宣武军治。朱梁曰开封府。宋因之，领开封等县十八。又崇宁四年，析置拱州，亦曰保庆军，初领襄邑等县五，后领县二。今归德府睢州也。

宋州朱梁宣武军治此，兼领亳、辉、颍三州，亦曰宋州节度。后唐改军曰归德。宋仍曰宋州，亦曰归德军。景德中，升为应天府，领宋城等县六。今曰归德府。

兖州唐末为泰宁军治。后周军废。宋仍曰兖州。政和八年，升为袭庆府，领瑕丘等县十。

徐州唐末为感化军治。朱梁复曰武宁军。宋仍曰徐州，领彭城等县五。

曹州石晋置威信军治此，兼领单州。后周曰彰信军。宋仍曰曹州，亦曰兴仁军。崇宁初，升为兴仁府，领济阴等县四。

青州唐平卢军治。石晋废军。汉复故。宋仍曰青州，亦曰镇海军，领益都等县六。

郓州唐天平军治。宋仍曰郓州，亦曰天平军。宣和九年，升为东平府，领须城等县六。须城，即唐之须句郡也。

密州唐曰密州。宋因之，亦曰安化军，领诸城等县六。

齐州唐曰齐州。宋因之，亦曰兴德军。政和六年，升为济南府，领历城等县六。

济州唐曰济州，后废。五代周复置。宋因之，领巨野等县四。巨野，今济宁州属县。

沂州唐曰沂州。宋因之，领临沂等县五。

登州唐曰登州。宋因之，领蓬莱等县四

莱州唐曰莱州。宋因之，领掖县等县四。

淄州唐曰淄州。宋因之，领淄川等县四。

濮州唐曰濮州。宋因之，领鄄城等县四。

单州唐末置单州。朱梁曰辉州。后唐复故。宋因之，领单父等县四。

潍州唐初置潍州，寻废。宋建隆三年，置北海军。乾德二年，升为州，领北海等县三。今山东平度州潍县，即故治也。

广济军唐曹州之定陶镇。宋置广济军，领定陶县一。今曹州定陶县是也。

清平军唐齐州之章丘县。宋初置清平军，领章丘县一。今济南府章丘县。

淮阳军唐初曰邳州，州寻废。宋置淮阳军，领下邳等县二。今江南邳州也。

宣化军唐淄州之高苑县。宋置宣化军，领高苑县一。熙宁三年，军废，县仍隶淄州。今青州府高苑县也。

莱芜监本莱芜县。唐属兖州。宋置莱芜监，主铁冶。今山东泰安州属县。

利国监本徐州沛县地。宋置利国监，主铁冶。在今州东北九十里。

京西路东暨汝、颍，西距崤、函，南逾汉、沔，北抵河津。统府一，州十六，军二。

河南府唐曰河南府。宋因之，领河南等县十六。

滑州唐末为宣义军治。后唐复曰义成军。宋仍曰滑州，亦曰武成军，领白马等县三。

郑州唐曰郑州。宋因之，亦曰奉宁军，领管城等县五。

汝州唐曰汝州。宋因之，亦曰陆海军，领梁县等县五。

陈州石晋置镇安军于此。汉废军，周复置。宋仍曰陈州，亦曰镇安军。宣和初，升为淮宁府，领宛丘等县五。

许州唐忠武军治。朱梁曰匡国军，兼领陈、汝二州。后唐复曰忠武。宋仍曰许州，亦曰忠武军。元丰三年，升为颍昌府，领长社等县七。

蔡州唐末为奉国军治。宋仍曰蔡州，亦曰淮康军，领汝阳等县十。

颍州唐曰颍州。宋因之，亦曰顺昌军。政和六年，升为顺昌府，领汝阴等县四。

孟州唐河阳三城节度治此。宋仍曰孟州，亦曰河阳军，领河阳等县六。

唐州唐曰唐州。宋因之，领泌阳等县五。泌阳，今南阳府属县。

邓州朱梁置宣化军治此，兼领唐、均、房三州。后唐改曰威胜军。周曰武胜军。宋仍曰邓州，亦曰武胜军，领穰县等县五。

襄州唐为山南东道治。石晋废军，汉复故。宋仍曰襄州，亦曰山南道节度。宣和初，升为襄阳府，领襄阳等县六。

均州唐末为戎昭军治。宋仍曰均州，亦曰武当军，领武当等县二。

房州唐曰房州。宋因之，亦曰保康军，领房陵等县二。

金州唐末为昭信军治。前蜀曰雄武军，兼领巴、渠、开三州，旋废。后蜀曰威胜军。宋仍曰金州，亦曰昭化军，领西城等县五。

随州唐曰随州。宋因之，亦曰崇义军，后又为崇信军，领随县等县三。

郢州唐曰郢州。宋因之，领长寿等县二。

信阳军唐曰申州。宋开宝九年，降为义阳军。太平兴国初，改为信阳军，领信阳等县二。信阳，即唐申州治义阳县也。

光化军唐�铣窍刂�阴城镇，属襄州。宋置光化军，领乾德县一。今为襄阳府光化县。

河北路东滨海，西薄太行，南临河，北据三关。统府一，州二十四，军十四。

大名府唐魏州，为天雄军治。后唐曰兴唐府。石晋曰广晋府，后又为天雄军。汉曰大名府。周因之，亦曰天雄军。宋仍为大名府，领元城等县十二。

镇州唐为成德军治。后唐曰真定府，寻复曰成德军。石晋改为恒州，又改军曰顺国军。汉仍曰镇州成德军。宋因之。庆历八年，升为真定府，领真定等县九。

瀛州唐瀛州。宋因之，亦曰瀛海军。大观二年，升为河间府，领河间等县三。

贝州石晋置永清军治此，兼领博、冀二州。后周军废。宋仍曰贝州，亦曰永清军。庆历八年，改曰恩州，领清河等县三。

博州唐博州。宋因之，领聊城等县四。

德州唐德州。宋因之，领安德等县二。

沧州唐末为义昌军治。朱梁曰顺化军。后唐复曰横海军。宋仍曰沧州，亦曰横海军，领清池等县五。

棣州唐曰棣州。宋因之，领厌次等县三。

深州唐曰深州。宋因之，领静安等县五。静安，今深州治也。

�笾�唐曰�笾荨Ｋ我蛑�，领永年等县五。

邢州朱梁为保义军治，兼领�蟆⒋哦�州。后唐改曰安国军。宋仍曰邢州。宣和初，升为信德府，领邢台等县八。邢台，即唐州治龙冈县。

冀州唐曰冀州。宋因之，亦曰安武军，领信都等县六。

赵州唐曰赵州。宋因之，亦曰庆源军。宣和初，升为庆源府，领平棘等县七。

定州唐义武军治。宋仍为定州，亦曰定武军。政和三年，升为中山府，领安喜等县七。又庆历二年，置北平军，治北平县，今保定府完县是也。

莫州唐曰莫州。宋因之，领任丘县一。任丘，今河间府属县。

相州朱梁置昭德军治此，兼领卫、澶二州。后唐军废，石晋复置彰德军。宋仍曰相州，亦曰彰德军，领安阳等县四。

怀州唐曰怀州。宋因之，领河内等县三。

卫州唐曰卫州。宋因之，领汲县等县四。

澶州石晋置镇宁军治此，兼领濮州。宋仍曰澶州，亦曰镇宁军。崇宁五年，升为开德府，领濮阳等县七。濮阳，今大名府开州治。

磁州唐曰磁州。朱梁曰惠州，后唐复故。宋因之。政和三年，改曰磁州，领滏阳等县三。

祁州唐曰祁州。宋因之，领蒲阴等县三。蒲阴，今北直祁州治也。

滨州五代周置。宋因之，领勃海等县二。勃海，周旧治也。

雄州五代周置。宋因之，领归信等县二。归信，即周旧治归义县。

霸州五代周置。宋因之，领文安等县二。文安，周旧治也。

保州五代唐置泰州，后废。宋建隆初，置保塞军。太平兴国六年，升为保州，领保塞县一。保塞，即后唐泰州治清苑县也。

德清军五代晋置。宋因之，治清丰县。今县属大名府。

保顺军五代周置。宋因之，治无棣县，今山东武定州海丰县是也。

定远军唐曰景州。五代周曰定远军。宋因之。景德初，改曰永静军，领东光等县三。东光，今景州属县。

破虏军五代周霸州淤口寨。宋太平兴国六年，置破虏军。景德二年，改为信安军，今霸州东五十里信安城是。

平戎军唐涿州新镇地。宋太平兴国六年，置平戎军。景德初，改曰保定军。今为霸州保定县。

静戎军五代周梁门口寨，属易州。宋太平兴国六年，置静戎军。景德初，改为安肃军，领安肃县一。今保定府安肃县。

威虏军唐易州遂城县。宋太平兴国六年，曰威虏军。景德初，曰广信军，领遂城县一。今安肃县西二十五里有废遂城县。

乾宁军唐末置乾宁军，属沧州，后废。宋太平兴国七年，复置乾宁军。大观二年，升为清州，领乾宁县一，今河间府青县是也。

顺安军本瀛州高阳关寨，后周三关之一也。宋淳化三年，置顺安军，领高阳县一。今县属北直安州。

宁边军唐定州之博野县。宋雍熙四年，置宁边军。景德初曰永宁军，领博野县一。今县属保定府。

天威军本镇州井陉县。宋置天威军，治井陉，今真定府井陉县也。

承天军唐置承天军。宋因之，后为承天寨。在今真定府北百三十里。

静安军五代周置。宋因之。在今深州东南三十里。

通利军唐卫州黎阳县。宋端拱初，置通利军。天圣初，曰安利军。政和五年，升为�鲋荩�亦曰�鲋菥�，又为平川军，领黎阳等县二。今为大名府�鱿�。

河东路东际常山，西逾河，南距底柱，北塞雁门。统州十七，军六，监二。

并州唐太原府。宋仍为并州，亦曰河东节度。嘉�唐吣辏�复曰太原府，领阳曲等县十。阳曲，今太原府治。

代州唐末为雁门军治。宋仍曰代州，领雁门等县四。

忻州唐曰忻州。宋因之，领秀容等县二。

汾州唐曰汾州。宋因之，领西河等县五。西河，即唐旧州治隰城县也。

辽州唐曰辽州。宋因之，领辽山等县四。

泽州唐曰泽州。宋因之，领晋城等县六。

潞州唐昭义军治。朱梁曰匡义军。后唐曰安义军，寻复曰昭义。宋仍曰潞州，亦曰绍德军。崇宁初，升为隆德府，领上党等县八。

晋州朱梁置定昌军治此，兼领绛、沁二州。后唐曰建雄军，又改建宁军。宋仍曰晋州，亦曰建雄军。政和六年，升为平阳府，领临汾等县十。又政和二年，置庆祚军，领赵城县一，今平阳府赵城县也。

绛州唐曰绛州。宋因之，领平正等县七。

慈州唐曰慈州。宋因之，领吉乡县一。吉乡，即唐州治吉昌县也。

隰州唐曰隰州。宋因之，领隰川等县六。

石州唐曰石州。宋因之，领离石等县五。又元符二年，增置晋宁军，领定胡等县二，今陕西葭州也。定胡废县，在今山西永宁州西二十里。

岚州唐曰岚州。宋因之，领宜芳等县三。

宪州唐曰宪州。宋因之，初仍治楼烦县。咸平五年，改领静乐县一。静乐，今太原府属县。

丰州唐曰丰州。宋因之。庆历初，为夏人所陷。嘉�唐吣辏�寄治府州境内，今府谷县北宁丰废城是也。

麟州唐曰麟州。宋因之，亦曰建宁军。端拱初，曰镇西军，领新秦县一，今葭州神木县是也。

府州唐麟州地。晋王存勖始置府州。五代汉曰永安军，兼领胜州及沿河诸镇。宋仍曰府州，亦曰永安军。崇宁初，改曰靖康军，领府谷县一，即后唐旧治也。

平定军唐并州地。宋置平定军，领平定等县二。今太原府平定州。

火山军本北汉雄勇镇，属岚州。宋太平兴国七年，改置火山军。治平四年，复置火山县隶焉，县寻废，今太原府河曲县是也。

定羌军唐岚州地。宋淳化四年，置定羌军。景德初，曰保德军。今为太原府保德州。

宁化军北汉置。宋因之，领宁化县一，今静乐县北八十里宁化故城是。

岢岚军唐置岢岚军，五代末废。宋太平兴国五年，复置，领岚谷县一，今岢岚州也。

威胜军唐曰沁州。宋太平兴国三年，改置威胜军，领铜�车认厮摹Ｍ��常�今沁州治也。

永利监本晋阳县地。宋太平兴国四年，平河东，毁晋阳城，改置平晋军于此，寻又置永利监治焉。在今太原县东北二十里。

大通监本太原府交城县地。宋太平兴国四年，置大通监，交城县属焉。宝元初，县改属并州，今交城西北四十里故大通监治也。

陕西路东尽肴阝、函，西包�尽⒙ぃ�南连商洛，北控萧关。统府三，州二十四，军二，监二。

京兆府唐末为佑国军治。朱梁曰大安府，又改军号曰永平。后唐复为京兆府。石晋曰晋昌军。汉曰永兴军。宋仍曰京兆府，亦曰永兴军，领长安等县十三。

河中府唐末护国军治。宋仍曰河中府，亦曰护国军，领河东等县七。又大中祥符五年，置庆成军，领荣河县一，今蒲州荣河县也。

凤翔府唐凤翔军治。宋仍曰凤翔府，亦曰凤翔军，领天兴等县九。天兴，即唐雍县也。又大观初，置清平军，领终南县一，今西安府�汽窍囟�南有废终南县。

华州唐镇国军治。朱梁曰感化军，后唐复故，周废军。宋仍曰华州，亦曰镇国军，又为镇潼军，领郑县等县五。

同州唐匡国军治此。朱梁曰忠武军，后唐复故，周废军。宋仍曰同州，亦曰定国军，领冯翊等县六。

解州五代汉置。宋因之，领解县等县三。解县，即汉旧治也。

虢州唐曰虢州。宋因之，领卢氏等县四。

陕州唐末保义军治此。朱梁改为镇国军。后唐复曰保义。宋仍曰陕州，亦曰保平军，领陕县等县七。

商州唐曰商州。宋因之，领上洛等县五。

乾州唐末置乾州。宋因之。熙宁五年省。政和八年，复置醴州，领奉天等县五。

耀州五代初，李茂贞置，又为义胜军治，兼领鼎州。朱梁曰崇州，又改军号曰静胜军。后唐改曰顺义军。宋仍曰耀州，亦曰感义军，又为感德军，领华原等县六。

丹州唐曰丹州。宋因之，领宜川等县三。宜川，即唐义川县也。

延州唐末保塞军治。朱梁曰忠武军。后唐曰彰武军。宋仍曰延州，亦曰彰武军。元�趟哪辏�升为延安府，领肤施等县七。又元丰七年，置绥德军，即唐故绥州也。崇宁四年，又置银州。明年，罢为银州城，今绥德州米脂县西百五十里永乐城是。《宋志》：宋初有绥、银、灵、夏、静、盐、宥、胜、会诸州。至道以后，渐没于西夏。

�恢�唐末保大军治。宋仍曰�恢荩�亦曰保大军，领洛交等县四。

坊州唐曰坊州。宋因之，领中部等县二。

�怪�唐末为静难军治。宋仍曰�怪荩�亦曰静难军，领新平等县五。

宁州唐曰宁州。宋因之，亦曰兴宁军，领安定等县三。

泾州唐末为彰义军治。宋仍曰泾州，亦曰彰化军，领保定等县四。

原州唐曰原州。宋因之，领临泾等县二。临泾，今平凉府镇原县东六十里有故城。

庆州唐曰庆州。宋因之，亦曰庆阳军。宣和七年，升为庆阳府，领安化等县三。又元符三年，置定边军，领定边县一，今庆阳府北三百里有废定边城。

环州五代晋置威州。周曰环州，又降为通远军。宋淳化五年，复为环州，领通远县一，今庆阳府环县也。

渭州唐原州地，后移置渭州于此。宋因之，亦曰平凉军，领平凉等县五，今平凉府治是也。又庆历三年，置德顺军，领陇干县一，今平凉府静宁州是。又元符二年，置西安州，今固原州西北二百三十里西安所是也。是年，又收复唐会州地，复置会州。崇宁三年，置敷文县为州治云。

仪州后唐置义州。宋曰仪州，领华亭等县三。熙宁五年，省入渭州。华亭，今平凉府属县。

凤州唐末感义军治。前蜀改为武兴军，兼领兴、文二州。后唐军废。后蜀为威武军。宋仍曰凤州，领梁泉等县三。

阶州唐曰阶州。宋因之，领福津等县二。今阶州东六十里有福津故城。

成州唐曰成州。宋因之。宝庆中，升为同庆府，领同谷等县四。

秦州唐末为天雄军治。前蜀因之，改领阶、成二州。后唐曰雄武军。宋仍曰秦州，亦曰雄武军，领成纪等县四。成纪，今秦州治也。又嘉定初，置天水军，领天水县一，寄治成州境内。九年，移治故天水县，在今秦州西南七十里。○巩州，唐故渭州也。熙宁五年收复，置通远军。崇宁三年，升为巩州，领陇西等县三。陇西，今为巩昌府治。又熙州，唐临州也，后陷于吐蕃。熙宁五年收复，置熙州，亦曰镇洮军，领狄道县一。又河州，亦唐故州也。熙宁六年收复，仍置河州，领枹罕县一。九年，县废。崇宁四年，置宁河县隶焉。废宁河县，在今河州南六十里。又兰州，亦唐故州也。宋元丰四年收复，仍置兰州，领兰泉县一。兰泉，即唐州治五泉县。○岷州，亦唐故州也。宋熙宁六年收复，仍置岷州，领�檀ǖ认厝�。�檀ǚ舷兀�在今岷州卫东。绍兴初，没于金。十二年，复得之，改置西和州，领长道等县三，今巩昌府西和县是也。又洮州，亦唐故州也。元符二年收复。大观二年，仍置洮州。又廓州，亦唐故州也。元符二年收复，曰宁塞城。崇宁三年，仍置廓州，领广威县一，县旋废。又乐州，唐故鄯州地也。元符二年收复，置湟州，亦曰向德军。宣和初，改为乐州，在今西宁卫东南二百里。又西宁州，唐鄯州也。元符二年收复，仍置鄯州，亦曰陇右节度。崇宁三年，曰陇右都护府，又改鄯州为西宁州，复曰宾德军，领湟水县一，县旋废，即唐故州治也。又震武军，本鄯州地，政和六年置军，在今废乐州北。又积石军，本廓州地，大观二年置军，在今废廓州西百八十里。

保安军本唐延州永康镇。宋置保安军。今为延安府保安县。

镇戎军唐原州旧治也。宋至道二年置军于此，今为镇原县。又大观二年，置怀德军于平夏城，在今镇原县西八十里。

开宝监本凤州之两当县。建隆二年，置银冶。开宝五年，升为监。元丰中废。今县属陕西徽州。

沙苑监唐置沙苑马监。宋因之。今同州朝邑南十七里有沙苑城。

淮南路东至海，西距汉，南濒江，北据淮。统州十七，军四，监二。

扬州唐淮南节度治淮南曰江都府。南唐因之。宋仍曰扬州，亦曰淮南节度，领江都等县三。又建隆初，置天长军，至道初废。建炎初复置，寻废，以县属招信军，今泗州天长县也。

楚州唐楚州。宋因之，领山阳等县四。又宝庆三年，升宝应县为州，即今高邮州属县。是年，又升州治山阳县为淮安军。景定初，改曰淮安州。又咸淳九年，置清河军，领清河县一，今淮安府属县也。

濠州南唐曰定远军。宋仍曰濠州，领钟离等县三。又宝�涛迥辏�置怀远军，领金山县一，今凤阳府怀远县也。

寿州淮南曰忠正军。南唐曰清淮军。五代周复曰忠正军。宋仍曰寿州，亦曰忠正军。政和六年，升为寿春府，领上蔡等县五。乾道三年，府还治寿春，亦曰安丰军，领寿春等县四。上蔡废县，在今寿州北三十里。又政和八年，置六安军，领六安县一，即今庐州府六安州也。绍兴十二年，又置安丰军，领安丰等县三。三十二年，改领安丰县一。乾道三年，军废，今州南六十里废安丰县是。

光州唐曰光州。宋因之，亦曰光山军。绍兴二十八年，改曰蒋州，领定城等县四。

黄州唐曰黄州。宋因之，领黄冈等县三。

蕲州唐曰蕲州。宋因之，领蕲春等县五。

舒州南唐曰永泰军。宋仍曰舒州，亦曰德庆军，又为安庆军。庆元初，升安庆府，领怀宁等县五。

庐州淮南曰昭顺军。南唐曰保信军。后周因之。宋仍曰庐州，亦曰保信军，领合肥等县三。又绍兴十二年，置镇巢军，领巢县一。今县属无为州。

和州唐曰和州。宋因之，领历阳等县三。

滁州唐曰滁州。宋因之，领清流等县三。

海州唐曰海州。宋因之，领朐山等县四。端平二年，尝徙治东海县。景定二年，复置西海州于朐山。宋末有东西二海州，谓此。东海废县，在今海州东十九里。

泗州淮南曰静淮军。宋仍曰泗州，领临淮等县五。又建炎三年，置招信军，领盱眙等县二。盱眙，今泗州属县。又咸淳七年，置淮安军，领五河县一。五河，今凤阳府属县也。

亳州唐曰亳州。宋因之，亦曰集庆军，领谯县等县七。

宿州唐曰宿州。宋因之，亦曰保静军，领符离等县四。

泰州南唐置泰州。宋因之，领海陵等县四。

通州五代周置通州。宋因之，领静海等县二。静海，周故治也。

建安军南唐时为迎銮镇，属扬州。宋乾德三年，置建安军。大中祥符六年，升为真州，领扬子等县二。今扬州府仪真县也。

涟水军唐初尝置涟水，寻废。宋太平兴国三年，置涟水军，后废置不一。景定初，升为安东州，领涟水县一。今淮安府安东县。

高邮军本扬州高邮县。宋开宝四年置军，后废置不一。建炎四年，升为承州，州寻废，仍曰高邮军，领高邮等县二。今扬州府高邮县也。

无为军本庐州城口镇。宋淳化初置军，领无为县一，今庐州府无为州也。

利丰监本通州盐场。宋置监于此。在今通州南三里。

海陵监本泰州盐场。宋置监于此，亦曰西溪盐仓。在今泰州东北百里。

江南路东限闽海，西界夏口，南抵大庾，北际大江。统州十四，军六。

升州淮南曰建康军，又为金陵府。南唐曰江宁府。宋仍曰升州，亦曰建康军。建炎三年，升为建康府，领上元等县五。

太平州南唐置新和州，又曰雄远军。宋改为南平军。太平兴国二年，升为太平府，领当涂等县三。当涂，今太平府治。

宣州唐末为宁国军治。宋仍曰宣州，亦曰宁国军。乾道二年，升为宁国府，领宣城等县六。

歙州唐曰歙州。宋因之。宣和三年，改为徽州，领歙县等县六。

池州南唐曰康化军。宋仍曰池州，领贵池等县六。贵池，即唐州治秋浦县。

饶州淮南曰安化军。南唐曰永平军。宋仍曰饶州，领鄱阳等县六。

信州唐曰信州。宋因之，领上饶等县六。

抚州淮南曰昭武军，亦曰武威军。宋仍曰抚州，领临川等县五。

江州淮南曰奉化军。宋仍曰江州。建炎初，曰定江军，领德化等县五。德化，即唐州治浔阳县。

洪州唐末为镇南军治。淮南、南唐因之，后又升为南昌府。宋仍曰洪州，亦曰镇南军。隆兴三年，升为隆兴府，领南昌等县八。

袁州唐曰袁州。宋因之，领宜春等县四。

筠州南唐置筠州。宋因之。宝庆初，改曰瑞州，领高安等县三。高安，今瑞州府治。

吉州唐曰吉州。宋因之，领庐陵等县八。

虔州淮南曰百胜军。南唐曰昭信军。宋仍曰虔州，亦曰昭信军。绍兴二十二年，改曰赣州，领赣县等县十。

广德军唐初置桃州，后废。太平兴国四年，置广德军，领广德等县二。今江南广德州。

南康军本江州星子县。太平兴国七年，置南康军，领星子等县三。今南康府。

兴国军本鄂州永兴县。太平兴国二年，置永兴军。明年曰兴国军，领永兴等县三。今武昌府兴国州也。

临江军本筠州清江县。淳化五年，置临江军，领清江等县三。今临江府。

南安军本虔州大庾县。淳化初，置南安军领大庾等县三。今南安府。

建昌军南唐曰建武军。宋改曰建昌军，领南城等县二。今建昌府。

湖南路东据衡岳，西接蛮獠，南阻五岭，北界洞庭。统州七，监一。

潭州唐末武安军治。后周曰武清军。宋仍曰潭州，亦曰武安军，领长沙等县十二。

衡州唐曰衡州。宋因之，领衡阳等县五。又绍兴九年，置茶陵军，兼领酃县，今长沙府茶陵州也。酃县，今仍属衡州府。

道州唐曰道州。宋因之，领营道等县四。

永州唐曰永州。宋因之，领零陵县等县三。

邵州唐曰邵州。宋因之。宝庆初，升为宝庆府，亦曰宝庆军，领邵阳等县二。又崇宁五年，置武冈军，领武冈等县三，今宝庆府武冈州也。

郴州唐曰郴州。宋因之，领郴县等县四。

全州五代晋时马氏置。宋因之，领清湘等县二。清湘，即马氏旧州治

桂阳监唐末置。宋因之。绍兴三年，升为桂阳军，领平阳等县二。平阳，今桂阳州治也。

湖北路东尽鄂渚，西控巴峡，南抵洞庭，北限荆山。统府一，州九，军二。

江陵府唐荆南军治。宋仍曰江陵府，亦曰荆南节度。建炎四年，改为荆南府。淳熙中复故，领江陵等县八。

鄂州唐为武昌军治。淮南、南唐因之。宋仍曰鄂州，亦曰武清军，寻复曰武昌军，领江夏等县七。又嘉定十五年，置寿昌军，领武昌县一，今武昌府属县也。

岳州唐曰岳州。宋因之，亦曰岳阳军。绍兴二十五年，改曰纯州，又改军号曰华容，寻复旧，领巴陵等县四。

复州唐曰复州。宋因之，领景陵等县二。景陵，今沔阳州属县。

安州朱梁为宣威军治，兼领复、郢二州。后唐改曰安远军，石晋军废。汉复曰安远军，后周又废。宋仍曰安州，亦曰安远军。宣和初，改为德安府，领安陆等县五。

朗州唐末为武平军治。五代梁时，马殷奏改永顺军。后唐复曰武平军。宋仍曰朗州，亦曰常德军。大中祥符五年，改为鼎州。乾道初，升为常德府，领武陵等县三。

澧州唐曰澧州。宋因之，领澧阳等县四。

峡州唐曰峡州。宋因之，领夷陵等县四。

归州唐曰归州。宋因之，领秭归等县三。

辰州唐曰辰州。宋因之，领沅陵等县四。又沅州，本唐溆州也。宋初没于蛮，讹为懿州。熙宁七年收复，仍曰沅州，领卢阳等县四。卢阳，今沅州治也。又熙宁九年，复唐��洞诚州。元丰四年，仍置诚州。元�潭�年，废州为渠阳军，寻又废为寨，属沅州。七年，复置诚州。崇宁二年，改为靖州，领永平等县三，即今靖州也。又宝�塘�年，筑黄平为镇远州，属湖北路，或以为即今贵州之镇远府。

汉阳军唐曰沔州，后废。五代周置汉阳军。宋因之，领汉阳等县二，即唐沔州治也。

荆门军唐初置基州，后废。五代时，高氏置荆门军。宋因之，领长林等县二。今安陆府荆门州。

两浙路东至海，南接岭岛，西控震泽，北枕大江。统州十四，军二。

杭州唐末镇海军治。宋仍曰杭州，亦曰宁海军。绍兴四年，升为宁安府，领钱塘等县九。

睦州唐曰睦州。宋因之，亦曰遂安军。宣和初，曰建德军。三年，又改为严州。咸淳初，升为建德府，领建德等县六。

湖州唐末置忠国军。五代周时，吴越改为宣德军。宋仍曰湖州，亦曰昭庆军。宝庆初，又改曰安吉州，领乌程等县六。

秀州五代晋时，吴越置秀州。宋因之。庆元初，升为嘉兴府。嘉定初，又为嘉兴军节度，领嘉兴等县四。嘉兴，即吴越秀州治也。

苏州五代时，吴越置中吴军，治此，遥领常、润二州。宋仍曰苏州，亦曰平江军。政和三年，升为平江府，领吴县等县六。

常州唐曰常州。宋因之，领武进等县四。又德�坛酰�置南兴军，领宜兴县一，今常州府属县也。

润州唐镇海军治，后移治杭州。淮南复置镇海军于此。宋仍曰润州，亦曰镇江军。政和三年，升为镇江府，领丹徒等县三。

越州唐末为镇东军治。宋仍曰越州，亦曰镇东军。绍兴初，升为绍兴府，领会稽等县八。

婺州五代晋时，吴越置武胜军。宋仍曰婺州，领金华等县五。

衢州唐曰衢州。宋因之，领西安等县五。西安，即唐州治信安县。

处州唐曰处州。宋因之，领丽水等县六。丽水，即唐州治括苍县也。

温州五代晋时，吴越置静海军。宋仍曰温州。政和七年，升为应道军节度。建炎初，罢军额。咸淳初，升为瑞安府，领永嘉等县四。

台州唐末曰德化军。宋仍曰台州，领临海等县五。

明州五代梁时，吴越置望海军。宋仍曰明州，亦曰奉国军。绍兴二年，升为庆元府，领鄞县等县五。鄞县，即唐州治贸阝县也。

江阴军淮南置江阴军。宋因之，领江阴县一。今属常州府。

顺化军吴越置衣锦军。宋改曰顺化军，领临安县一。临安，见前。

福建路东南际海，西北据岭。统州六，军二。

福州唐末威武军治。五代周时，吴越改曰彰武军。宋仍曰福州，亦曰威武军。德�潭�年，升为福安府，领闽县等县十二。

建州唐建州。五代时王延政曰镇武军。南唐曰永安军，又改曰忠义军，兼领汀、建二州。宋仍曰建州，亦曰建宁军。绍兴三十二年，升为建宁府，领建安等县七。

泉州唐泉州。五代晋时，南唐置清源军，兼领漳州。宋仍曰泉州，亦曰平海军，领晋江等县七。

漳州唐漳州。南唐改曰南州。宋仍曰漳州，领龙溪等县四。龙溪，即今漳州府治也。

汀州唐曰汀州。宋因之，领长汀等县五。

南剑州五代晋时，王延政置镡州。南唐曰剑州。宋曰南剑州，领剑浦等县五。剑浦，即王延政所置龙津县也。

兴化军本泉州之游洋镇。太平兴国四年，置太平军，寻改曰兴化军。德�潭�年，又升为兴安州，领莆田等县三。今兴化府。

邵武军本建州之邵武县。太平兴国四年，置邵武军，领邵武等县四。今邵武府。

西川路东距峡江，西控生番，南环泸水，北阻岷山。统府一，州二十四，军三，监一。

成都府唐西川节度治。太平兴国六年，仍曰益州。端拱初，复为成都府，亦曰剑南西川节度，领成都等县九。

蜀州唐曰蜀州。宋因之。绍兴十年，升崇庆军节度。淳熙四年，升为崇庆府，领晋源等县四。

彭州唐末为威戎军治。宋仍曰彭州，领九陇等县三。

汉州唐曰汉州。宋因之，领雒县等县四。

绵州唐曰绵州。宋因之，领巴西等县五。又政和七年，置石泉军，领石泉等县三。石泉，今龙安府属县。

梓州唐东川节度治。前蜀曰武德军。宋仍曰梓州，亦曰静戎军，又为静安军，寻曰剑南东川节度。重和初，升为潼川府，领妻阝县等县九。

遂州唐末为武信军治。前、后蜀因之。宋仍曰遂州，亦曰武信军。政和五年，升为遂宁府，领小溪等县五。小溪，即唐州治方义县也。

荣州唐曰荣州。宋因之。绍熙初，改绍熙府，领荣德等县四。荣德，即唐州治旭川县也。

简州唐曰简州。宋因之，领阳安等县二。

资州唐曰资州。宋因之，领盘石等县四。

陵州唐曰陵州。宋因之。熙宁五年，废为陵井监。宣和四年，改曰仙井监。隆兴初，改曰隆州，领仁寿等县二。

普州唐曰普州。宋因之，领安岳等县三。

果州后蜀置永宁军于此，兼领通州。宋仍曰果州。宝庆三年，升为顺庆府，领南充等县三。

合州唐曰合州。宋因之，领石照等县五。石照，即唐州治石镜县。

渠州唐曰渠州。宋因之，领流江等县三。

昌州唐曰昌州。宋因之，领大足等县三。

泸州唐曰泸州。宋因之，亦曰泸州军。景定二年，改曰江安州，领泸川等县三，兼领羁縻州十八。又熙宁八年，置氵育井监。政和四年，升为长宁军，今叙州府长宁县也。又大观三年，置纯州，领九支等县二。又置磁州，领承流等县二。宣和三年，二州俱废。今泸州西南境有九支、承流等废县。

戎州唐曰戎州。宋因之。政和四年，改曰叙州，领宜宾等县四，兼领羁縻州三十。又政和三年，增置祥州，领庆符等县二。宣和三年，州废。庆符，今叙州府属县。

眉州唐曰眉州。宋因之，领眉山等县四。眉山，即唐州治通义县。

嘉州唐曰嘉州。宋因之。庆元二年，升为嘉定府，又为嘉庆军，领龙游等县五。

邛州唐末为永信军治。宋仍曰邛州，领邛县等县六。

雅州后蜀置永信军于此，兼领黎、邛二州。宋仍曰雅州，领严道等县五，并羁縻州四十四。

黎州唐曰黎州。宋因之，领汉源等县二，兼领羁縻州五十四。

茂州唐曰茂州。宋因之，领汶山等县二，兼领羁縻州十。熙宁十年，又置威戎军，领汶川县一。政和七年，改曰咸宁军。宣和三年，军废。汶川，今茂州属县也。又政和六年，于羁縻直州置寿宁军，八年军废，今州西北五里废寿宁寨是也。

维州唐曰维州。宋因之。景德三年，改曰威州，领保宁等县二。保宁，即唐州治薛城县也。又兼领羁縻保、霸二州，二州本唐故州。政和四年，于故保州改置祺州，领春祺县一。又于故霸州改置亨州，领嘉会县一。宣和三年，二州俱废。又熙宁九年，置通化军。宣和二年，改隶威州。在今州西北一百七十里。

永康军唐置镇静军。后蜀曰灌州。宋乾德四年，改为永安军。太平兴国三年，曰永康军，领导江等县二。导江，今成都府灌县也。

怀安军本简州金水县。宋乾德五年，置怀安军，领金水等县二。金水，今成都府新都县东南七十里废县是也。

广安军唐为渠州渠江县。宋开宝二年，置广安军。咸淳三年，改曰宁西军，领渠江等县三，今顺庆府广安州也。

富顺监唐为泸州富义县。宋乾德四年，升为富义监，掌盐利。太平兴国初，改曰富顺监，领富顺县一。熙宁初，县废。

峡西路东接三峡，西抵阴平，南扼群獠，北连大散。统府一，州二十，军二，监一。

兴元府唐山南西道治。前蜀改曰天义军，旋复故。宋仍曰兴元府，亦曰山南西节度，领南郑等县四。又至道二年，置大安军，领三泉县一，三年军废，绍兴三年复置，今宁羌州沔县西八十里三泉故城是也。

洋州唐末武定军治。后蜀曰源州。宋仍曰洋州，亦曰武定军，寻改曰武康军，领兴道等县三。兴道，今汉中府洋县治也。

兴州唐曰兴州。宋因之。开禧三年，改为沔州，领顺政等县二。

利州唐末昭武军治。前、后蜀因之。宋仍曰利州，亦曰昭武军，又改为宁武军，领绵谷等县四。

阆州后周置保定军治此，兼领果州。后蜀因之，改领剑州。宋仍曰阆州，亦曰安德军，领阆中等县七。

剑州唐曰剑州。宋因之。绍兴二年，升普安军节度。绍熙初，又升为隆庆府，领普安等县六。

文州唐曰文州。宋因之，领曲水县一。

龙州唐曰龙州。宋因之。政和五年，改曰政州。绍兴初，复曰龙州，领江油等县二。

巴州唐曰巴州。宋因之，领化成等县五。

集州唐曰集州。宋因之，领难江等县三。熙宁五年，废入巴州。

蓬州唐曰蓬州。宋因之，领蓬池等县四。蓬池，即唐州治大寅县也。

壁州唐曰壁州。宋因之，领通江等县三。熙宁五年，废入巴州。通江，即唐州治诺水县。

渝州唐曰渝州。宋因之。崇宁初，改曰恭州。淳熙初，升为重庆府，领巴县等县三。又熙宁八年，置南平军，领南川等县二，即唐故南州也。又大观二年，置溱州，领溱溪等县二。宣和二年，州废。溱溪，即唐故溱州治营懿县也。宋时，南、溱等州俱为羁縻州云。

夔州前蜀为镇江军治，兼领忠、万、施三州。后唐改曰宁江军。后蜀因之。宋仍曰夔州，亦曰宁江军，领奉节等县二。

忠州唐曰忠州。宋因之。咸淳初，升为咸淳府，领临江等县三。

万州唐曰万州。宋因之，领南浦等县二。

开州唐曰开州。宋因之，领开江等县二。

达州唐曰通州。宋乾德三年，改曰达州，领通川等县六。

涪州前蜀移置武泰军于此，兼领黔州。宋仍曰涪州，领涪陵等县三。

施州唐曰施州。宋因之，领清江等县二。

黔州唐末武泰军治此。宋仍曰黔州，亦曰武泰军。绍定初，升为绍庆府，领彭水等县二，羁縻州四十九。○珍州，本唐故州也。宋大观二年，开蛮地，复置珍州，领乐源县一。乐源，即唐州治营德县也。又置承州，即唐故夷州，领绥阳等县五。宣和三年，州废，又置遵义军，领遵义县一，亦唐故县也。宣和三年废。今遵义府东废遵义县是。○思州，亦唐故州。政和八年复置，领务川等县三。又播州，亦唐故州也，大观三年复置，领播川等县三。宣和三年，播州废。端平以后复置，寻又废。嘉熙三年复置。

云安军本夔州府云安县。开宝六年置军，领云安县一。今夔州府属县。

梁山军本万州屯田务。开宝二年置军，领梁山县一。梁山，今属夔州府。

大宁监唐夔州地。宋开宝六年，置大宁监，兼领大昌县一。大宁、大昌，今并属夔州府。

广东路东南据大海，西北距五岭。统州十六。

广州唐末为清海军治。宋仍曰广州，亦曰清海军，领南海等县八。

连州唐曰连州。宋因之，领桂阳等县三。

韶州唐曰韶州。宋因之，领曲江等县五。

南雄州南汉置雄州。宋开宝四年，曰南雄州，领保昌等县二。保昌，南汉州治也。

英州南汉置英州。宋因之。庆元四年，升为英德府，领滇阳等县二。滇阳，南汉州治。

桢州唐曰循州。南汉曰桢州。宋因之。天禧中，改曰惠州，领归善等县四。

循州南汉改置循州于此。宋因之，领龙川等县三。龙川，南汉旧治也。

梅州南汉置敬州。宋开宝四年，改曰梅州，领程乡县一。程乡，南汉州治也。

潮州唐曰潮州。宋因之，领海阳等县三。

端州唐曰端州。宋因之，亦曰兴庆军。重和初，升为肇庆府，亦曰肇庆军，领高要等县二。

康州唐曰康州。宋因之。绍兴初，升为德庆府。又为永庆军节度，领端溪等县二。

新州唐曰兴州。宋因之，领新兴县一。

春州唐曰春州。宋因之，领阳春县一。熙宁六年，州废。

恩州唐曰恩州。宋因之。庆历八年，曰南恩州，领阳江等县二。

封州唐曰封州。宋因之，领封川等县二。

贺州唐曰贺州。宋因之，领临贺等县三。

广西路东北距岭，南控交�裕�西抚蛮獠。统州二十六。

桂州唐末为静江军治。宋仍曰桂州，亦曰静江军。绍兴三年，升为静江府，领临桂等县十一。

昭州唐曰昭州。宋因之，领平乐等县四。

梧州唐曰梧州。宋因之，领苍梧县一。

龚州唐曰龚州。宋因之，领平南等县三。绍兴六年，废入浔州。

藤州唐曰藤州。宋因之，领镡津等县二。

白州唐曰白州。宋因之，领博白县一。绍兴六年，废入郁林州。

容州唐曰宁远军。宋仍曰容州，亦曰宁远军，领普宁等县三。普宁，今容县治也。

郁林州唐曰郁林州。宋因之，领南流等县二。南流，今郁林州治也。

浔州唐曰浔州。宋因之，领桂平县一。

贵州唐曰贵州。宋因之，领郁林县一。郁林县，即唐州治郁平县。

横州唐曰横州。宋因之，领宁浦等县二。

邕州唐末为岭南西道节度治。朱梁时，岭南奏置建武军。宋仍曰邕州，亦曰建武军，领宣化等县二，兼领羁縻州四十四。

宾州唐曰宾州。宋因之，领领方等县三。

象州唐曰象州。宋因之，领阳寿等县四。阳寿，今象州治也。

柳州唐曰柳州。宋因之，领马平等县三。

融州唐曰融州。宋因之，亦曰清远军，领融水等县二，羁縻州一曰乐善，今融县北废乐善寨是。又崇宁四年，开蛮地置怀远军，寻升为平州，领怀远县一，今柳州府怀远县是也。又置允州，领安口县一，在今怀远县西。又置格州，领乐古县一。明年，改曰从州，在今怀远县西北境。政和以后，皆废置不一。

宜州唐曰宜州。宋因之，亦曰庆远军。咸淳初，升为庆远府，领龙水等县四，兼领羁縻州、军、监十三。又大观初，开蛮地置庭州，领怀恩县一，今庆远府河池州是也。又置孚州，领归仁县一，在今庆远府那地州东。又于羁縻南丹州，改置观州，四年，移州治高峰寨，今庆远府南丹州也，州东有高峰寨。又置溪州于思恩县之带溪寨，今河池州思恩县北有废溪州。其后俱废置不一。时又置兑州，领万松县一；置隆州，领兴隆县一。宣和三年俱废，以其地隶邕州。或曰二州，今庆远府东兰州境地。又《宋志》，崇庆五年，兰州来纳土，即东兰州也。又文州来纳土，其地亦在东兰州南。又那州、地州亦俱来纳土。那州，盖在地州之西北，今并为庆远府之那地州。《会要》云：大观初，置黔南路，领融、柳、宜、平、允、从、孚、庭、观九州。盖兰、文诸州，仍为羁縻州也。

高州唐曰高州。宋因之，领电白等县三。电白，今高州府属县。

化州唐曰辨州。宋太平兴国五年，改曰化州，领石龙等县二。

雷州唐曰雷州。宋因之，领海康县一。

廉州唐曰廉州。宋因之。太平兴国三年，降为太平军。咸平初，复故，领合浦等县二。

钦州唐曰钦州。宋因之，领灵山等县二。灵山，今钦州府属县。

琼州唐曰琼州。宋因之，领琼山等县四。又大观初，置镇州于黎母山心，亦曰靖海军，领镇宁县一。政和初废，因以琼州为靖海军。黎母山，今琼州府南境五指山也。

儋州唐曰儋州。宋因之。熙宁六年，降为昌化军。绍兴三年，改曰南宁军，领宜伦等县三。宜伦，即唐州治义伦县。

万安州唐曰万安州。宋因之。熙宁七年，降为万安军，领万宁等县三。万宁，即唐州治万安县。

崖州唐曰崖州。宋因之。熙宁六年，降为朱崖军。绍兴十三年，改曰吉阳军，领宁远等县二。宁远，本唐振州治也。又大观初，置延德军，领通远等县二。政和初军废。今崖州感恩县境有废延德县及废通远寨。

凡府、州、军、监三百二十有一，县一千一百六十二羁縻州县不在此列。东、南皆至海，西尽巴、��今马湖府，古�补�也，北极三关见周世宗北奠三关。东西六千四百八十五里，南北一万一千六百二十里。

司马光曰：自周室东迁，王政不行，诸侯逐进，凡百五十年而合于秦。秦虐用其民，十有一年，而天下乱，又八年而合于汉。汉为天子，二百有六年，而失其柄。王莽盗之，十有七年，而复为汉。更始不能有，光武诛除僭伪，凡十有四年，然后能一之。又一百五十三年，董卓擅朝，州郡更相吞噬。至于魏氏，海内三分，凡九十有一年，而合于晋。晋得天下，才二十年，惠帝昏愚，群夷乘衅，散为六七，聚为二三，凡二百八十有八年，而合于隋。隋得天下，才二十有八年，炀帝无道，九州幅裂，八年而天下合于唐。唐得天下，一百三十年，明皇恃其承平，荒于酒色，渔阳窃发，四海横流。肃、代以降，方镇跋扈，陵迟至于五代，朝成夕败，有如逆旅。太祖起而振之，东征西伐，大勋未集，太宗嗣而成之，凡二百二十有五年，然后大禹之迹，复混而为一。由是观之，上下一千七百余年，天下一统者，五百余年而已。

然契丹未靖，夏孽方张。东北常以关南高阳关南也，亦曰顺安军，见上河北路、瀛州亦曰河间、常山镇州，郡名曰常山、棣州亦见河北路、雁门代州，郡名曰雁门为重镇，西北常以�谎��弧⒀佣�州、环庆环、庆二州、原渭原、渭二州为重镇庆历初，以夏人为患，分陕西为四路：曰�谎樱�治延州；曰环庆，治庆州；曰泾原，治渭州；曰秦凤，治秦州，皆以重臣镇守。八年，又分河北为四路：曰定州，曰高阳，曰大名，曰真定，以厚边防。

【史略】太平兴国四年，平北汉，遂乘胜趋幽蓟，败还。雍熙三年，复遣曹彬等分道伐契丹彬等出雄州，田重进等出飞狐，潘美等出雁门，复败却。端拱二年，易州复为契丹所陷先是周世宗复易州。宋初，易州仍为契丹所取。太宗攻幽州，收易、涿及蓟、顺四州，军还，惟易州为宋守。及曹彬进军，复取涿州，而潘美亦取寰、朔、云、应诸州，师还，涿、易二州犹属于宋。端拱初，契丹陷涿州，至是复陷易州，诏群臣上备戎策。宋琪言：国家取燕，于雄、霸直进，非吾战地。如令大军于易州循孤山孤山，或曰即涿州房山县西十五里之大房山，易州趋涿州之道也，涉涿水在今涿州城北，抵桑乾河在顺天府西南三十五里，今曰芦沟河。详北直大川，出安礼寨在顺天府西南三十里，则东瞰燕城，才及一舍。此周德威取燕之路。下视孤垒，浃旬必克。山后八州八州，见石晋燕云十六州注，闻蓟门不守蓟门，见唐河北道榆关蓟门，势必尽降矣。时不能用自是河北诸州，屡被契丹寇陷。景德初，澶渊议和，边患始弭。澶渊，即澶州也。○又太平兴国七年，夏州留后李继捧始以银、夏、绥、宥四州来献继捧，本党项别部，姓拓跋氏。唐广明三年，拓跋思恭为宥州刺史，起兵讨黄巢，以功授定难节度。其弟思谏代之，赐姓李。思恭以后，世有夏州地，九传至继捧，其族弟继迁复走地斤泽以叛地斤泽，在今故夏州东北三百里，数寇边。寻请降，赐姓名赵保吉雍熙二年，继迁陷银州，破会州，四出侵扰。寻请降，诏授银州观察使，赐姓名。既而寇掠如故，环、绥、灵、夏诸境，悉被残毁。至道二年，遣李继隆等分道讨之，不克。至道二年，复授以定难节度使，割夏、绥、银、宥、静五州与之静州，见五代汉所有州，既而复叛。咸平五年，陷灵州，遂略有朔方地时保吉改灵州为西平府，居之。明年，宋围灵州，不克。保吉又攻西番，取西凉府，为六谷蕃帅潘罗支所败死。子德明嗣，乃复归款。西凉府，即故凉州也，时为西蕃所据。天圣九年，赵元昊嗣立，益强，尽取河西地先是天圣六年，德明使元昊袭回鹘甘州，取之。景�倘�年，元昊复攻取回鹘瓜、沙、肃诸州，据有夏、宁、绥、宥、静、灵、盐、胜、会、甘、凉、肃、瓜、沙等州，又增置洪、定、威、龙等州洪州，即今镇番卫西故苍松城，唐置洪池府兵于此，元昊因改置洪州。定州，即唐所置定远城，见前朔方节度。威州，即唐大中间所置威州。龙州，今榆林卫西二百五十里有龙州城。时又置韦州，亦曰静塞军，今为宁夏卫之韦州所。及宝元初，僭称帝，国号夏，都兴庆今宁夏镇城也。先是乾兴二年，赵德明筑灵州怀远镇为兴州，自灵州徙居之。元昊改曰兴庆府，亦曰中兴府，阻河依贺兰山为固黄河，在宁夏卫城东南四十里。贺兰山，在宁夏卫城西六十里，详见陕西名山。庆历初，复陷丰州。是时，元昊之地，东据河，西至玉门玉门，在今废沙州卫西北，见前，南临萧关在今镇原县北，见前，北控大漠，延袤万里。分置一军于河北，以备契丹。于河南置盐州路，以备原、庆、环、渭。左厢曰宥州路，以备�弧⒀印Ⅶ搿⒏�。右厢曰甘州路，以备吐蕃、回纥。关中岁被侵掠，官军屡败，朝廷旰食。先是，张方平上平戎策，以为宜屯重兵河东，示以形势，贼入寇，必自延、渭，而兴州巢穴之守必虚，我师自麟、府渡河，不十日可至。此所谓攻其所必救，形格势禁之道也。时亦不能用庆历四年，元昊复请和，许之。关中之困少苏。

熙宁以后，外患渐弭，纷更内启。定天下为二十三路先是天圣八年，改十五路为十八路，自是分合不常。元丰六年，定制为二十三路：曰京东西路先是，京东路治开封。庆历三年，始分京东为东西两路，西路治郓州。政和四年，移治南京。又皇�涛迥辏�以开封府及京东之曹州，京西之陈、郑、许、滑诸州，置京畿路。至和二年罢，崇宁四年复置。又以颍昌府及澶、郑、拱三州为四辅，并属京畿。大观以后，改废不一，惟开封府界自皇�桃院螅�皆谓之京畿路，曰京东东路治青州。先是庆历三年，分京东为两路，既而复合。熙宁七年，又分京东为两路，曰京西北路治河南府，曰京西南路治襄州。庆历三年，分京西为南北两路，既而复合。熙宁五年，复分为两路，曰河北东路治大名府，曰河北西路治真定府。庆历八年，分河北为四路。熙宁六年，定为两路，以高阳并入大名，以定州并入真定，曰河东路治太原府，曰陕西永兴路治京兆府，曰陕西秦凤路治秦州。庆历初，分陕西为�谎印⒒非臁�泾原、秦凤四路。熙宁五年，开边功，增置熙河路，统熙、河、洮、岷、通远诸州军。又分置永兴路，共为六路。至是定为两路，以�谎印⒒非觳⑷胗佬耍�泾原、熙河并入秦凤。明年，仍为六路，惟转运使则统于永兴及秦凤两路云，曰淮南东路治扬州，曰淮南西路治庐州。熙宁五年，始分淮南为两路，曰江南东路治升州，曰江南西路治洪州。天圣八年，分江南为东西路，后不复改，曰两浙路治杭州。熙宁七年，分两浙为东西路，西路治杭州，东路治越州，寻合为一。九年复分，十年复合，曰荆湖南路治潭州，曰荆湖北路治江陵府，曰西川成都路治成都府，曰西川梓州路治梓州。咸平四年，分西川为两路，曰峡西利州路治兴元府，曰峡西夔州路治夔州，亦咸平四年所分置，曰福建路治福州，曰广南东路治广州，曰广南西路治桂州。大观初，分置黔南路，治融州。三年，复并入广西，曰广西黔南路。明年复故。

盖自王安石柄用，喜言边功，而种谔取绥州治平四年，青涧帅种谔袭夏，取绥州。时神宗初立，边衅盖始于谔也。青涧，今延安府属县，韩绛取银州熙宁四年，绛为陕西宣抚使，使种谔取横山，即故银州地也，王韶取熙、河熙宁五年，以韶为秦凤路沿边安抚使。明年，韶击败西羌及吐蕃之众，遂取熙河诸州，既又进取洮、叠、岩等州地，章�度≤病⑶�懿州，即沅州。洽州，在沅州西，亦羁縻蛮州也。熙宁五年，章�段�湖北察访使，因招降北江诸蛮。懿州蛮不服，�痘髌街�，南江诸蛮州俱顺命，谢景温取徽、诚徽州，今靖州绥宁县。诚州，即今靖州，唐时羁縻溪洞地。熙宁九年，景温代章�毒�理湖北，招两川蛮酋归附，熊本取南平南平，即峡西路南平军。熙宁八年，本为梓夔访察使，击平渝州诸蛮，因置南平军，统溱、播诸蛮獠，郭逵取广源广源州，在今安南境内。熙宁九年，以郭逵为安南招讨使，逵败交趾兵于富良江，取其广源、思浪诸州而还。思浪州，在广源之西。富良江，安南境内大川也，李宪取兰州元丰四年，大举陕西、河东五路兵伐夏，以熙河经制宦者李宪总其事。宪将兵入夏境，仅取兰州而还。五路，熙河、泾原、�谎印⒒非臁⒑佣�也，沈括取葭芦四寨四寨：一葭芦，即今葭州。一米脂，今葭州属县。一细浮图，在今绥德州西六十里，宋谓之克戎城。一安疆，在今庆阳府东北二百余里。元丰四年，括知延州，因取四寨，继以王赡取邈川即湟州、青唐即鄯州、宁塞即廓州、龙支亦曰宗哥城，在今西宁卫东南八十里。元符二年，王赡为洮西安抚使，会吐蕃酋帅部曲离叛，因自河州引军西出，收邈川、青唐诸城镇，王厚复湟、鄯元符三年，王赡所置湟、鄯诸州，复为吐蕃所据。崇宁二年，命王厚安抚洮西，因复收湟、鄯、廓诸州地，数十年中，建州、军、关、城、寨、堡不可胜纪。逮建燕山、云中两路宣和四年，诏以山前诸州置燕山府路，统府一，曰燕山；州九，曰涿、檀、蓟、顺、易、平、营、经、景。山后诸州置云中府路，统府一，曰云中；州八，曰武、应、朔、蔚、奉圣、归化、儒、妫。燕山府，即唐幽州，契丹谓之燕京，宋改曰燕山府，亦曰永清军。涿州，亦曰威行军。檀州，亦曰镇远军。平州，亦曰抚宁军。景州，契丹所置州也，今为蓟州遵化县。经州，亦契丹所置，今为蓟州玉田县。云中府，即唐云州，契丹之南京也。奉圣州，即唐新州，契丹改曰奉圣。归化州，即唐武州也，契丹改曰归化。山后诸州，宋未能得其地，盖预置云中路以领之，而祸变旋作矣。

【史略】初，女真叛辽，宋遣马政等自登、莱浮海使女真，约夹攻辽，取燕云旧地。宣和四年，宋师压辽境，辽将郭药师以涿、易二州来降。师逾白沟今保定府雄县北三十里白沟河，宋师入辽处也。其河西自易州，东至霸州，为宋辽分界。亦曰巨马河，亦曰界河。详见后，屡为辽人所败。女真既得云中，复取燕京，以宋师无功，止许割燕京及蓟、景、檀、顺、涿、易六州。明年，复以云中路朔、武二州归宋时应、蔚二州已先为宋有。七年，女真将粘没喝自云中陷朔、代先是云中诸州多谋内附，粘没喝入云中，悉夺宋所有蔚、应、武、朔诸州，遂南犯，围太原，斡离不自平州入檀、蓟先是宋人议复石晋赂契丹地，而荣、平、滦三州，自刘守光时没于契丹，未议及也。及女真归地，遂并求之。女真不许。会辽故将张��以平州归宋，女真复袭陷之。遂自平州趋檀、蓟，降将郭药师以燕山叛附焉。滦州，本契丹分平州置，即刘守光地也，今属永平府，尽陷燕山州县，犯中山、庆源，陷信德及相、�龆�州，遂渡河陷滑州。于是东京危迫矣。

慨李纲之谋不用，致二帝之辕不返。

【史略】靖康初，金人攻东京，宋遣使议和。斡离不邀求金币及太原、中山、河间三镇，宋皆许之，而兵不退。时四方勤王之师渐至，李纲言金人以孤军入重地，譬犹虎豹自投陷阱中。若��厄河津，绝饷道，分兵复畿北诸邑，而以重兵临敌营，坚壁勿战。俟其食尽力疲，然后以一檄取誓书，复三镇，纵其北归，半渡而击之，必胜之计也。不听。金人寻引去，种师道亦请乘半渡击之，以杜后患。不从，又请合关河卒屯沧、卫、孟、滑关河，谓关中及两河，备金兵再至。亦不听，又出李纲于外。既而粘没喝陷太原，长驱而南，所至降破，前锋渡孟津今河南府孟津县故孟津渡也，河南、永安、郑州悉陷永安，在今河南府巩县西南四十里，宋置县，亦曰永安军。粘没喝入怀州，屯河阳即孟州也。斡离不发保州，败宋师于井陉见唐李光弼出井陉，陷真定，遂取汴，屯刘家寺刘家寺或曰在开封府城东南一里。粘没喝亦自河南来会，屯青城青城，北青城也，在开封府封丘门外北郊坛侧，宋祭天斋宫也，东京旋陷。金人立张邦昌为帝，劫上皇帝后北去。