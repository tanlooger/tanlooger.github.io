---
---
---
title: 卷五
---



◎历代州域形势五唐上

唐起自太原，先定关右。

【史略】初，炀帝南巡江都，命唐公李渊为太原留守渊，西凉王�谄呤浪铩Ｗ婊⒂谟钗闹苡凶裘�功，封唐国公。渊袭爵后，遂以唐为国号。大业十三年，天下骚乱，渊子世民，劝渊起兵，渊从之。先取西河郡今汾州府，遂定入关之计，进克霍邑今平阳府霍州，入临汾即平阳府，时为临汾郡，拔绛郡今绛州，见前，遂至龙门在今山西汾阴县，见前。别将亦徇下离石今山西永宁州，见前、龙泉今平阳府隰县、文成今平阳府吉州等郡。隋将屈突通将重兵屯河东即今平阳府蒲州，渊引军围之。任��襄等说渊勿攻河东，自梁山济河梁山，在陕西韩城县东南十八里，自龙门济河必由之道也，指韩城，逼�こ�韩城、�ぱ簦�俱今西安府同州属县，鼓行而进，直据永丰永丰仓，在陕西华阴县城东，隋积粟于此，传檄远近，关中可坐定也。渊遂分军围河东，渡河而西，关中望风降附。渊舍于长春宫在今同州朝邑县治西北，遣子建成等屯永丰仓，守潼关见前，以备东方兵，世民等徇渭北，营于泾阳今县，见前。既而诸军并进，遂克长安，略定平凉、安定等郡平凉郡时治高平，故原州也。安定郡时治安定，即今泾州，东取新安以西今河南府新安县，初置郡，今改置�现萦诖�，南收巴蜀，受隋禅，灭秦见前薛举并凉见前李轨，尽平陇右河西地。

次奠洛阳，遂清江表，进扫河朔。

【史略】武德二年，刘武周陷并、晋诸州，西至龙门，关中震动初，义师入关，使元吉留守太原。武周南侵，元吉遁还长安，贼势遂炽。上欲弃大河以东，谨守关西，秦王世民曰：太原，王业所基，国之根本。河东富实，京邑所资。臣请平殄武周，克复汾晋。从之。武周败遁，并州复定。三年，命世民东讨世充。世民自新安进军慈涧在新安县东，见前，分遣史万宝自信阳南据龙门宜阳，见前。龙门，即阙塞山也，在今河南府城西南三十里，刘德威自太行东围河内，王君廓自洛口断其饷道，黄君汉自河阴攻回洛城时君汉为怀州总管，军于河北，大军屯于北邙在今河南府城北，见前，连营以迫之。世充屡败，遂围东都，远近州县，次第归附。世民又遣王君廓袭�г�轘辕山，在今巩县西南，见前，拔之，河阳来降。既又克其虎牢，世充益窘，数求救于窦建德。建德方营河南，取曹、戴即孟海公之地，遂引而西，自滑州进屯酸枣今开封府延津县北十五里有故城，见前，陷管州、荥阳、阳翟俱见前，水陆并进，营于成皋东原成皋，即虎牢也，遣使与世充相闻。诸将皆请避其锋，薛收等曰：世充保据东都，府库充实，所将之兵，皆江淮精锐世充自江都引兵西援洛阳，故云，但乏粮食，故为我所持。建德远来赴援，亦当极其精锐。若纵之至此，两寇合从，转河北之粟，以馈洛阳，则战争方始，混一无期。今宜分兵守洛阳，深沟高垒，慎勿与战。王亲帅骁锐，先据成皋，厉兵训士，以逸待劳，决可克也。建德既破，世充自下。不过二旬，两主就缚矣。世民善之，使齐王元吉等围守东都，遂东据虎牢，建德不得进。世民又遣精骑抄其粮运，破之。凌敬言于建德曰：大王宜悉兵济河，攻取怀州、河阳，使重将守之。更鸣鼓建旗，逾太行，入上党，徇汾、晋，趋蒲津蒲津，即山西蒲州临晋关。见前，蹈无人之境，拓地收兵，则关中震骇，郑围自解矣。建德妻曹氏亦曰：大王自滏口乘唐国之虚滏口，在河南武安县滏山。见前高欢东出滏口，连营渐进，以取山北建德都洛州，在山南。并、代、汾、晋，皆山北也，又因突厥西抄关中，唐必还师自救。郑围何忧不解？不听。及战，为世民所擒。师还洛阳，世充惧，遂降。于是河南北州郡悉定。既又发巴蜀兵，使行军总管赵郡王孝恭及李靖等自夔州东下，分遣黔州刺史田世康出辰州道黔州，时治彭水县，今四川重庆府涪州属县也。辰州，治沅陵县，今湖广辰州府，黄州刺史周法明出夏口道，以击萧铣。孝恭克荆门、宜都二镇，进至夷陵荆门，在宜都县西北五十里。夷陵又在荆门西北四十里。孝恭盖遣前军先克其荆门、宜都，而后引大军至夷陵也。宜都，今夷陵州属县，破铣兵于清江在宜都县城东，又北合于大江，追败之于百里洲在今荆州府枝江县东北大江中，进入北江江水过百里洲而支分，在洲北者为北江，即江陵之南境矣，直抵江陵。铣兵败，出降。靖因安抚岭南，交、广诸州，相率顺命，林士弘亦穷蹙请降。和州总管杜伏威复讨平李子通等，岭海江淮悉定。会刘黑闼复起河北，据窦建德故地，高开道、徐圆朗等亦叛应之。世民讨败黑闼，黑闼北遁，继而复炽，寻败死。圆朗等亦次第夷灭。六年，辅公祏复据丹阳叛，诏赵郡王孝恭以舟师自襄州趣江州时孝恭为襄州道行台仆射，李靖以交、广、泉、桂之众趣宣州时靖为岭南道大使。宣州，即宣城郡，黄君汉出谯、亳君汉时为怀州总管。谯，即亳也，李世�钩龌础�泗世�故蔽�齐州总管。盖使之自泗入淮，讨之。七年，孝恭败辅公祏之兵于枞阳今安庆府桐城县东南百二十里有故城，进拔其鹊头镇今池州府铜陵县北十里有鹊头山，即置镇处，又破之于芜湖，拔梁山等三镇梁山，在今和州南七十里。时公祏遣兵屯梁山、博望、青林三处，故曰三镇。博望，亦曰东梁山，在太平府西南三十里。今俱详南直名山梁山。青林，亦曰青山，在太平府东南三十里，进至丹阳，公祏走死。贞观二年，柴绍讨梁师都于朔方，复平之。于是天下大定。

绍汉法周，建都关内。

【都邑考】高祖因隋之旧，定都长安，时谓长安为京城。太宗修洛阳宫，时巡幸焉。高宗尝言：两京，朕东西二宅显庆二年，以洛阳为东都。武后都洛阳光宅初，号曰神都。中宗神龙初，复曰东都。玄宗以长安为西京，洛阳为东京开元元年，定制。九年，又改东京曰东都。天宝初复故。又开元九年，以蒲州为河中府，建中都，未几复罢为州。乾元三年，复曰河中府，置中都。元和三年，罢中都为府如故。肃宗更以蜀郡为南京，凤翔为西京蜀郡以上皇南幸之地，凤翔以中兴驻驿之所，故并建为京，而西京为中京至德二载，建三京。上元初，复置南都于荆州，曰江陵府。寻又以京兆为上都，河南为东都，凤翔为西都，江陵为南都，太原为北都，所谓五都也《唐志》：北都，天授元年置，神龙元年罢，开元十二年复置。天宝元年曰北京。上元二年，与京兆、河南、凤翔、江陵，并罢京都之号。明年，诏曰：五都之号，其来自久，因以京兆、河南、凤翔、江陵、太原，并建为都。其后复罢。《六典》：京兆、河南、太原，时谓之三都。又昭宗天�淘�年，朱全忠复劫迁车驾于洛阳，而唐祚以移。

文轨混同，分天下为十道隋季群雄竞起，互相分割，建置纷然。唐兴，因而不改，其纳地来归者，亦往往割置州县，以宠禄之。由是州县之数，倍于开皇、大业间。贞观元年，以民少官多，思革其弊，命大加并省，因山川形便，分为十道。

东距河，西抵陇坂陇坂，即陇坻。见七国秦陇蜀注，南据终南终南山，在西安府南五十里。详陕西名山终南，北边沙漠，曰关内道统州二十二。贞观十三年，始簿天下州县之数，自是数有损益。今略以《六典》为据，而贞观以后所增置之州，以次附焉。又《唐志》：武德初，改郡为州，太守为刺史，而雍州置牧。天宝初，改州为郡，刺史为太守。至德二载复故。今举郡名及随时改易诸名，俱汇见于此，以便参考。

雍州汉曰京兆尹。隋曰雍州。唐因之。开元三年，曰京兆府。领万年等县十八。万年，即今西安府治附郭咸宁县。又乾宁初，增置乾州，治奉天县，今乾州仍属西安府。

华州汉属京兆尹。魏曰华州。隋、唐因之。垂拱初，改泰州，寻复故。亦曰华阴郡。领郑县等县三。乾宁五年，改华州曰兴德府，时驻驿于此也。天�倘�年，复曰华州。今仍曰华州，属西安府。

同州汉曰左冯翊。西魏曰同州。隋、唐因之，亦曰冯翊郡，领冯翊等县九。今仍曰同州，属西安府。

岐州汉曰右扶风。后魏曰岐州。隋、唐因之，亦曰扶风郡，领雍县等县八。至德三载，改凤翔府。今仍曰凤翔府。

陇州汉属右扶风。西魏曰陇州。隋、唐因之，亦曰�狙艨ぃ�领�驹吹认匚濉＝衤ぶ菔舴锵韪�。

�怪�汉扶风等郡地。西魏置豳州。隋、唐因之。开元十三年，改豳曰�梗�亦曰新平郡，领新平等县四。今�怪菔粑靼哺�。

泾州汉曰安定郡。后魏置泾州。隋、唐因之，亦曰安定郡，领安定等县五。今属平凉府。

宁州汉为北地等郡地。西魏曰宁州。隋、唐因之，亦曰彭原郡，领定安等县七。今属庆阳府。大中间，又置衍州，治定平县，今宁州南六十里废定平县是也。

坊州汉上郡地。唐武德二年置坊州，亦曰中部郡，领中部等县三。今�恢葜胁肯兀�即故州治。又天�坛酰�置翟州，治�怀窍亍Ｖ炝焊脑混�州。今�恢萋宕ㄏ囟�南三十里有废�怀窍兀�盖李茂贞所置州也。

�恢�汉上郡地。后周曰敷州。唐改曰�恢荩�亦曰洛交郡，领洛交等县五。今属延安府。

丹州汉上郡地。西魏曰丹州。隋、唐因之，亦曰咸宁郡，领义川等县五。今延安府宜川县是其治。

延州汉上郡地。后魏曰延州。唐因之，亦曰延安郡，领肤施等县九。即今延安府。

庆州汉曰北地郡。隋曰庆州。唐因之，亦曰安化郡。至德初，又改顺化郡。领安化等县八。今庆阳府是也。

原州汉安定郡地。后魏曰原州。唐因之，亦曰平凉郡，领高平等县三。今平凉府镇原县是其治。又大中五年，增置武州，治萧关县，今平凉府镇原县西北百四十里萧关城是。

盐州汉北地郡地。西魏曰盐州。唐因之，亦曰五原郡，领五原等县二。今宁夏后卫是。

灵州汉北地郡地。后魏置灵州。隋、唐因之，亦曰灵武郡，领回乐等县五。今宁夏卫灵州所是。又大中三年，置威州，领鸣沙等县二。鸣沙，今宁夏中卫东西百五十里鸣沙故城是。又景福二年，增置警州，治定远城，在今宁夏卫北六十里。

会州汉金城等郡地。西魏置会州。唐因之，亦曰会宁郡，领会宁等县二。今靖虏卫是。

夏州汉曰朔方郡。后魏曰夏州。隋、唐因之，亦曰朔方郡，领朔方等县四。今榆林镇西北废夏州是。又开元二十六年，增置宥州，亦曰宁朔郡。至德二载，又曰怀德郡，领延恩等县三。今榆林镇西废宥州是。

丰州汉五原郡地。隋置丰州。唐因之，亦曰九原郡，领九原等县三。今榆林镇西北有废丰州。

胜州汉云中等郡地。隋置胜州。唐因之，亦曰榆林郡，领榆林等县二。今榆林镇东北四百五十里有废胜州。

绥州汉曰上郡。西魏置绥州。隋、唐因之，亦曰上郡，领龙泉等县五。今延安府绥德州。

银州汉西河郡地。后周置银州。隋、唐因之，亦曰银川郡，领儒林等县四。儒林故城，在今延安府绥德州米脂县西北百八十里。又开元九年，分银、胜二州地置麟州，亦曰新秦郡，领新秦等县二。今延安府葭州神木县北四十里有新秦故城。

东尽海，西距函谷函谷，见前，南滨淮，北薄于河，曰河南道统州二十八。

洛州汉河南郡。北齐曰洛州。隋、唐因之。开元初，曰河南府，领河南等县二十六。即今河南府。

陕州汉弘农郡地。后魏曰陕州。隋、唐因之。天宝初，曰陕府，亦曰陕郡，领陕县等县五。天�坛跚�洛，改为兴唐府。哀帝初复故。今属河南府。

虢州汉曰弘农郡。唐置虢州，亦曰弘农郡，领弘农等县六。今陕州灵宝县西南三十里故弘农城是。《唐志》云：开元初，改隶河东道。

汝州汉河南等郡地。隋大业初，曰汝州。唐因之，亦曰临汝郡，领梁县等县三，即今汝州。又开元三年，置仙州，领叶县等县五。二十五年，州废。叶县，今属南阳府裕州。

郑州汉河南郡地。后周曰郑州。隋、唐因之，亦曰荥阳郡，领管城等县八。今开封府是。

汴州汉曰陈留郡。后周曰汴州。隋、唐因之，亦曰陈留郡，领浚仪等县五。今开封府是。

豫州汉曰汝南郡。刘宋为豫州治。后魏、后周因之。隋曰蔡州。唐复为豫州，亦曰汝南郡。宝应初，复改蔡州。领汝阳等县十。今汝宁府。

许州汉曰颍川郡。后周曰许州。隋、唐因之，亦曰颍川郡，领长社等县九。今属开封府。又建中二年，置〈氵殷〉州，治郾城县。长庆三年废。郾城，今许州属县。

陈州汉淮阳、汝南郡地。隋曰陈州。唐因之，亦曰淮阳郡，领宛丘等县四。今属开封府。

颍州汉汝南郡地。唐武德六年，始曰颍州，亦曰汝阴郡，领汝阴等县三。今属凤阳府。

亳州汉沛郡地。后周曰亳州。隋、唐因之，亦曰谯郡，领谯县等县八。今属凤阳府。

宋州汉曰梁国。隋置宋州。唐因之，亦曰睢阳郡，领宋城等县七。今归德府。又光启中，增置单州，领单父等县四。光化二年，朱全忠奏改为辉州，移治砀山，以温生于砀山也。后唐复曰单州，仍治单父。单父，今山东单县。砀山，今南直徐州属县。

曹州汉曰济阴郡。后周曰曹州。隋、唐因之，亦曰济阴郡，领济阴等县五。今山东巢县西北七十里废济阴县是其治。

滑州汉曰东郡。隋曰滑州。唐因之，亦曰灵昌郡，领白马等县七。今为大名府滑县。

濮州汉东郡、济阴等郡地。隋曰濮州。唐因之，亦曰濮阳郡，领鄄城等县二。今属东昌府。

郓州汉曰东平国。隋曰郓州。唐因之，亦曰东平郡，领须昌等县三。今为兖州府东平州。

济州汉济北东平等郡国地。隋曰济州。唐因之，亦曰济阳郡，领卢县等县五。天宝十三年，废济州入郓州。卢县，见汉泰山郡注。

齐州汉济南等郡地。后魏曰齐州。隋、唐因之，亦曰济南郡，领历城等县八。即今济南府。

淄州汉安乐等国地。隋曰淄州。唐因之，亦曰淄川郡，领淄川等县五。今济南府淄川县是其治。

徐州汉楚国沛郡地。晋为徐州治。后魏及隋、唐因之。亦曰彭城郡，领彭城等县六。今仍曰徐州。又元和四年，增置宿州，领符离等县四。今属凤阳府。

兖州汉曰鲁郡。刘宋时，兖州治此。隋曰兖州。唐因之，亦曰鲁郡，领瑕丘等县八。今为兖州府。

泗州汉临淮等郡地。后周曰泗州。隋、唐因之，亦曰临淮郡，领临淮等县五。今属凤阳府。

沂州汉琅邪等郡地。后周曰沂州。隋、唐因之，亦曰琅邪郡，领临沂等县五。今属兖州府。

青州汉曰北海郡。东晋为青州治。刘宋因之。隋仍曰青州。唐因之，亦曰北海郡，领益都等县七。即今青州府。

莱州汉曰东莱郡。隋曰莱州。唐因之，亦曰东莱郡，领掖县等县六。今莱州府。又如意初，置登州，亦曰东牟郡，初治文登县。神龙三年，移治蓬莱，领县四。今为登州府。

棣州汉平原、勃海等郡地。唐武德四年置棣州，亦曰乐安郡，领厌次等县五。今济南府武定州。

密州汉高密等郡国地。隋置密州。唐因之，亦曰高密郡，领诸城等县四。诸城县，今属青州府。

海州汉曰东海郡。东魏曰海州。隋、唐因之，亦曰东海郡，领朐山等县四。今属淮安府。

东距常山常山，即恒山。见前，西据河，南抵首阳、太行首阳山，在今山西蒲州东南十五里。太行山，今怀庆府北。见前，北边匈奴，曰河东道领州十八。

并州汉太原郡。后汉为并州治。晋以后因之。唐亦曰并州，又为太原府，领太原等县十四。今太原府太原县是其治。又龙纪初，置宪州，领楼烦等县二。今太原府静乐县西北七十里有故楼烦城，李克用所奏置。

潞州汉上党郡。后周曰潞州。唐因之，亦曰上党郡，领上党等县五。今潞安府。

泽州汉上党、河东等郡地。隋曰泽州。唐因之，亦曰高平郡，领晋城等县六。即今泽州是。

晋州汉河东郡地。后魏曰晋州。后周及隋唐因之，亦曰平阳郡，领临汾等县七。今平阳府。

绛州汉河东郡地。后周曰绛州。隋、唐因之，亦曰绛郡，领正平等县五。今属平阳府。

蒲州汉河东郡。后周曰蒲州。隋、唐因之，亦曰河中府，又为河东郡，领河东等县五。今属平阳府。

汾州汉西河、太原二郡地。后魏置汾州。唐因之，亦曰西河郡，领隰城等县五。今汾州府。

慈州汉河东郡地。隋曰汾州。唐武德五年曰南汾州，八年曰慈州，亦曰文成郡，领吉昌等县五。今平阳府吉州也。

隰州汉河东郡地。隋曰隰州。唐因之，亦曰大宁郡，领隰川等县六。今属平阳府。

石州汉西河郡地。后周曰石州。隋、唐因之，亦曰昌化郡，领离石等县五。今汾州府永宁州。

沁州汉上党郡地。隋置沁州。唐因之，亦曰阳城郡，领沁源等县三。即今沁州。

箕州汉上党郡地。唐武德三年置辽州，八年曰箕州。先天初曰仪州，亦曰东平郡。中和三年，复曰辽州，领辽山等县四。即今辽州。

岚州汉太原郡地。后魏曰岚州。隋唐因之，亦曰楼烦郡，领宜芳等县四。今太原府岢岚州岚县是其治。

忻州汉太原郡地。隋曰忻州。唐因之，亦曰定襄郡，领秀容等县二。今属太原府。

代州汉雁门、太原二郡地，隋曰代州。唐因之，亦曰雁门郡，领雁门等县五。今属太原府。

朔州汉定襄、雁门二郡地。后魏置朔州。北齐及隋唐因之，亦曰马邑郡，领善阳等县二。今属大同府。

蔚州汉代郡地。后周置蔚州。隋、唐因之，亦曰安边郡，领灵丘等县三。灵丘，即今蔚州灵丘县。

云州汉云中、雁门等郡地。唐武德六年，置北恒州，七年废。贞观十四年，改置云州于此，亦曰云中郡，领云中县一，今大同府治是也。唐末，又置应州，领金城等县二，今属大同府。

东并海，南迫于河，西距太行、常山，北通渝关、蓟门渝关，即今山海关。蓟门，即今居庸关。俱见前，曰河北道统州二十三。

怀州汉河内郡。后魏置怀州。隋唐因之，亦曰河内郡，领河内等县九。今为怀庆府。又会昌三年，置孟州，领河阳等县五。河阳，今怀庆府之孟县。

卫州汉河内及魏郡地。后周曰卫州。隋、唐因之，亦曰汲郡，领汲县等县五。今为卫辉府。

相州汉曰魏郡。后魏曰相州。后周及隋、唐因之。亦曰邺郡，领安阳等县九。今为彰德府。又武德初，置磁州，贞观初废，永泰初复置，领滏阳等县四。即今彰德府滋州。

�笾�汉曰广平国。后周曰�笾荨Ｋ濉⑻埔蛑�，亦曰广平郡，领永年等县七。即今广平府。

邢州汉巨鹿、常山等郡国地。隋曰邢州。唐因之，亦曰巨鹿郡，领龙固等县九。即今顺德府。

赵州汉巨鹿、常山等郡国地。北齐曰赵州。隋、唐因之，亦曰赵郡，领平棘等县九。今属真定府。

冀州汉曰信都国。晋尝为冀州治。后魏以后因之。唐亦曰冀州。龙朔二年改魏州，寻复故。亦曰信都郡，领信都等县六。今属真定府。

恒州汉常山郡。后周置恒州。隋、唐因之，亦曰常山郡。元和十五年，改曰镇州，领真定等县六。即今真定府。

定州汉曰中山郡。后魏曰定州。后周及隋、唐因之。亦曰博陵郡，领安喜等县十一。今属真定府。又景福二年置祁州，领无极等县二。无极，今真定府属县。

易州汉涿郡地。隋曰易州。唐因之，亦曰上谷郡，领易县等县五。今属保定府。

幽州汉曰燕国。后汉为幽州治。晋以后因之。唐仍曰幽州，亦曰范阳郡，领蓟县等县十，今顺天府。又开元十八年，新置蓟州，亦曰渔阳郡，领渔阳等县三，今属顺天府。又天宝初，置顺义郡，亦曰顺州，领宾义县一，寄治范阳郡城内。又大历四年置涿州，领范阳等县三，今属顺天府。又唐末置儒州，领缙山县一，今延庆州也。

深州汉涿郡地。隋曰深州。唐因之。贞观十七年废，先天二年复置。亦曰饶阳郡，领饶阳等县四。饶阳，今真定府晋州属县。

瀛州汉涿郡地。后魏曰瀛州。隋、唐因之，亦曰河间郡，领河间等县十，即今河间府。又景云二年置郑州，开元十三年曰莫州，亦曰文安郡，领莫阝县等县六。今河间府任丘县北三十里有废莫州城。

贝州汉曰清河郡。后周置贝州。隋、唐因之，亦曰清河郡，领清河等县九。今广平府清河县是。

魏州汉魏郡及东郡地。后周置魏州。隋唐因之。龙朔二年，改曰冀州，寻复故。亦曰魏郡，领贵乡等县十。贵乡，今大名府大名县是。又武德四年，置澶州，贞观初废。大历七年复置，领顿丘等县四。顿丘，今大名府清丰县西南五十五里有故城。

博州汉东郡、平原等郡地。隋曰博州。唐因之，亦曰博平郡，领聊城等县六。今为东昌府。

德州汉曰平原郡。隋置德州。唐因之，亦曰平原郡，领安德等县八。今济南府陵县，故安德县也。

沧州汉曰勃海郡。后魏置沧州。隋、唐因之，亦曰景城郡，领清池等县十，今属河间府。又武德四年置观州，贞观十七年废。贞元五年，改置景州，领弓高等县四。今景州东北四十里有故弓高城。

妫州汉上谷郡也。唐武德七年，置北燕州。贞观八年改妫州，亦曰妫川郡，领怀戎等县二。怀戎，今宣府镇怀来卫是。又唐末，幽州镇增置武州，领文德县一，今宣府镇是也。又增置新州，领永兴等县四。永兴，今保安州治是。或曰皆光启中置。

檀州汉渔阳郡地。隋曰檀州。唐因之，亦曰密云郡，领密云等县二。密云，今顺天府昌平州属县。天宝初，又置归化郡，亦曰归顺州，领怀柔县一，后亦谓之顺州。怀柔，今昌平州属县。

营州汉属辽西郡。后魏曰营州。隋、唐因之，亦曰柳城郡，领柳城县一，今大宁废卫东故营州城是也。

平州汉右北平及辽西等郡地。隋曰平州。唐因之，亦曰北平郡，领卢龙等县三，即今永平府。

燕州汉燕国地。隋曰顺州。唐曰燕州，亦曰归德郡，领辽西县一，今顺天府昌平州顺义县是。

东接荆、楚，西抵陇、蜀，南控大江，北距商、华之山商山，见七国韩商阪。华山，见前，曰山南道统州三十三。

荆州汉曰南郡。晋为荆州治，后因之。唐仍曰荆州，亦曰江陵郡。上元初，曰江陵府，领江陵等县八。即今荆州府。

襄州汉南郡及南阳郡地。西魏曰襄州。隋、唐因之，亦曰襄阳郡，领襄阳等县七。今襄阳府。

邓州汉曰南阳郡。隋曰邓州。唐因之，亦曰南阳郡，领穰县等县六。今属南阳府。

唐州汉南阳郡地。唐武德四年置唐州，亦曰淮安郡，领比阳等县六，今南阳府唐县。刘�骶湓唬罕臼艉幽系溃�至德后，割属山南东道。

随州汉南阳郡地。西魏曰随州。隋、唐因之，亦曰汉东郡，领随县等县三。今属德安府。

郢州汉江夏郡地。西魏曰郢州。隋、唐因之，亦曰富水郡，领长寿等县三。今为承天府。

复州汉江夏及南郡地。后周曰复州。隋、唐因之，亦曰竟陵郡，领沔阳等县三。今安陆府沔阳州。

均州汉南阳、汉中二郡地。隋曰均州。唐因之，亦曰武当郡，领武当等县三。今属襄阳府。

房州汉汉中郡地。唐武德初，置房州，亦曰房陵郡，领房陵等县四。今郧阳府房县。

峡州汉南郡地。后周曰峡州。隋、唐因之，亦曰夷陵郡，领夷陵等县五，今荆州府夷陵州是。

归州汉南郡地。唐武德二年曰巴州，亦曰巴东郡，领秭归等县三。今属荆州府。

夔州汉巴郡地。梁曰信州。唐武德三年，改曰夔州，亦曰云安郡，领奉节等县四。今夔州府。

万州汉巴郡地。唐武德二年，置南蒲州，八年曰蒲州。贞观八年曰万州，亦曰南浦郡，领南浦等县三。今夔州府万县。

忠州汉巴郡地。后周曰临州。唐贞观八年曰忠州，亦曰南宾郡，领临江等县五。今属夔州府。

梁州汉曰汉中郡。三国汉为梁州治。晋以后因之。唐亦曰梁州。开元十三年曰褒州，寻复故，亦曰汉中郡。兴元初，又为兴元府，领南郑等县五。今汉中府。

洋州汉汉中郡地。西魏曰洋州。隋、唐因之，亦曰洋州郡，领西乡等县四。西乡，今汉中府属县。

金州汉汉中郡地。西魏曰金州。隋、唐因之，亦曰安康郡。至德二载，曰汉南郡，领西城等县六。今属汉中府。

商州汉弘农郡地。后周曰商州。隋、唐因之，亦曰上谷郡，领上谷等县五。今为西安府。

凤州汉武都郡地。后周曰凤州。隋、唐因之，亦曰河池郡，领梁泉等县四。今汉中府凤县。

兴州汉武都郡地。西魏曰兴州。隋、唐因之，亦曰顺政郡，领顺政等县三。今为汉中府宁羌州略阳县。

利州汉广汉郡地。西魏曰利州。隋、唐因之，亦曰益昌郡，领绵谷等县六。今保宁府广元县。

阆州汉巴郡地。唐初置隆州，先天中曰阆州，亦曰阆中郡，领阆中等县九。今保宁府。

开州汉巴郡地。唐武德初，置开州，亦曰盛山郡，领盛山等县三。今夔州府开县。

果州汉巴郡地。唐武德四年置果州，亦曰南充郡，领南充等县六。今顺庆府。

合州汉巴郡地。西魏置合州。唐因之，亦曰巴川郡，领石镜等县六。今属重庆府。

渝州汉巴郡地。隋曰渝州。唐因之，亦曰南平郡，领巴县等县四。今重庆府。

涪州汉巴郡地。唐武德初，置涪州，亦曰涪陵郡，领涪陵等县四。今属重庆府。

渠州汉巴郡地。唐武德初，曰渠州，亦曰��山郡，领流江等县四。今顺庆府广安州渠县。

蓬州汉巴郡地。后周置蓬州。隋唐因之，亦曰咸安郡，领大寅等县六。大寅，今顺庆府蓬州仪陇县南三十里蓬池故城是。

壁州汉巴郡地。唐武德八年置壁州，亦曰始宁郡，领诺水等县三。诺水，今巴州之通江县。

巴州汉巴郡地。梁曰巴州。隋、唐因之，亦曰清化郡，领化成等县七。今属保宁府。

通州汉巴郡地。西魏曰通州。隋、唐因之，亦曰通州郡，领通川等县七，即今夔州府达州。

集州汉广汉、巴二郡地。梁曰集州。隋、唐因之，亦曰符阳郡，领难江等县三。难江，今保宁府巴州之南江县。

东接秦州，西逾流沙流沙，见前，南连蜀及吐蕃吐蕃，今西蕃地，北界沙漠，曰陇右道统州二十。

秦州汉曰天水郡。晋置秦州。唐因之，亦曰天水郡，领上邽等县五。今属巩昌府。

渭州汉曰陇西郡。后魏曰渭州。唐因之，亦曰陇西郡，领襄武等县四。今巩昌府。上元以后，为吐蕃所陷。元和四年，侨置行渭州于平凉县，寻复陷没。中和四年，复置渭州于平凉，即今平凉府。

成州汉武都郡地。西魏曰成州。隋、唐因之，亦曰同谷郡，领上禄等县三。上禄，今巩昌府成县西百三十里有故城。

武州汉曰武都郡。西魏置武州。隋、唐因之，亦曰武都郡。景福初，改曰阶州，领将利等县三，今巩昌府阶州北三百十里有废将利县。

兰州汉金城等郡地。隋曰兰州。唐因之，亦曰金城郡，领五泉等县三，今属临洮府。又天宝三载，置狄道郡，乾元初，亦曰临州，领狄道等县二，即今临洮府。或曰：临州，开元初置。

河州汉金城等郡地。苻秦置河州。后魏及隋、唐因之。亦曰安乡郡，领枹罕等县三。今属临洮府。

洮州本西戎地。后周置洮州。隋、唐因之，亦曰临洮郡，领临潭等县二。今为洮州卫。

岷州汉陇西郡地。西魏置岷州。隋、唐因之，亦曰和政郡，领溢乐等县四。今属岷州卫。

叠州本羌戎地。后周置叠州。隋、唐因之，亦曰合州郡，领合州等县二。今洮州卫南百八十里有叠州故城。

宕州本羌戎地。后周置宕州。隋、唐因之，亦曰怀道郡，领怀道等县二。今岷州卫南百二十里有宕州故城。

鄯州汉金城郡地。后魏置鄯州。隋、唐因之，亦曰西平郡，领湟水等县三。今为西宁卫。

廓州本西羌地。后周置廓州。隋、唐因之，亦曰宁塞郡，领广威等县三。今西宁卫西二百里有廓州故城。

凉州汉曰武威郡。曹魏为凉州治。晋以后因之。唐仍为凉州，亦曰武威郡，领姑臧等县五。今为凉州卫。

甘州汉曰张掖郡。西魏曰甘州。唐因之，亦曰张掖郡，领张掖等县二。今甘州卫。

肃州汉曰酒泉郡。隋置肃州。唐因之，亦曰酒泉郡，领酒泉等县三。今肃州卫。

瓜州汉敦煌郡地。唐武德五年，置瓜州，亦曰晋昌郡，领晋昌等县二。今废沙州卫东有瓜州故城。

沙州汉曰敦煌郡。唐武德五年，曰西沙州。贞观七年，曰沙州，亦曰敦煌郡，领敦煌等县二。今废沙州卫。

伊州汉西域伊吾卢地。唐贞观四年，内属，置西伊州。六年，曰伊州，亦曰伊吾郡，领伊吾等县二，即今西域哈密卫。

西州汉西域车师前王庭也。唐贞观十四年，平高昌，始置西州，亦曰交河郡，又为金山都督府，领高昌等县五，即今西域火州。

庭州汉车师后王庭也。唐贞观十四年，平高昌，并得其地，因置庭州。长安二年曰北庭都护府，天宝初曰北庭节度使，领金蒲等县三。今火州北有废庭州。上元以后，河西军镇多为回鹘所陷。

东临海，西抵汉，南据江，北距淮，曰淮南道统州十四。

扬州汉曰广陵国。隋曰扬州。唐因之，亦曰广陵郡，领江都等县四。今扬州府。

楚州汉临淮郡地。隋置楚州。唐因之，亦曰淮阴郡，领山阳等县四。今淮安府。

和州汉九江郡地。北齐曰和州。隋唐因之，亦曰历阳郡，领历阳等县二。今仍曰和州。

滁州汉九江郡地。隋曰滁州。唐因之，亦曰永阳郡，领清流等县二。今仍曰滁州。

濠州汉九江郡地。隋曰豪州。唐改曰濠州，亦曰钟离郡，领钟离等县三。今凤阳府。

寿州汉曰九江郡。隋曰寿州。唐因之，亦曰寿春郡，领寿春等县四。今属凤阳府。

庐州汉庐江等郡地。隋初曰庐江州。唐曰庐州，亦曰庐江郡，领合肥等县四。今庐州府。

舒州汉庐江郡地。唐武德四年曰舒州，亦曰同安郡。至德二载，又曰盛唐郡。领怀宁等县五，即今安庆府。

蕲州汉江夏郡地。后周曰蕲州。隋、唐因之，亦曰蕲春郡，领蕲春等县四。今属黄州府。

黄州汉曰江夏郡。后周曰黄州。隋、唐因之，亦曰齐安郡，领黄冈等县三。今黄州府。

沔州汉江夏郡地。隋曰沔州。唐因之，亦曰汉阳郡，领汉阳等县二。今汉阳府。

安州汉江夏郡地。西魏曰安州。唐因之，亦曰安陆郡，领安陆等县六。今德安府。

申州汉南阳、江夏二郡地。后周曰申州。隋、唐因之，亦曰义阳郡，领义阳等县三，即今汝宁府信阳州。

光州汉汝南等郡地。梁末置光州。唐因之，亦曰弋阳郡，领定城等县五。今属汝宁府。

东临海，西抵蜀，南极岭岭即五岭，北带江，曰江南道统州四十二。

润州汉丹阳等郡地。隋置润州。唐因之，亦曰丹阳郡，领丹徒等县五，即今镇江府。又至德二载，置江宁郡，乾元初曰升州，上元二年废，大顺初复置，领上元等县四，今应天府。

常州汉会稽郡地。隋置常州。唐因之，亦曰晋陵郡，领武进等县四。今常州府。

苏州汉会稽郡。隋曰苏州。唐因之，亦曰吴郡，领吴县等县四。今苏州府。

湖州汉会稽及丹阳郡地。隋曰湖州。唐因之，亦曰吴兴郡，领乌程等县五。今湖州府。

杭州汉会稽郡地。隋置杭州。唐因之，亦曰余杭郡，领钱唐等县五。今杭州府。

睦州汉丹阳郡地。隋置睦州。唐因之，亦曰新定郡，领建德等县七。今严州府。

歙州汉丹阳郡地。隋置歙州。唐因之，亦曰新安郡，领歙县等县三。今徽州府。

婺州汉会稽郡地。隋曰婺州。唐因之，亦曰东阳郡，领金华等县五，今金华府。又武德四年置衢州，七年废，垂拱三年复置，亦曰信安郡，领信安等县六，今衢州府。

越州汉会稽郡地。隋置越州。唐因之，亦曰会稽郡，领会稽等县五，今绍兴府。又开元二十六年置明州，亦曰余姚郡，领贸阝县等县四，今宁波府。

台州汉会稽郡地。唐武德四年，置海州。五年，改为台州，亦曰临海郡，领临海等县六。今台州府。

括州汉会稽郡地。隋曰处州，寻改括州。唐因之，亦曰缙云郡。大历十四年，复曰处州，领括苍等县五，今处州府。又上元二年，分置温州，亦曰永嘉郡，领永嘉等县四，今温州府。

建州汉属会稽郡。唐武德四年置建州，亦曰建安郡，领建安等县六。今建宁府。

福州汉属会稽郡。唐武德四年，于此置泉州。景云二年，曰闽州。开元十三年，曰福州，亦曰长乐郡，领闽县等县八，今福州府。又圣历二年，分置武荣州，三年废，久视初复置。景云二年，改为泉州，亦曰清源郡，领晋江等县四，今泉州府。又垂拱二年置漳州，亦曰漳浦郡，领漳浦等县二，今漳州府。又开元二十四年置汀州，亦曰临汀郡，领长汀等县三，今汀州府。

宣州汉曰丹阳郡。隋置宣州。唐因之，亦曰宣城郡，领宣城等县八，今宁国府。又武德四年置池州，贞观初废，永泰初复置，亦曰秋浦郡，领秋浦等县四，今池州府。

饶州汉豫章郡地。隋曰饶州。唐因之，亦曰鄱阳郡，领鄱阳等县四，今饶州府。又乾元初，置信州，领上饶等县三，今广信府。

抚州汉豫章郡地。隋曰抚州。唐因之，亦曰临川郡，领临川等县三。今抚州府。

虔州汉豫章郡地。隋置虔州。唐因之，亦曰南康郡，领赣县等县四。今赣州府。

洪州汉曰豫章郡。隋置洪州。唐因之，亦曰豫章郡，领豫章等县四。今南昌府。

吉州汉豫章郡地。隋置吉州。唐因之，亦曰庐陵郡，领庐陵等县四。今吉安府。

袁州汉豫章郡地。隋置袁州。唐因之，亦曰宜春郡，领宜春等县三。今袁州府。

郴州汉曰桂阳郡。隋曰郴州。唐因之，亦曰桂阳郡，领郴县等县八。今仍曰郴州。

江州汉庐江、豫章二郡地。晋为江州治。宋、齐及隋、唐因之。亦曰浔阳郡，领浔阳等县三，即今九江府。

鄂州汉曰江夏郡。隋曰鄂州。唐因之，亦曰江夏郡，领江夏等县五。今武昌府。

岳州汉长沙郡地。隋曰巴州。唐因之，亦曰巴陵郡，领巴陵等县五。今岳州府。

潭州汉曰长沙国。隋曰潭州。唐因之，亦曰长沙郡，领长沙等县五。今长沙府。

衡州汉长沙、桂阳等郡国地。隋曰衡州。唐因之，亦曰衡阳郡，领衡阳等县五。今衡州府。

永州汉曰零陵郡。隋曰永州。唐因之，亦曰零陵郡，领零陵等县三。今永州府。

道州汉长沙国地。唐武德四年置营州。明年，曰南营州。贞观八年曰道州，亦曰江华郡，领营道等县三。今属永州府。

邵州汉长沙、零陵地。唐武德四年，置邵州，亦曰邵阳郡，领邵阳等县二。今宝庆府。

朗州汉曰武陵郡。隋曰朗州。唐因之，亦曰武陵郡，领武陵等县二。今常德府。

澧州汉武陵郡地。隋曰澧州。唐因之，亦曰澧阳郡，领澧阳等县五。今属岳州府。

辰州汉武陵、长沙郡地。隋曰辰州。唐因之，亦曰卢溪郡，领沅陵等县七。今辰州府。

巫州汉武陵、长沙郡地。唐贞观八年，置巫州。天授二年，曰沅州。开元十三年，复曰巫州，亦曰潭阳郡。大历五年，又改曰溆州，领龙标等县三，今辰州府沅州南五十里废龙标城是。又垂拱二年置锦州，亦曰卢阳郡，领卢阳等县二，今沅州麻阳县西三十里有废卢阳县。又长安四年置舞州，开元十三年曰鹤州，二十年曰业州，亦曰龙标郡。大历五年，改曰奖州，领峨山等县三，今沅州西界有废峨山县。

施州汉南郡地。隋义宁二年曰施州。唐因之，亦曰清江郡，领清江等县二，今为施州卫。又天授二年，分置溪州，亦曰灵溪郡，领大乡等县二，今为永顺宣慰司。

思州汉武陵郡地。唐武德初，置务州。贞观四年曰思州，亦曰宁夷郡，领务川等县四。务川，今贵州思南府属县。

南州汉武陵郡地。武德二年置南州，三年曰楚州，明年复故，亦曰南川郡，领南川等县二。今重庆府南川县。

黔州汉武陵郡地。后周置黔州。隋、唐因之，亦曰黔中郡，领彭水等县五。今重庆府涪州彭水县。

费州汉���骺さ亍：笾苤梅阎荨Ｌ埔蛑�，亦曰涪川郡，领涪川等县四。今思南府东北百里有废费州城。

夷州汉���骺さ亍Ｎ涞滤哪曛靡闹荩�贞观初废，寻复置，亦曰义泉郡，领绥阳等县五。绥阳，今遵义府属县也。

溱州古南蛮地。贞观十六年置溱州，亦曰溱溪郡，领营懿等县二。今思南府西境废营懿县是也。

播州汉���骺さ亍Ｕ旯劬拍曛美手荩�十一年改置播州，亦曰播川郡，领播川等县四。今遵义府。

珍州汉���骺さ亍Ｕ旯凼�六年置珍州，亦曰夜郎郡，领营德等县四。今遵义府真安州西南四十里有故营德县。

东连�������鳎�见汉十三部益州，西界吐蕃，南接群蛮，北通剑阁，曰剑南道统州二十有六。

益州汉曰蜀郡。晋以后皆为益州治。唐仍曰益州，亦曰蜀郡。至德二载，曰成都府，领成都等县十六，今仍曰成都府。又垂拱二年，分置蜀州，亦曰唐安郡，领晋原等县四，今成都府崇庆州也。又置彭州，亦曰彭阳郡，领九陇等县四，今成都府彭县也。又置汉州，亦曰德阳郡，领雒县等县五，今成都府汉州。

绵州汉广汉郡地。隋曰绵州。唐因之，亦曰巴西郡，领巴西等县九。今属成都府。

始州汉广汉郡地。西魏曰始州。唐初因之，先天二年改曰剑州，亦曰普安郡，领普安等县七。今保宁府剑州。

梓州汉广汉、巴西二郡地。隋曰梓州。唐因之，亦曰梓潼郡，领栖县等县八，即今潼川州。

遂州汉广汉郡地。后周置遂州。隋、唐因之，亦曰遂宁郡，领方义等县五，今潼川州遂宁县即州治也。

普州汉犍为郡及巴郡地。后周置普州。隋、唐因之，亦曰安岳郡，领安岳等县六，今潼川州安岳县即州治。

资州汉犍为郡地。西魏曰资州。隋、唐因之，亦曰资阳郡，领盘石等县八，即今成都府资县。又乾元初，置昌州，治昌元县。光启中，又移州治大足县。昌元，今为荥昌县，与大足县俱属重庆府，时属资州境内。

简州汉犍为、广汉郡地。隋曰简州。唐因之，亦曰阳安郡，领阳安等县三。今属成都府。

陵州汉犍为、蜀郡二郡地。西魏曰陵州。隋、唐因之，亦曰仁寿郡，领仁寿等县四。今成都府仁寿县即其治。

邛州汉蜀郡地。西魏置邛州。唐因之，亦曰临邛郡，领临邛等县七。今仍曰邛州。

雅州汉蜀郡地。隋曰雅州。唐因之，亦曰庐山郡，领严道等县五，今仍曰雅州。又大足初，置黎州，亦曰洪源郡，领汉原等县三，今为黎州安抚司。

眉州汉犍为郡地。西魏曰眉州。隋、唐因之，亦曰通义郡，领通义等县五。今仍曰眉州。

嘉州汉曰犍为郡。后周曰嘉州。隋、唐因之，亦为犍为郡，领海游等县四。今曰嘉定州。

荣州汉犍为郡地。唐武德初置荣州，亦曰和义郡，领旭川等县六。今嘉定州荣县是其治。

泸州汉犍为郡地。梁置泸州。隋、唐因之，亦曰泸州郡，领泸川等县六。今仍曰泸州。

戎州汉属犍为郡。梁置戎州。隋、唐因之，亦曰南溪郡，领南溪等县五。即今叙州府。

茂州汉汶山郡。隋曰汶州。唐武德初曰会州，四年曰南会州。贞观八年曰茂州，亦曰通化郡，领汶山等县四。今属成都府。

维州古羌夷地。唐武德初置维州，亦曰维川郡，领薛城等县三。即今成都府威州。

��州汉曰越��郡。隋曰��州。唐因之，亦曰越��郡，领越��等县七。今为建昌行都司。

姚州汉益州郡。唐武德四年置姚州，亦曰云南郡，领姚成等县三。即今姚安军民府。

龙州古徼外地。西魏置龙州。隋因之。唐武德初，曰西龙门州。贞观初，曰龙门州，亦曰油江郡。乾元初曰龙州，领油江等县二。今为龙安府。

文州汉广汉郡地。西魏曰文州。唐因之，亦曰阴平郡，领曲水等县二。即今巩昌府阶州文县。

扶州古西戎地。隋曰扶州。唐因之，亦曰同昌郡。领同昌等县四。今文县西北百六十里废扶州。

松州古西羌地。唐武德初，置松州，亦曰文川郡，领嘉诚等县三。今为松潘卫。

翼州汉蜀郡地。唐武德初，置翼州，亦曰临翼郡，领卫山等县四，今为叠溪所。又显庆初，置悉州，亦曰归诚郡，领左封等县三，今叠溪所西百九十里有左封废县。又天宝五年，置昭德郡，亦曰翼州，领真符等县三，今叠溪所西南百余里有废真符县。

当州古西羌地。后周置覃州。唐贞观二十一年，曰当州，亦曰江原郡，领通轨等县三。今叠溪所西北二百七十里有故当州城。又仪凤二年，置南和州，天授二年曰静州，亦曰静川郡，领悉唐等县二，今叠溪所西三百六十里有故静州城。又开元十二年置恭州，亦曰恭化郡，领和集等县三，今威州西北三百余里有废恭州城。永徽末，又置柘州，亦曰蓬山郡，领柘县等县二，今松潘卫西南废柘州是。又开元二十八年置奉州，亦曰云山郡，天宝八载又曰天保郡，亦曰保州，领定廉等县二。定廉，今威州西北百三十里有废县。天宝初，又置静戎郡，亦曰霸州，领信安县一，今松潘卫西南二百五十里废霸州是。刘�骶湓唬鹤粤�州以下，贞观初属陇右道，永徽以后，据梁州之境割属剑南。

东南际海，西极群蛮，北据五岭五岭，见前，曰岭南道统州六十八。

广州汉南海郡。三国吴为广州治，后因之。隋曰番州。唐复为广州，亦曰南海郡，领南海等县十，今广州府。刘�骶湓唬汗愎芫�略治此，管广、韶、循、潮、冈、恩、春、贺、端、康、藤、封、泷、高、义、新、勤、窦等州。

韶州汉桂阳郡地。武德四年置番州，贞观初曰韶州，亦曰始兴郡，领曲江等县四。今韶州府。

循州汉南海郡地。隋曰循州。唐因之，亦曰海丰郡，领归善等县五。今惠州府。

潮州汉南海郡地。隋曰潮州。唐因之，亦曰潮阳郡，领海阳等县三。今潮州府。

连州汉属桂阳郡。唐武德四年，置连州，亦曰连山郡，领桂阳等县二。今属广州府。

端州汉苍梧郡地。隋置端州。唐因之，亦曰高要郡，领高要等县二。今肇庆府。

康州汉苍梧郡地。唐武德四年置康州，亦曰晋康郡，领端溪等县四。今肇庆府德庆州。

冈州汉南海郡地。隋曰冈州。唐因之，亦曰义宁郡，领新会等县二。新会，今广州府属县。

恩州汉合浦郡地。唐贞观二十三年，置恩州，亦曰恩平郡，领阳江等县二。阳江，今肇庆府属县。

春州汉合浦郡地。唐武德四年，置春州，亦曰南陵郡，领阳春等县二。阳春，今属肇庆府。

勤州汉合浦郡地。唐武德四年，置勤州，亦曰铜陵郡，领富林等县二。富林，今阳春县西北废城。

新州汉合浦郡地。梁置新州。隋、唐因之，亦曰新兴郡，领新兴等县三。新兴，今肇庆府属县。

封州汉苍梧郡地。隋曰封州。唐因之，亦曰临封郡，领封川等县二。封川，今德庆府属县。

潘州汉合浦郡地。唐武德四年，置南宕州。六年，曰潘州，亦曰南潘郡，领茂名等县三。茂名，即今高州府治。

高州汉苍梧郡地。梁置高州。隋、唐因之，亦曰高凉郡，领良德等县三。今高州府电白县西百二十七里有故城。

辨州汉合浦郡地。唐武德四年，置南石州。贞观九年，曰辨州，亦曰陵水郡，领石龙等县四，今为高州府化州。又大历八年，置顺州，领龙化等县四，今化州西北有龙化废县。或曰南汉所置州也。

罗州汉合浦郡地。梁置罗州。陈及隋、唐因之。亦曰招义郡，领石城等县五。石城，今化州属县。

窦州汉苍梧郡地。唐武德五年，置南扶州。贞观八年，曰窦州，亦曰怀德郡，领信义等县四。信义，即今高州府信宜县。

泷州汉苍梧郡地。梁置泷州。隋、唐因之，亦曰开阳郡，领泷水等县五。今为罗定州。

雷州汉合浦郡地。梁曰合州。隋因之。唐初曰南合州，贞观初曰东合州，八年改为雷州，亦曰海康郡，领海康等县三。今雷州府。

廉州汉曰合浦郡。宋为越州治。齐、梁因之。隋曰禄州，又为合州。唐武德五年，复曰越州。贞观八年，曰姜州。十二年，曰廉州，亦曰合浦郡，领合浦等县五。今廉州府。

钦州汉合浦郡地。隋曰钦州。唐因之，亦曰宁越郡，领钦江等县五。钦江，今廉州府钦州北百三十里故县是。

陆州汉交趾郡地。梁曰黄州。隋曰玉州。唐初因之，贞观二年废，上元二年复置，改曰陆州，亦曰玉山郡，领乌雷等县三。乌雷，今钦州西南百七十里废县是。

琼州汉珠崖郡地。贞观五年置琼州，亦曰琼山郡，领琼山等县五，即今琼州府。又开元初置万安州，亦曰万安郡，至德二载曰万全郡，领万安等县四，今琼州府万州。

振州汉珠崖郡地。唐武德五年置振州，亦曰延德郡，领宁远等县五。宁远，今崖州治是。

崖州汉曰珠崖郡。梁置崖州。隋、唐因之，亦曰朱崖郡，领舍城等县四。舍城，今琼州府东北二百六十里有废县。

儋州汉曰儋耳郡。唐武德五年，置儋州，亦曰昌化郡，领义伦等县五。今属琼州府。

桂州汉零陵、苍梧二郡地。梁置桂州。隋、唐因之，亦曰始安郡，至德二载曰建临州，领临桂等县十，即今桂林府。又乾封初置严州，亦曰修德郡，领来宾等县三。来宾，今柳州府属县。又开元中置淳州，亦曰永定郡，永贞初改曰峦州，领永定等县三，今南宁府永淳县是其治。刘�骶湓唬汗鸸芫�略治桂州，管桂、昭、蒙、富、梧、浔、龚、郁、林、平、琴、宾、澄、绣、象、柳、融等州。

昭州汉苍梧郡地。唐武德四年，置乐川。贞观八年，曰昭州，亦曰平乐郡，领平乐等县三，即今平乐府。

富州汉苍梧郡地。陈置静州。唐因之。贞观八年，曰富州，亦曰富江郡，领龙平等县三。龙平，今平乐府昭平县。

贺州汉苍梧郡地。隋曰贺州。唐因之，亦曰临贺郡，领临贺等县五。临贺，即今平乐府贺县。

蒙州汉苍梧郡地。唐武德四年，置南蒙州。贞观八年，曰蒙州，亦曰蒙山郡，领立山等县三。今为平乐府永安州。

梧州汉曰苍梧郡。后汉为交州治。隋曰封州。唐曰梧州，亦曰苍梧郡，领苍梧等县三。今梧州府。

藤州汉苍梧郡地。隋曰藤州。唐因之，亦曰感义郡，领镡津等县三，今梧州府藤县是其治。

义州汉苍梧郡地。唐武德四年，置南义州。贞观初废，寻复置，亦曰义州，亦曰连城郡，领岑溪等县三，今梧州府岑溪县是其治。

郁林州汉曰郁林郡。隋曰郁林州。唐因之，亦曰郁林郡，领石南等县五。石南，今梧州府郁林州兴业县东北五十里废县是。

平琴州汉郁林郡地。唐置平琴州，亦曰平琴郡，领容山等县四。今郁林州北百里有容山废县。

容州汉合浦郡地。唐武德四年，置铜州。贞观八年，曰容州，亦曰普宁郡，领北流等县六。元和中徙治普宁县。北流，今郁林州属县。普宁，即今容县。刘�骶湓唬喝莨芫�略治此，管容、辨、白、牢、钦、岩、禺、汤、�浴⒐诺戎荩�咸通初，并入邕管，五年复旧。

白州汉合浦郡地。唐武德四年，置南州。六年，改曰白州，亦曰南昌郡，领博白等县五。博白，今郁林州属县。

山州汉合浦郡地。唐贞观中，置山州，亦曰龙池郡，领龙池等县二。龙池，今博白县南有废县。

牢州汉曰南郡地。唐武德四年，置义州。五年，曰智州。贞观十二年，曰牢州，亦曰定川郡，领南流等县三。今郁林州治即故南流县。

党州汉郁林郡地。唐曰党州，亦曰宁仁郡，领善劳等县四。善劳，今郁林州东北百二十里废县是其地也。

禺州汉合浦郡地。唐武德四年置岩州，总章初曰东峨州，明年曰禺州，亦曰温水郡，领峨石等县四。峨石，今郁林州陆川县东北百里废县是。

龚州汉苍梧、郁林二郡地。唐贞观三年，置燕州。七年，改置龚州，亦曰临江郡，领平南等县八。平南，今浔州府属县。

浔州汉郁林郡地。唐贞观七年，置浔州，亦曰浔江郡，领桂平等县三。今浔州府。

贵州汉郁林郡地。武德四年，置南尹州。贞观九年，曰贵州，亦曰怀泽郡，领郁平等县八，今浔州府贵县即其治。

绣州汉郁林郡地。唐武德四年，置林州。六年，曰绣州，亦曰常林郡，领常林等县三。常林，今浔州府贵县东南百里废县是。

横州汉郁林、合浦二郡地。隋置简州，亦曰缘州。唐复曰简州，寻曰南简州。贞观八年，曰横州，亦曰宁浦郡，领宁浦等县三。今属南宁府。

邕州汉郁林郡地。唐武德四年，置南晋州。贞观六年，改邕州，亦曰朗宁郡，领宣化等县五，即今南宁府。又开元初置田州，亦曰横山郡，领都救等县五，今仍曰田州。刘�骶湓唬虹吖芫�略治邕州，管邕、桂、党、横、田、严、山、峦、罗、辨等州，元和十五年并入容管，长庆二年复旧。

宾州汉郁林郡地。唐贞观五年，置宾州，亦曰安城郡。至德二载，又为领方郡，领领方等县三。今仍曰宾州，属柳州府。

澄州汉郁林郡地。唐武德四年，置方州。贞观八年，曰澄州，亦曰贺水郡，领上林等县四。上林，今宾州属县。

象州汉郁林郡地。隋置象州。唐因之，亦曰象郡，领武化等县六。武化，今柳州府来宾县东南废县是。

柳州汉郁林郡地。唐武德四年，置昆州，亦曰南昆州。贞观八年，改为柳州，亦曰龙城郡，领马平等县四，即今柳州府。

融州汉郁林郡地。唐武德四年，置融州，亦曰融水郡，领融水等县三，今柳州府融县即其治。

粤州汉郁林郡地。唐曰粤州，乾封初曰宜州，亦曰龙水郡，领龙水等县四。今庆远府。

芝州汉郁林郡地。唐曰芝州，亦曰忻城郡，领忻城县一。今庆远府忻城县是。

笼州古蛮夷地。贞观十二年，置笼州，亦曰扶南郡，领武勒等县七。今为南宁府新宁州。

环州本南蛮地。唐贞观十年，置环州，亦曰正平郡，领正平等县八。今庆远府河池州思恩县西北有废环州。

环州本南蛮地。贞观十二年置，亦曰临潭郡，领临江等县四。今南宁府南二百里有废环州。

岩州汉合浦郡地。唐曰岩州，亦曰安乐郡。至德二载，又曰常乐郡，领常乐等县四。《新唐书》：调露三年，析横、贵二州地置岩州，因岩冈之北而名。杜佑曰其地与合浦郡同，似误。

古州本南蛮地。贞观十二年，置古州，亦曰乐古郡，领乐古等县三。今柳州府怀远县西北有古州蛮及古州、江州，当置于此。杜佑曰其地与临潭郡同，似误。

交州汉交趾、日南二郡地。后汉为交州治。晋以后因之。唐亦曰交州，调露初曰安南都护府，至德二载曰镇南都护府，亦曰安南府，领宋平等县八，今安南国都也。刘�骶湓唬喊材纤�管二十一州。盖自四管而外，皆安南所统。以下诸州，今俱没安南境内。

武峨州汉交趾郡地。唐曰武峨州，亦曰武峨郡，领武峨等县五。

爱州汉九真郡地。梁曰爱州。隋、唐因之，亦曰九真郡，领九真等县七。又总章二年，置福禄州，亦曰福禄郡，至德二载改为唐村郡，领柔远等县三。

长州汉九真郡地。唐曰长州，亦曰文阳郡，领文阳等县四。

�戎�汉九真郡地。隋曰�曛荨Ｌ莆涞挛迥暝荒系轮荩�八年曰德州，贞观初曰�曛荩�亦曰日南郡，领九德等县六。又武德五年，置�曛萦谙袒断亍Ｕ旯劬拍辏�改曰演州。十六年，省入�曛荨９愕露�年，复分置演州，治怀�晗兀�即故咸欢县也。

峰州汉交趾郡。陈曰兴州。隋曰峰州。唐因之，亦曰承化郡，领嘉宁等县三。

汤州汉交趾郡。唐曰汤州，亦曰汤泉郡，领汤泉等县三。

共有州二百九十有三《唐史》：贞观十三年定簿，凡府州三百五十八。明年平高昌，又增州二。《会要》亦云：凡天下三百六十州。自后并省，迄于天宝初，凡三百三十一州存焉。今考《六典》所载，凡三百十有六州，其五十州皆贞观已后所置。王氏曰：诸州因革，既时代不同，而边远诸州，又在所略也。是时，既北殄突厥贞观四年，李靖讨突厥，大破之，斥地自阴山北至大漠。阴山，见前，西平吐谷浑、高昌贞观九年，李靖等讨吐谷浑，悉平其地，改立君长而还。又十四年，侯君集平高昌，下二十二城，置西州；又兼得西突厥、车师后王庭之地，置庭州以统之。吐谷浑，见前隋克吐谷浑。西、庭二州，见上，后又东伐高丽贞观十九年，亲征高丽，拔辽东数城而还。是后数遣兵伐之。显庆五年，时高丽、百济与新罗相攻，遣苏定方先平百济，因置熊津五都督府及带方州，以统其地。总章初，李�沟确ジ呃觯�平之，置都督府九、州四十二、县百，又置安东都护于平壤城，以统高丽、百济之地。既而高丽余众复叛，其旧城多为新罗所窃据。辽东城，即隋炀帝所攻平壤城也。百济，今朝鲜国南境全罗道是其地，有熊津江口为险要处，唐因置府于此。新罗，今朝鲜东南境庆尚道是其地。平壤，今朝鲜之西京也，北灭薛延陀贞观二十年，李世�固盅ρ油樱�至郁督军山，尽降其众。薛延陀，本铁勒诸部，初附属突厥，突厥衰，乃掩有漠北之地。郁督军山，薛延陀建牙处也，西臣西域贞观十八年，郭孝恪平焉耆。二十年，阿史那社尔破西突厥，因复定焉耆，平龟兹。是年，王元策复击下天竺诸城邑。显庆二年，苏定方讨西突厥，悉定其地，所役属西域诸国悉归附。龙朔初，吐火罗等十六国复内属。焉耆，在火州西七百里，西去龟兹八百里。西突厥，时据有乌孙故地，在庭州以西北，西域皆臣属之。天竺，今西域西南印度国也。吐火罗国，在今西域哈烈东境。其地东至海，西逾葱岭葱岭，见前凉张氏西包葱岭，南尽林州林州，即林邑，见前炀帝平林邑，北被大漠，东西九千五百十一里，南北一万六千九百十八里。

睿宗时，置二十四都督府分统诸州。

【史略】景云二年，置都督二十四人，察刺史以下善恶。扬、益、并、荆四州，为大都督，汴、兖、魏、博、冀、蒲、绵、秦、洪、越十州为中都督，齐、�弧�泾、襄、安、潭、遂、通、梁、岐十州为下都督。寻以权重难制，罢之，惟四大都督如故。开元十七年，以潞、益、并、荆、扬为五大都督《五代会要》云：时以灵、陕、幽、扬、潞、魏、镇、徐八州为大都督，又更定上中下都督之制上都督府，即五大都督也。其中都督府凡十五，曰凉、秦、灵、延、代、兖、梁、安、越、洪、潭、桂、广、戎、福。下都督府凡二十，曰夏、原、庆、丰、胜、荣、松、洮、鄯、西、雅、泸、茂、��、姚、夔、黔、辰、容、邕。复自京都京兆、河南、太原，为京都及都督即五大都督也、都护府六都护，见后之外，以近畿之州为四辅同、华、岐、蒲，余为六雄郑、陕、汴、绛、怀、魏、十望宋、亳、滑、许、汝、晋、洛、虢、魏、相、十紧秦、延、泾、�埂⒙ぁ⒎凇②簟⒋取⑻啤⒌恕：笕虢粽咭娑啵�不复具列及上中下之差诸州皆有上中下之目。而关内、陇右、河北、河东、剑南、江南、岭南沿边诸州，皆谓之边州又丰、胜、灵、夏、朔、代，曰河曲六州。广、桂、容、邕、安南，曰岭南五管。

明皇增饰旧章，分十五道《唐志》：景云二年，议者以山南所部阔远，乃分为东西道，又分陇右为河西道。未几，复罢。开元二十一年，始分天下为十五道，置采访使，以检察非法，如汉刺史之职。

曰京畿治西京，京兆、岐、同、华、�埂⑸獭⒔鸬雀�州属焉。分关内道置，曰都畿治东都，河南、陕、汝、郑、怀等府州属焉。分河南道置，曰关内陇州至胜州皆属焉，多以京官遥领，曰河南治汴州，自许州至密州皆属焉，曰河东治河中府。《唐志》：时以河中为中都，亦曰中畿，曰河北治魏州，曰山南东治襄州，自荆州至万州皆属焉。以山南道分置，曰山南西治梁州，自梁州至渠州皆属焉，曰陇右治鄯州，曰淮南治扬州，曰江南东治苏州，自润州至漳州皆属焉。以江南道分置，曰江南西治洪州，自宣州至邵州皆属焉。又《唐纪》：天宝十五载，分江南为东西道，东道领余杭，西道领豫章等郡。盖分置节度使也，曰黔中治黔州，黔、思、辰、锦、朗、溪、巫、施、费、珍、播、夷、业、南、溱诸州皆属焉。分江南西道置，曰剑南治益州，曰岭南治广州。凡天下郡府三百二十有八，县千五百七十有三《会要》：贞观中，县千五百一十七。此盖又增于旧。《通典》：京都所理曰赤县，所统曰畿县，其余曰望，曰紧，及上、中、下之目，凡分七等。又元和六年，李吉甫奏列州三百，县千四百云，而羁縻府州统于六都护及边州都督者，不在其中。

【史略】唐贞观至开元，蛮夷多内属，即其部落为羁縻府州，多至八百五十有六。又于沿边诸道，设六都护分统之。曰安北都护府属关内道。永徽初，薛延陀既灭，铁勒诸部回纥等皆内附，复讨擒突厥遗种车鼻可汗于金山。于是北荒悉为封内，因置燕然都护府，领狼山等羁縻府州共二十有七。龙朔二年，徙燕然都护府于回纥，更名翰海，尽统碛以北州府。总章二年，又改为安北都护府。开元二年，移治中受降城。至德以后，谓之镇北。大历八年，徙治天德军。金山，在漠北，突厥建牙处也。狼山府，在郁督军山南，以车鼻部落置。明年，废狼山为州。中受降城，南去废夏州八百里，西去天德军二百里，并在今榆林塞外，曰单于都护府属关内道，亦永徽初置，领翰海等羁縻府州十有五。龙朔二年，更名燕然曰翰海，而徙翰海都护府于云中城，更名曰云中都护，以碛为界，碛北州府皆隶翰海，南隶云中。麟德初，又改为单于大都护府。垂拱二年，罢为镇守使。开元二年，复曰单于大都护府。天宝初，安北单于二都护并属朔方节度。大历八年，徙治镇武军。翰海府，在郁督军山东，以回纥部落置。云中城，在大同府西北四百余里振武军，即故魏之盛乐城也，曰安西都护府属陇右道。贞观中平高昌，即置安西都护府于交河城。显庆二年，龟兹国乱，杨胄讨平之，置龟兹都督府，移安西都护治焉。咸亨初，龟兹没于吐番。长寿初，唐休�父慈≈�，仍置府于龟兹，统龟兹、焉耆、于阗、疏勒四镇及西域月氏等府州九十有六。至德以后，亦曰镇西。交河城，在今火州西百里。龟兹、焉耆，见前。于阗，亦曰毗沙都督府，今西域属国。疏勒，亦在今火州西南。月氏，即西域吐火罗国，曰北庭都护府属陇右道。长安二年，于庭州置北庭都护府，统盐冶等府州十有六。刘�骶湓唬菏�六州皆以戎胡部落寄治庭州界内，曰安东都护府属河北道。总章初平高丽，置安东都护府于平壤高句丽府州以及百济、新罗，皆属焉。仪凤初，高丽余党复叛，徙安东都护于辽东故城。明年，又移于新城。圣历初，罢为安东都督府。神龙初复故。开元二年徙平州。天宝二载，又移于辽西故郡城，属平卢节度。至德后遂废。新城，今沈阳卫西北百八十里故辽滨城是。辽西故郡城，在营州东二百七十里，曰安南都护府属岭南道。调露初，改交州都督府曰安南都护府，境内羁縻诸州及海南诸国皆属焉。至德二载，改曰镇南。大历三年复故。又安西、安北、单于，曰大都护。北庭、安东、安南，曰中都护府。其余则统于营州属河北道。武德以后，契丹、奚、室韦、�阐粗畈柯浯蔚诠楦剑�前后置羁縻府州三十余，隶营州都督府。万岁通天二年，营州陷于契丹。神龙初，改隶幽州都督。开元四年，还隶营州。刘�骶湓唬航裼�州有名之州，凡十有六。契丹、奚、室韦，俱在今大宁废卫东北。�阐矗�在今辽东东北塞外、松州初属陇右，永徽后属剑南道。《唐志》：贞观中，西羌别种党项等次第内属。于是河首、积石以东，皆为中国之境。开地三千余里，置州百，悉属松州都督府，其里道可据者，盖二十五州。又叠州都督府，分督降羌九州。茂州都督府，亦分督降羌九州，永徽初，尝析为三十一州。雅州都督府，亦分督生羌、生獠一十九州。黎州都督府，亦分督生獠五十五州，则仅有州名而已。河首，谓析支河首，在今西宁卫西南塞外，即党项所居。积石山，在西宁卫西南百七十里，见陕西名山、戎州属剑南道。武德初，南中诸蛮次第归附。四年，于姚州及南宁州皆置总管府，分统南蛮羁縻诸州。贞观四年，置戎州都督府，督羁縻三十六州。又泸州都督府，分督夷獠十州。南宁州，贞观八年改曰朗州，今为曲靖军民府、黔州属江南道。武德以后，诸蛮来附，有羁縻五十一州，悉隶黔州都督府等都督府。其地南北皆如前汉之盛，东不及而西过之。

时又于边境置节度经略使，式遏四夷。安西节度使治安西都护府。开元六年，置四镇节度使，十二年改曰碛西，二十九年又改曰安西，至德初改曰镇西，大历三年仍曰安西，亦曰安西四镇节度使抚宁西域《兵志》云：统保大军一，鹰娑都督一，兰城等守捉八。保大军，在安西城内。鹰娑府，以西突厥鼠尼施部置，去西州千余里。兰城，亦在西州之西。《通典》云：统龟兹四镇。盖四镇之地悉属焉。北庭节度使治北庭都护府。开元二十九年置，亦曰伊西节度，亦曰伊西北庭节度使防制突骑施、坚昆、默啜突骑施，西突厥别部也，在北庭府西北三千余里。坚昆，北狄别种，亦曰结骨，后更名黠戛斯，在北庭府北七千里。默啜，或曰铁勒别种也，在北庭府东北千七百里。统翰海等军三，沙钵等守捉十。翰海，在北庭城内。沙钵，亦曰莫贺城，在北庭西五百余里。盖西、伊二州之境皆属焉。河西节度使治凉州，景云元年置断隔羌胡统赤水等军十，乌城等守捉十四。赤水，在武威城内。乌城，在今凉州卫南二百里。盖凉、甘、肃、瓜、沙诸州之境，皆属焉。陇右节度使治鄯州，亦开元二年置备御羌戎统镇西等军十八，平夷等守捉三。镇西军，在河州城内。平夷城，在河州西南四十里。盖鄯、廓、洮、河、兰、渭诸州之境，悉属焉。朔方节度使治灵州，开元九年置捍御北狄统经略等军九，三受降等城六，新泉守捉一。经略军，在灵州城内。三受降城，中城南直朔州，西城南直灵州，东城南直胜州，相距各四百余里，并在今榆林卫塞外。新泉城，在今靖虏卫西北二百余里。盖灵、夏、丰、盐诸州之境，俱属焉。河东节度使治太原府。开元十一年置。《国史》云：开元初，以并州天兵军为天兵节度大使。十一年罢，以大同军为太原以北节度使。十八年，改曰河东节度使。大同军，今为朔方马邑县犄角朔方，以御北狄统天兵等军四。岢岚等守捉五。天兵军，在太原城内。岢岚城，今太原府岢岚州。盖太原忻、代、岚、朔、蔚、云诸州之境，皆属焉。范阳节度使治幽州。景云元年，置幽州节度大使，寻罢。开元二年复置，七年改曰平卢，天宝初又改曰范阳制临奚、契丹统横海等军十六。横海军，在沧州城内。盖幽、蓟、妫、檀、燕、易诸州之境，皆属焉。平卢节度使治营州，天宝初，分范阳节度置镇抚室韦、�阐�统卢龙军一，渝关等守捉十一。卢龙军，在平州城内。渝关，亦曰临渝，即山海关也。见前。盖平、营诸州之境，皆属焉。剑南节度使治益州，开元五年置西抗吐蕃，南抚蛮獠统威戎等军十，羊灌田等守捉十五，新安等城三十二，犍为等镇三十八。威戎军，亦作威武军，在今茂州西北。羊灌田，在今成都府灌县西。新安，在今建昌卫南境。犍为镇，今嘉定州犍为县也。盖自松、茂至��、姚诸州之境，皆属焉。岭南节度使治广州，开元中置，亦作五府经略使。五府，即广、桂、容、邕、安南五府也。按《六典》：天下节度有八，岭南与焉。诸志云至德二载始置岭南节度，误也绥静夷獠统经略军及清海军六。五管各有经略军，而清海军则置于恩州城内。盖五府诸州之境悉属焉。又有经略、守捉使三，以防海寇长乐经略，福州领之。东莱经略，莱州领之。东牟经略，登州领之。《兵志》：唐初兵之戍边者，大曰军，小曰守捉，曰城，曰镇，而总之者曰道。景云初，始有节度使之号。而方镇之患，实基于此。《会要》：凡天下之军四十，府六百三十四，镇四百五十，戍五百九十，守捉三十，兵四十九万人，马八万余匹。此唐盛时之兵制也。

吕氏曰：唐初边将，文武迭用，不久任，不兼统，不遥领，种人不为大将。自十节度既置，天宝中初法尽坏，遂有渔阳之祸。

及禄山之乱，两京失守。

【史略】安禄山本奚种禄山，本康姓，名阿荦山，营州杂胡也。随母再适突厥，冒姓安，诣幽州降，为边将，为帝所宠任，领范阳、河东、平卢三镇降胡杂种。天下精锐，悉集范阳。天宝十四载，发兵反，分其党守大同、平卢大同，见上河东节度注，引兵而南，河北州郡，望风瓦解。遂自灵昌济灵昌，在今北直滑县西，亦曰延津，旧为大河津济处，陷荥阳、陈留、武牢，进陷东京，分兵屯陕州，以逼关中，僭称大燕皇帝。是时，平原太守颜真卿、常山太守颜杲卿等共谋起兵，欲断禄山归路，以阻其西入之谋。贼将史思明攻常山，复陷之。有清河客李萼者，为郡人乞师于平原，因说真卿曰：今朝廷遣程千里将兵出崞口崞口，即壶口，今潞安府东南十三里壶关山是也。道出相、魏，最为冲要，贼据险拒之，不得前。今当先克魏郡，分兵开崞口，出千里之师，因讨汲、邺以北，至于幽陵即范阳，然后帅诸同盟，合兵十万，南临孟津今孟津，见前，分兵循河，据守要害，制其北走之路。朝廷但坚壁勿战，不过月余，贼必有内溃相图之变矣。真卿从之，果克魏郡，进取信都，军声大振。平卢将刘客奴杀贼守将，遣使降于真卿。李光弼自井陉出井陉，在今北直获鹿县西四十里，见前，下常山，屡败史思明兵，郭子仪亦自河东引兵与光弼合。于是河北响应，渔阳路绝，禄山大惧，子仪请北取范阳，覆其巢穴，潼关大兵，惟应固守拒之，不可轻出。会上从杨国忠谋，趣哥舒翰出战，败于灵宝西原灵宝，今陕州属县，贼将遂入潼关。上从凤翔走成都，西京旋陷，贼势遂张州郡名俱见前十道，不再释。后仿此。

赖中外同心，驱除大难。

【史略】初，肃宗自凤翔趋灵武，即帝位。李光弼、郭子仪等皆至，军威始震。上命光弼还守太原，征河西、陇右诸军来会。贼将守长安者，淫虐民间，皆思杀贼自效。陈仓令牛景仙陈仓，今凤翔府宝鸡县，克扶风而守之，江淮贡献，悉自襄阳取上津路抵扶风上津，即今郧阳府上津县，之蜀、之灵武。李泌劝上且幸彭原，俟西北兵至，进幸扶风以应之。时河北悉为贼陷，禄山在洛阳，又遣兵四出，攻略河东、颍川、睢阳诸郡。上以贼强为忧，李泌曰：观贼所虏获，悉输范阳，此岂有雄据四海之志？今贼骁将，不过史思明、安守忠、田乾真、张忠志、阿史那承庆数人耳。若令李光弼自太原出井陉，郭子仪自冯翊入河东，则思明、忠志不敢离范阳、常山，守忠、乾真不敢离长安，是以两军絷其四将也。从禄山者，独承庆耳。愿敕子仪勿取华阴，使两京之道常通。陛下军于扶风，与子仪、光弼互出击之，彼救首则击其尾，救尾则击其首，使贼往来数千里，疲于奔命。我常以逸待劳，贼至则避其锋，去则乘其弊，不攻城，不遏路。来春复命建宁谓建宁王亻炎为范阳节度大使，并塞北出，与光弼南北犄角，以取范阳泌欲使建宁自灵、夏傍丰、胜、云、朔之塞，直捣妫、檀，攻范阳之北，而光弼自太原取恒、定，以攻范阳之南也，覆其巢穴。贼退则无所归，留则不获安，然后大军四合而攻之，必成擒矣。不过二年，天下当无寇。既而禄山为其子庆绪所杀，庆绪仍据洛阳僭伪号。上征西北兵，且至，乃如安定，旋至凤翔。初，子仪以河东居两京间，扼贼要冲，得之则两京可图，乃自洛交趋河东，而分兵取冯翊，河东人以城来归。时诸军皆集凤翔，江淮庸调亦至。李泌请遣安西、西域之众，并塞东北，山〔自〕妫、檀南取范阳。上迂其计，沁曰：今所恃者，皆西北及诸部兵，性耐寒而畏暑。若乘其新至之锐，攻禄山已老之师，势必克两京。春气已深，贼遁归巢穴，关东地热，官军必困而思归。贼伺官军之去，必复前来，则征战之势，未有涯也。不若先用之于寒乡，除其巢穴，则贼无所归，根本永绝矣。不从，召子仪赴行在，进克西京，东出关，入陕州。贼走河北，东京亦定，史思明以范阳降，高秀岩以大同降，惟相州七郡为庆绪所据七郡，汲、邺、赵、魏、平原、清河、博平也。

庆绪既衰，思明又起，复削平之。

【史略】乾元二年，郭子仪等九节度之师讨庆绪九节度，朔方郭子仪、淮西鲁炅、兴平李奂、滑濮许叔冀、镇西北庭李嗣业、郑蔡季广琛、河南崔光远、河东李光弼、关内泽潞王思礼也。外又有平卢兵马使董秦，镇西北庭行营节度时镇怀州，关内节度时兼领泽、潞，镇潞州。余详见后。子仪拔卫州，进围邺，诸军皆会，又拔魏州，庆绪穷蹙。会史思明复反范阳，庆绪求援，思明遣将屯滏阳今彰德府磁州，为邺中声势，而分兵为三：一出邢、洛，一出冀、贝，一自洹水趋魏州洹水，今大名府魏县，遂陷之。久之，引军趋邺。九节度之师无统帅，进退不一，皆溃还。思明乃屯邺南，绐庆绪至军，杀之，还范阳，僭称大燕皇帝，寻渡河入汴州，攻郑州。时李光弼守东都，以洛城难守，不若移军河阳见前，北连泽、潞，利则进取，不利则退守，表里相应，使贼不得西侵，犭爰臂之势也。遂牒河南尹帅吏民避贼，空其城而运油铁诸物诣河阳，为守备。思明入洛无所得，畏光弼犄其后，不敢西，引兵攻河阳，败还洛。既而上从宦者鱼朝恩言，趣光弼攻洛，大败，河阳、怀州皆没。会思明为其子朝义所杀，朝义复僭号，其党不附，势遂弱。宝应元年，时天下重兵皆屯陕州，仆固怀恩等统夷夏兵进讨，自渑池入渑池，今河南府属县，分遣泽、潞兵自河阳入，河南诸军自陈留入，进攻洛阳，贼败走，遂复东京。怀恩追朝义至河北，贼党各据州郡乞降，朝义走死。

然藩镇之祸，日以滋矣。

【史略】初，贼将李怀仙等既降，皆愿受代。仆固怀恩恐贼平宠衰，复以怀仙为卢龙节度使史朝义初以怀仙为范阳节度使，怀仙因举幽、蓟、妫、檀、平、营诸州降，于是改范阳曰幽州，兼曰卢龙。大历中，军中再作乱，其后朱滔为留后。建中初，擅有幽、涿、营、平、蓟、妫、檀、瀛、莫九州地，而德、棣、深诸州间亦属焉。三年，与田悦、王武俊、李纳等叛，滔寻称冀王，田悦称魏王，王武俊称赵王，李纳称齐王。兴元初，悦等复归款，去王号。滔叛逆如故，既而攻田悦贝州，悦死。滔复遣兵攻魏州，昭义帅李抱真与王武俊驰救，败滔于贝州北。滔遁还，武俊复攻之，滔窘，乃上表待罪。贞元初滔死，刘怦代之，传三世。长庆初，刘总以其地入朝，张忠志为成德节度使史朝义初以忠志为恒阳节度使，治恒州，忠志因举恒、赵、深、定、易五州降，赐姓名李宝臣，名其军曰成德。大历中，擅有恒、易、深、定、赵、冀、沧七州。建中二年，宝臣死，子维岳求袭位，不许，遂与田悦、李正己等拒命，于是易州及赵州来归。既而王武俊杀维岳，深州遂降于朱滔。是时，诏分成德地，以武俊为恒、冀都团练使，成德降将康日知为深、赵都团练史，张孝忠为易、定、沧节度使。武俊与朱滔等叛，滔以深州归之，又攻康日知于赵州。兴元初，武俊顺命，以赵州畀之，授恒、冀、深、赵节度使。贞元中，复兼有德、棣二州地。传四世。元和十五年，王承元入朝，薛嵩为相卫节度使史朝义初以薛嵩为邺郡节度使，治相州，嵩因举相、卫、邢、�笏闹堇唇担�复以贝、磁二州授之，名其军曰昭义。大历八年，弟萼代。十年，为田承嗣所并，田承嗣为魏博节度使史朝义初以承嗣为睢阳节度使，朝义败，承嗣自宋州走莫州，据城来降，旋以魏、博、德、沧、瀛五州授之。广德二年，承嗣奏名所管曰天雄，治魏州。大历十年叛，擅取相、卫诸州，又取贝州。既而沧、瀛二州来降，德州为淄青所取，承嗣有魏、博、相、卫、�蟆⒈础㈠ぁ⑵咧莸兀�死，以其侄悦为嗣。建中二年叛，马燧等数败之，于是博、�蠖�州来降，既而博州复属焉。兴元初归款，承嗣之子绪杀而代之。自承嗣至田兴凡五世。元和七年入朝。于是河北三镇，擅地自强，唐室威命，不复能及。