---
---
---
title: 卷二
---



◎历代州域形势二两汉　三国

汉还定三秦见上卷秦分为三，遂东向而争天下。

【史略】初，沛公不欲得汉中，怒将攻羽。萧何曰：愿大王王汉中，养其民以致贤人，收用巴、蜀见上卷秦四十郡，还定三秦，天下可图也。因荐韩信为大将，信遂劝王东出陈仓陈仓，今凤翔府宝鸡县东二十里陈仓故城是。其南即褒斜道也，三秦悉定。汉王东如陕今河南陕州，降河南申阳也，定韩郑昌也。时项王废杀韩王成，而以故吴令郑昌为韩王。汉遣韩襄王孙信击降昌，立信为韩王，还都栎阳即塞王司马欣所都。乃自临晋渡河临晋关，在山西蒲州。见上卷黄氏论并韩，降魏王豹于平阳见前，虏殷王�∮诤幽�即朝歌也。见前，南渡平阴津在今河南孟津县。见前，至洛阳，合诸侯兵，东入彭城项羽都也。见前。项羽自齐还击汉，汉王败而西，过梁谓梁地，今归德府境，谓张良曰：吾欲捐关以东弃之，谁可与共功者？良曰：九江王布与楚有隙，彭越与齐反梁地，此两人可急使。而汉将独韩信可属大事，当一面。捐之此三人，则楚可破也。汉王然其计。至荥阳见前，收集散亡，军复振，破楚兵于荥阳南京、索间京城，在今荥阳东南三十里。索城，在故京城西二十里，亦曰大索城。城北四里又有小索城。此三城间，楚汉战处也，楚是以不能过荥阳而西。汉筑甬道属之河，以取敖仓粟敖，敖山，在今郑州河阴县西二十里。秦时筑仓于山上；又遣随何使九江，说布归汉；拜彭越为魏相国，使将兵侵掠梁、楚间，以挠楚军。会魏王豹复叛，汉即遣韩信击之。信从夏阳渡河夏阳，即陕西韩城县故少梁城。秦汉间为夏阳县，袭安邑见前，击虏豹，悉定魏地；使人请汉王，愿益兵三万人，北举燕赵，东击齐，南绝楚粮道，西会于荥阳。楚于是始困。

坚守成皋，卒平强楚。

【史略】初，楚围荥阳急，汉王西入关谓函谷关，收兵欲复东。辕生进说曰：汉与楚相距荥阳数岁，汉常困。愿君王出武关见前，项王必引兵南走，王深壁，令荥阳、成皋间，且得休息。使韩信等得辑河北赵地，连燕、齐君王，乃复走荥阳。如此，则楚所备者多，力分。汉得休息，复与楚战，破之必矣。王乃出军宛、叶间宛，今南阳府治。叶，今南阳府裕州叶县。俱见前。久之，羽拔荥阳、成皋。汉王北渡河，军于小修武小修武城，在今怀庆府修武县东四里，而使将将兵保巩今河南府巩县见前。羽闻韩信已破赵收燕，将入齐，而彭越复反梁地，则分兵救之。时汉既数困，计捐成皋以东，屯巩、洛以拒楚洛，即洛阳。郦食其曰：敖仓天下转输久矣，闻其下藏粟甚多。楚拔荥阳，不坚守敖仓，乃引而东，令�米浞质爻筛蓿�此天所以资汉。愿急复进兵，收取荥阳，据敖仓之粟，塞成皋之险，杜太行之道太行道，见上卷七国韩范雎谓秦，距蜚狐之口蜚狐口，在山西广昌县北二十里。详山西重险飞狐口，守白马之津白马津，在北直滑县。见上卷七国魏苏代约燕王，以示诸侯形制之势，则天下知所归矣。王从之，乃复取成皋，就敖仓食，与楚军相距于广武广武山，在郑州河阴县东北十里，上有东西二城，即楚汉相距处。既而韩信略定三齐，将南向。楚兵食少势狐，汉王坚壁不战，相持久，益困。乃与汉约，中分天下，解而东归。汉王追至固陵今开封府陈州西北四十三里，有固陵聚，与信、越期会，不至，为楚所败。张良曰：楚兵且破，信、越未有分地，其不至固宜。信为齐王，非君王意，不自坚。越本定梁地，意亦望王。今能取睢阳以北至�铣墙砸酝跖碓�睢阳，即今归德府治。�铣牵�今山东东阿县，即故�铣�，从陈以东傅海与韩信陈，见前陈国，使各自为战，则楚易破也。王从之。而信、越之兵追至，破羽于垓下垓下，在今凤阳府虹县西五十里，羽走死。

天下大定，定都长安。

【都邑考】高祖初自南郑徙都栎阳俱见前。既灭楚，还都洛阳因周都也。既而从娄敬、张良之说，复还栎阳，定都长安今西安府城西北三十里长安故城是。

矫秦之弊，封建王侯。其初以异姓而王者，凡七国。

楚韩信初为齐王，既灭楚，更立为楚王，王淮北，都下邳。汉六年国除。下邳，今南直邳州。

梁彭越封梁王，王魏故地，都定陶。汉十一年国除。定陶，今山东定陶县。

赵张耳封赵王，王赵故地，都襄国。五年，子敖嗣。九年国除。襄国，见前。

韩韩信初封韩王，王故韩地，都阳翟。六年，更以太原雁门郡三十一县为韩国，徙都晋阳，信请治马邑。是年，信降匈奴。十一年，击斩之。晋阳，见前晋国。马邑，今山西朔州东北有故马邑城。

淮南英布故封九江王，汉因其故封，改称淮南，仍都六。十年布叛，讨灭之。六，见前。

燕臧荼故封燕王，又并有辽东地，汉因而封之。旋叛灭，改立卢绾为燕王，仍都蓟。十一年绾叛，降匈奴。

长沙吴芮故封衡山王，项羽夺其地，称番君。汉灭羽，更封芮为长沙王，都临湘，传五世。临湘，即长沙郡治。

数年之间，以次剪除自汉五年定封，至十一年皆相继废灭，惟长沙仅存。于是改封同姓子弟，分地过侈，浸以骄恣。

齐汉六年，以胶东、胶西、临�辍⒓帽薄⒉┭簟⒊茄艨て呤�三县，立子肥为齐王，都临淄。文帝十六年，分齐为六国，立齐悼惠王肥诸子皆为王。济北、博阳，因楚汉间旧名也。诸郡俱详见下，余仿此。

荆汉六年，分楚王信地，以淮东之故东阳郡、鄣郡、吴郡五十三县，立从兄贾为荆王，都吴。十一年，为英布所败灭，更以荆为吴国，立兄仲之子濞为吴王，都广陵。东阳，即临淮地。鄣郡，即丹阳郡。吴郡，即会稽郡也。

楚汉六年，分楚王信地，以淮北之薛郡、东海彭城三十六县，立弟交为楚王，都彭城。

淮南十一年，以淮南王英布地，立子长为淮南王，都寿春。文帝六年，罪废。十二年，徙城阳王喜为淮南王。十六年，复以喜为城阳王，分淮南为三国，立淮南厉王长三子皆为王。

燕十二年，以燕王卢绾地，立子建为燕王，都蓟。吕后七年，国除，更以吕通为燕王。文帝元年，徙琅邪王刘泽为燕王。元朔二年，国除。元狩六年，更立子旦为燕王。

赵八年，以赵王张敖地，徙代王如意为赵王，都邯郸。惠帝元年，徙淮阳王友为赵王。吕后七年，又徙梁王恢为赵王。未几，国除，立吕禄为赵王。文帝元年，封故赵幽王友子，遂为赵王。

梁十一年，分梁王彭越地，又益以东郡地，立子恢为梁王，都睢阳。吕后七年，徙恢为赵王，以吕产为梁王。明年，大臣徙吕后所名孝惠子济川王太为梁王。文帝二年，立子楫为梁王。十一年，又徙淮阳王武为梁王。

代六年，以云中、雁门、代郡五十三县，立兄喜为代王，都代。七年，匈奴攻代，代王喜弃国自归，因改立子如意为代王。八年，徙为赵王，立子恒为代王，兼有韩王信故地，都晋阳。后徙中都。中都，今汾州介休县有中都城。吕后薨，文帝入即位。二年，分代地，立子武为代王，参为太原王。五年，徙武为淮阳王，参为代王，尽得故地。

淮阳十一年，分彭越地，又益以颍川郡地，立子友为淮阳王，都陈。惠帝元年，徙友为赵王。吕后元年，立所名孝惠子疆为淮阳王。五年，改立所名孝惠子武为淮阳王。文帝五年，徙代王武为淮阳王。十一年，又徙为梁王，而淮阳为郡。

司马迁曰：高祖子弟同姓为王者九国，惟独长沙异姓，而功臣侯者百余人。自雁门、太原以东雁门、太原，见秦郡，至辽阳辽水之阳也。《括地志》汉辽东郡有辽阳县，即今辽东镇城也，为燕、代国。常山以南，太行左转常山、太行，俱见上卷，渡河、济，阿、鄄以东阿，见山东东阿县。鄄，即今山东濮州治，故鄄城县也薄海，为齐、赵国。自陈以西南至九疑九疑，见前七国楚苍梧，东带江、淮、�稀�泗�希�即睢水也。自汴河分流，径徐州南境，下流入于泗。详见南直大川睢水，薄会稽会稽山，见上卷《职方》，为梁、楚、吴、淮南、长沙国。皆外接于胡、越，而内地北距山以东，尽诸侯地，大者或五六郡，连城数十里，百官宫观，僭于天子。汉独有三河、东郡、颍川、南阳，自江陵以西至蜀，北自云中至陇西与内史，凡十五郡，而公主列侯颇食邑其中。何者？天下初定，骨肉同姓少，故广疆庶孽，以镇抚四海，用承卫天子也。

景帝时，吴吴王濞也、楚楚王戊，元王交之孙也、赵赵王遂、胶东胶东王雄渠，齐悼惠王肥之子。文帝十六年，分齐地为胶东国，都即墨、胶西胶西王�。�亦悼惠王肥之子。文帝分齐为胶西国，都高苑。高苑，今青州府高苑县西北故城是、�甏��甏ㄍ跸停�亦肥之子。文帝分齐为�甏ü�，都剧。剧，今青州府寿光县西南三十里有故剧城、济南济南王辟光，亦肥之子。文帝分齐为济南国，都东平陵。今济南府东六十里有东平陵城。七国变起，赖贾谊效谋于前，亚夫陈力于后，是以危而无患。

【史略】初，文帝封三子于梁、代、淮阳。时吴、楚、齐、赵诸侯强，而梁王薨无嗣，代北边匈奴，淮阳弱小。贾谊请举淮南地以益淮阳，而为梁王立后，割淮阳北边二三列城与东郡以益梁，不可者，可徙代王而都睢阳。梁起于新妻阝而北著之河新妻阝，在今凤阳府颍州东八里，淮阳包陈而南犍之江陈，即淮阳都也，则大诸侯之有异心者，破胆而不敢谋，梁足以捍齐赵，淮阳足以禁吴楚，陛下无山东忧矣。文帝于是徙淮阳王武为梁王，北界泰山，西至高阳高阳，今开封府杞县西二十里有高阳城，得大县四十余城。及景帝三年七国反，梁王城守睢阳，吴、楚兵不敢过而西，留攻围之。汉遣郦寄击赵，栾布救齐时胶西、胶东、�甏ā⒓媚瞎补テ胍�，窦婴屯荥阳，监齐、赵兵，而命周亚夫击吴、楚。亚夫请以梁委之，而东北走昌邑今兖州府金乡县北四十里，有昌邑故城，坚壁不战，使轻骑出淮泗口淮泗口，在今淮安府清河县城南，泗水入淮之口也。亦曰清口。详见南直大川清河，绝吴、楚兵后，塞其饷道，于是吴、楚散败，齐、赵皆平。吴王之初发也，其臣田禄伯进说曰：兵屯聚而西，无他奇道，难以立功。臣愿得五万人，别循江、淮而上，收淮南、长沙谓淮南、长沙二国，入武关见前，与大王会。此亦一奇也。桓将军亦曰：吴多步兵，步兵利险。汉多车骑，车骑利平地。愿大王所过城不下，直去疾西，据洛阳武库武库，在洛阳城内，食敖仓粟，阻山河之险，以令诸侯。虽无入关，天下固已定矣。若徐行留下城邑，汉军车骑至，驰入梁、楚之郊，事败矣。吴王不从，以至于败。

迨主父偃之说行，诸侯益以衰息矣初，贾谊劝文帝，使诸侯得分国以封子弟。主父偃复劝武帝，令诸侯得推私恩，分子弟邑。于是藩国始分，而子弟毕侯，汉法益密，失国者众。

司马迁曰：天子观于上古，然后加惠，使诸侯得推恩分子弟国邑。故齐分为七齐、城阳、济北、济南、�甏ā⒔憾�、胶西，凡七国，赵分为六赵、河间、广川、中山、常山、清河，凡六国，梁分为五梁、济阴、济川、济东、山阳，凡五国，淮南分三淮南、庐江、衡山，凡三国，及天子支庶子为王，王子支庶为侯，百有余焉。吴、楚时前后诸侯，或以�孟鞯兀�是以燕、代无北边郡，吴、淮南、长沙无南边郡，齐、赵、梁、楚支郡名山陂海，咸纳于汉。诸侯稍微，大国不过十余城，小侯不过数十里，上足以奉贡职，下足以供养祭祀，以藩辅京师。而汉郡八九十，形错诸侯间，犬牙相临，秉其��厄塞地利，强本干弱枝叶之势也。

自汉兴以来，郡国稍复增置。武帝逐匈奴武帝遣卫青等击走匈奴，取河南地。后又过焉支，逾祁连，取河西地。又绝大漠，匈奴远遁，而幕南无王庭。河南，今陕西榆林镇以北河套地。焉支山，在今甘肃镇山丹卫东南。祁连山，在今甘州卫西南。详见陕西名山祁连。河西，即今甘肃之境。大漠，今河套外阴山以北沙漠地也，平南越汉十一年，以故南海尉赵陀据有南越称王，因立为南越王，都番禺。元鼎六年，国乱，遣路博德等击平之。南越，今广东、西及安南境内是。又东越国，汉五年，封故粤王后无诸为闽粤王，王闽中地，都冶。建元六年，更立无诸孙繇君丑为闽繇王。又故王郢之弟余善，自立为王，汉因立为东越王，国分为二。元封元年，余善叛，遣韩说等击之，徙其民于江淮间，而虚其地。又东海国，惠帝三年，立闽粤君摇为东海王，都东瓯，亦曰东瓯王。建元三年，为闽粤所侵，举国内徙于江淮间。东瓯，今浙江温州府附郭永嘉县也及西南夷元光五年，武帝从唐蒙等言，始通西南夷。今陕西、四川以西南及贵州、云南之境，是其地，又通西域元鼎二年，武帝从张骞言，招乌孙、大夏之属三十六国，自敦煌西至盐泽、轮台、渠犁，皆起亭障，有田卒，置使者校尉领护。三十六国，俱在今甘肃徼外。敦煌，今废沙州卫。盐泽，在其西七百里。轮台、渠犁，又在其西，开朝鲜元封二年，遣杨仆等平朝鲜，即今朝鲜国。于是南置交��以南越地置。胡广《记》：汉既定南越，置交�源淌罚�别于诸州，令持节治苍梧，北置朔方取匈奴河南地，立朔方。颜氏曰；武帝初置朔方郡，别令刺史监之，不在十三州之限，分天下为十三部，而不常所治。

司隶校尉部察郡七。《汉纪》：成帝绥和元年，罢刺史，仿古制，更置州牧。哀帝建平元年，复置刺史如故。元寿二年，复为牧。

京兆尹秦内史地也。汉二年，更为渭南郡。九年，复为内史。景帝二年，分为右内史。武帝太初元年，更名京兆尹，领长安等县凡十二。今西安府是其境。

左冯翊秦内史地。汉二年，析置河上郡。九年，复为内史。景帝二年，分为左内史。武帝太初元年，更名左冯翊，领高陵等县二十四。今西安府以东至同州是其境。高陵，今西安府属县。

右扶风秦内史地。汉二年，析置中地郡。九年，复为内史。景帝二年，分为主爵中尉。六年，更名都尉。武帝太初元年，更名右扶风，领渭城等县二十一。今西安府以西至凤翔府是其境。渭城郡，即秦咸阳，今属西安府。以上所谓三辅也。《志》云：三辅皆治长安城中。

弘农郡武帝元鼎四年，分河南郡置弘农郡，领弘农等县十有一。今河南府以西至陕州，又南阳府西境及西安府之商州，皆是其地。弘农县，今见陕州灵宝县境。

河内郡秦三川郡也。汉二年，改置，领怀县等县十有八。今怀庆、卫辉以至彰德府南境，皆是其地。怀，见怀庆府武陟县。

河南郡秦三川郡也。汉二年，改曰河南郡，领雒阳等县二十有二。今河南府至开封府以西，皆是其境。雒阳，见前。

河东郡秦郡也。领安邑等县二十四，安邑，见前。

豫州刺史部察郡三、国二。

颍川郡秦郡也。汉五年，为韩国。六年，复故，领阳翟等县二十。阳翟，见前。

汝南郡秦颍川郡地。高祖分置汝南郡。景二年，为汝南国。后复为郡，领平舆等县三十七。今汝宁府北至开封府之陈州，东至南直颍州，皆是其境。平舆，见汝宁府治汝阳县。

沛郡秦泗水郡也。高帝改为沛郡，领相县等县三十七。相，今南直宿州西北九十里有相城。

梁国秦砀郡也。汉五年，改为梁国，都睢阳，有县八。今归德府及南直徐州砀县是其境。睢阳，见前。

鲁国秦薛郡。初属楚。吕后初，分为鲁国，立张敖子偃为鲁王，后废为郡。景三年，复为鲁国，都鲁，有县六。今兖州府是其境。鲁，今曲阜县也。

冀州刺史部察郡四、国六。

魏郡秦邯郸郡地。高帝析置魏郡，领邺县等县十八。今彰德府及北直大名府是其地。邺县，见彰德府临漳县。

巨鹿郡秦郡。领巨鹿等县二十。今顺德府及真定府之南境是其地。巨鹿，见前。

常山郡本赵国地。吕后二年，分置恒山国。文帝初，复为赵地。景帝中三年，仍置常山国。元鼎四年，为常山郡，领元氏等县十八。今真定府西南以至赵州之境是其地。元氏，真定府属县也。

清河郡本赵地。景帝中二年，分为清河国。建元五年，为清河郡。元鼎二年，复为清河国。地节三年，复为郡。初元二年，又为清河国。永光初，仍为郡，领清阳等县十四。今广平府南至山东东昌府北境是其地。清阳，今见清河县。又《汉纪》：平帝元始二年，置广宗国。广宗，或曰在清河境内。

赵国秦邯郸郡。汉四年，为赵国。景三年，仍废为邯郸郡。五年，复为赵国，都邯郸，有县四。今广平府及顺德府西境，是其地。

广平国本赵国地。征和二年，分赵地立为平干国。五凤二年，改为广平国，都广平，有县十六。今广平府至顺德府之北，皆是其地。广平故城，在今顺德府城北。《汉纪》：鸿嘉二年，置广德国。《志》云：今南直黟县，即广德故治。或曰：时分中山置广德国，当亦在广平境内。

真定国本赵地。元鼎四年，析常山为真定国，都真定，有县四。真定，即今府治。

中山国本赵地。景帝三年，为中山国，都卢奴，有县十四，今真定府定州以北至保定府之境，是其地。卢奴，今定州治也。

信都国本赵地。景二年，析为广川国。甘露二年，国废为信都郡。建昭二年，更为信都国，都信都，有县十七。今真定府冀州、深州及河间之景州，皆是其地。信都，今冀州治。

河间国本赵地。文二年，分赵地为河间国。十二年，国除。景帝二年，复为河间国，都乐城，有县四。乐城，今河间府献县也。

兖州刺史部察郡五、国三。

陈留郡本梁地。吕后七年，分立济川国。文帝初，复为梁地。景帝中六年，又为济川国。武帝建元初，国除。元狩初，置陈留郡，领陈留等县十七。今开封府东至归德府西，皆是其境。陈留，今开封府属县。又《汉纪》：元帝永光三年，立子康为济阳王。建昭五年，徙为山阳王。济阳，应劭曰：即济川。今开封府兰阳县有废济阳县。

山阳郡亦梁国地。景帝中六年，分为山阳国。建元五年，国除为郡，天汉四年，更为昌邑国。后昌邑王废，国除为山阳郡。建昭五年，复为山阳国。河平二年，仍曰山阳郡，领昌邑等县二十二。今兖州府西至河南归德东境是其地。昌邑，见兖州府金乡县。

济阴郡亦梁地。景帝中六年，分为济阴国。甘露二年，改名定陶国。初元初，为济阴郡，领定陶等县九。今山东曹州至东昌府之濮州是其地。定陶，见前。

泰山郡故齐国地。文二年，分置济北国。都卢。三年国除。十六年，复分齐为济北国。元狩初，济北王献泰山及其旁邑，于是立泰山郡。后元二年，以济北并入泰山郡，领奉高等县二十四。今济南府泰安州以北至兖州府之东北境，皆是其地。卢，今济南府长清县有废卢县。奉高，见泰安州。

东郡秦郡也。领濮阳等县三十二。今北直大名府及山东东昌府之境是其地。濮阳，见前。

城阳国本齐国地。文帝二年，立朱虚侯章为城阳王。十一年，徙淮南。十六年，复故，都莒，有县四。今青州府莒州是其地。莒，见前。

淮阳国本秦颍川郡地。汉十一年，析置淮阳国。文十一年，为淮阳郡。宣帝元康三年，复为淮阳国，都陈，有县九。今开封府陈州以南是其地。

东平国本梁国地。景六年，分为济东国。元鼎初，废为大河郡。甘露二年，更为东平国，都无盐，有县七。今兖州府东平、济宁二州是其地。无盐，今东平州东二十里有无盐故城。

徐州刺史部察郡三、国三。

琅邪郡秦郡。初属齐国。吕后七年，分为琅邪国。文帝初，复为郡，领东武等县五十一。东武，见今青州府诸城县。

东海郡秦薛郡地。徐广曰：楚汉间有郯郡，高帝改为东海郡，初属楚国。景帝二年，削其地入汉，领郯县等县三十八。今兖州府东南至南直邳州以东至海，皆是其地。郯，今见山东郯城县。

临淮郡本楚国地。武帝元狩六年，析置临淮郡，领徐县等县二十九。今凤阳府泗州以东，扬州府北境，皆是其地。徐县故城，今见泗州。或曰：临淮，即楚汉间东阳郡也，后属于楚，郡废。

泗水国本东海郡地。元鼎四年，析置泗水国，都凌，有县三。今南直宿迁县以东北是其地，县有故凌城。

广陵国本楚国地。高祖六年，属荆。十一年，属吴。景帝四年，更名江都国。元狩初，国除。六年，改为广陵国。五凤四年，国除。初元二年，复为广陵国，都广陵，有县四。今扬州府是其境。广陵，见前。

楚国汉五年置。景帝三年废，旋复置。地节元年，更为彭城郡。黄龙元年，复为楚国，都彭城，有县七。今徐州及淮安府邳州之西境是其地。彭城，见前。

青州刺史部察郡六、国三。

平原郡秦齐郡地。高帝置平原郡，领平原等县十九。今济南府德州、武定、滨州之境，皆是其地。平原，今德州属县。

千乘郡秦齐郡地。高帝置千乘郡，领千乘等县十五。今青州府以北至济南府东境，是其地。千乘故城，今见青州府高苑县。

济南郡故齐国地。吕后元年，割济南为吕国。文帝初，复故。十六年，别为济南国。景三年，国除，为济南郡，领东平陵等县十四。今济南府是其境。东平陵，见前。

北海郡故齐地。景帝中二年，分置北海郡，领营陵等县二十六。今青州府以东是其境。营陵，今见青州府昌乐县。

东莱郡故齐地。高帝置郡，领掖县等县十七。今莱州、登州二府是其地。掖，即今莱州府治。

齐郡秦郡也。高帝六年，为齐国。元朔四年，国除。元狩六年，复为齐国。元封初，废为郡，领临淄等县十二。今青州府是其境。临淄，见前。

�甏ü�本齐国地。文十六年，分置�甏ü�，都剧，有县三。今济南府东北至青州府西北境，是其地。剧，见前。

胶东国本齐地。文十六年，别为胶东国，都即墨，有县八。今莱州府之平度州一带是其地。即墨，见前。

高密国本齐地。文十六年，别为胶西国。本始元年，更为高密国，都高密有县五。今莱州府胶州以西是其地。高密，今山东胶州属县。

荆州刺史部察郡六、国一。

南阳郡秦郡也。领宛县等县三十六。今南阳府至湖广均州之境，是其地。宛，见前。

江夏郡秦南郡地。汉初，置江夏郡，领西陵等县十四。今德安、承天、汉阳、武昌、黄州府境，皆是其地。西陵故城，在今黄州府西北百二十里。

桂阳郡秦长沙郡地。汉初，属长沙国。文帝后七年，为桂阳郡，领郴县等县十一。今湖广郴州及桂阳州，又广东连州，皆是其地。郴，见前。

武陵郡秦黔中郡地。高帝时曰武陵郡，领索县等县十三。今常德府至辰州府之境，是其地。索县，即今常德府东汉寿城是也。

零陵郡秦长沙郡地。汉初，属长沙国。武帝元鼎六年，析置零陵郡，领零陵等县十。今永州府至广西全州，是其境。零陵旧城，在今全州北三十里。

南郡秦郡也。楚汉间为临江国。高帝五年，复故。景二年，复曰临江国。中二年，仍为南郡，领江陵等县十八。今荆州府北至襄阳府境，是其地。江陵，见前。

长沙国吴芮所封也。文帝后七年，国除为郡。景帝二年，复为长沙国，都临湘，有县十三。今长沙府是其境。临湘，见前。

扬州刺史部察郡五、国一。

庐江郡本淮南国地。文十六年，析置庐江国。元狩初，改为郡，领舒县等县十二。今庐州府南至安庆府之境，是其地。舒，今庐州府舒城县。胡氏曰：汉初庐江国在江南。今池州、九江、饶、信之境，当是其地。后移于江北。《班志》所载非汉初故地也。

九江郡秦郡，高帝改为淮南国。元狩四年，复曰九江郡，领寿春等县十五。今凤阳府寿州及滁、和州至庐州府境，是其地。寿春，见前。

会稽郡初属吴国。景帝三年，削吴会稽、豫章郡是也。领吴县等县二十六。吴县，见前。

丹阳郡秦鄣郡也。初，属吴国。景帝四年，属江都国。元狩初，改属扬州。元封二年，更名丹阳郡，领宛陵等县十七。宛陵，今宁国府治宣城县也。余见前。

豫章郡秦九江郡地。高帝分置豫章郡，初属吴。景帝初，入于汉，领南昌等县十八。今江西境内是其地。南昌县，即今南昌府治。

六安国初属淮南国。文十六年，分置衡山国。元狩元年，国除。二年，改为六安国，仍都六，有县五。今庐州府西境至寿州南境，是其地。六，见前。

益州刺史部察郡九。

汉中郡秦郡也。领西城等县十二。西城，今兴安州治。

广汉郡本蜀郡地。高帝分置广汉郡，领梓潼等县十三。今潼川州及成都府之绵州、汉州与保宁府之剑州，皆是其境。梓潼，今剑州属县也。

犍为郡本夜郎国地。武帝元光五年，开南夷，置犍为郡，领�驳赖认厥�二。今叙州府及沪州、嘉定州、眉州，皆是其地。�驳溃�今叙州府治宜宾县也。

武都郡本广汉西白马氏地。武帝开西夷，元鼎六年，置武都郡，领武都等县九。今巩昌府之阶州、徽州及汉中府之宁羌州，是其地。武都县，今巩昌府成县西北故城是。

越��郡本西夷邛都地。元鼎六年，置越��郡，领邛都等县十五。今建昌行都司是其地，邛都县，今打冲河所西北故城是。

益州郡本西夷滇国及斯榆地。武帝元封二年，置益州郡，领滇池等县二十四。今云南大理等府之境，皆是其地。滇池，今云南府治昆明县。

���骺�本南夷夜郎及且兰地。元鼎六年置郡，领故且兰等县十七。今遵义府以南至贵州之思南、石阡等府，皆是其境。故且兰，今遵义府治也。

巴郡秦郡也。领江州等县十一。江州，今重庆府治巴县是。

蜀郡秦郡也。领成都等县十五。今成都府龙安府及邛、雅二州是其地。成都，今府治。又《汉纪》：武帝元鼎六年，以西南夷﹂都地为沈黎郡，以冉�鶎吹匚�汶山郡。天汉四年，并沈黎于蜀郡。地节三年，又并汶山于蜀郡。今成都府之茂州，即汶山郡地。黎州安抚司，即沈黎郡地也。

凉州刺史部察郡九。胡广《记》：武帝分雍州置朔方刺史。雍州，即凉州也。朔方刺史，盖察朔方、五原、云中、上郡、安定、北地，凡六郡。《晋志》云：汉武别置朔方刺史。后汉建武十一年，始省入并州。《大事记》：司隶不在十三部之数，而朔方、交�圆⒘醒伞＝翊印锻ǖ洹�。

陇西郡秦郡也。领狄道等县十一。今临洮府至巩昌府西境，是其地。狄道，见前。

金城郡本陇西、天水、张掖郡地。昭帝始元六年，增置金城郡，领允吾等县十三。今临洮府之兰州、河州及西宁卫，又北至靖虏卫之西南境，皆是其地。允吾，今兰州西北有允吾故城。又宣帝神爵二年，增置金城属国，以处降羌，治令居。平帝元始五年，又增置西海郡，中兴时废。令居，在今西宁卫东北。西海，在西宁卫西三百余里。详陕西大川。

天水郡本陇西地。元鼎三年，分置天水郡，领平襄等县十六。今巩昌府以东秦州之境是其地。平襄，今巩昌府伏羌县西北有平襄故城。《通典》：武帝元狩初，置天水属国，治勇士。勇士城，见靖远卫。

武威郡故匈奴休屠王地。武帝元狩二年，开其地置武威郡，领姑臧等县十。今凉州、永昌、庄浪、镇番等卫是其地。姑臧，今凉州卫治是也。

张掖郡故匈奴浑邪王地。武帝开河西，元鼎六年，分武威、酒泉地置张掖郡，领〈角乐〉得等县十。〈角乐〉，读禄。今甘州山丹等卫是其地。〈角乐〉得县，即今甘州卫治。杜佑曰：武帝元狩初，置张掖属国，治居延。考元狩初，未置张掖郡，杜氏误也。居延，今见甘州卫。

酒泉郡故匈奴地。元狩二年，置酒泉郡，领禄福等县十。今肃州卫是其地。禄福故城，在今肃州卫西南五十里。

敦煌郡故月氏地，后为匈奴所侵。武帝开河西，为酒泉郡地。元鼎六年，分置敦煌郡，领敦煌等县六。今废沙州卫是其地。敦煌县，故沙州治也。《地志》：武帝初开河西，置武威等四郡，昭帝增置金城，是为河西五郡。

安定郡本北地郡地。元鼎三年，分置安定郡，领高平等县二十一。今平凉府是其境。高平，今平凉府镇原县也。《通典》：汉元狩元年，置安定属国都尉，治三水。三水，在今平凉府镇原县东北。

北地郡秦郡也。领马领等县十九。今庆阳府北至宁夏卫，是其境。马领，在今庆阳府环县南。《通典》：五凤三年，置北地属国，治参�狻２锡獬牵�在今庆阳府西北。

并州刺史部察郡九。《通典》：初为朔方，后为并州。

太原郡秦郡。汉初，为韩国地，又为代郡。文帝二年，又分为太原国。五年，复为代国。元鼎二年，复为太原郡，领晋阳等县二十一。今太原府至汾州府，是其境。晋阳，见前。

上党郡秦郡。领长子等县十四。长子，见前。

西河郡秦太原、云中等郡地。元朔四年，析置西河郡。领富昌等县三十六。今汾州府西北之永宁州，以至延安府之葭州及榆林镇之东北境，皆是其地。富昌废县，在今榆林镇故胜州境。《通典》：汉五凤三年，置西河属国，治美稷。美稷废县，亦在今故胜州西南。

朔方郡初为匈奴河南地。元朔二年，复收其地，置朔方郡，领三封等县十。今榆林镇西北故夏州是其地。三封，今废夏州东南长泽故城是。《汉纪》：元狩初，置朔方属国，处匈奴降者。

五原郡秦九原郡也。汉初亦为匈奴河南地。元朔二年，收复，置五原郡，领九原等县十六。今榆林镇西北故丰州治，即废九原县也。《汉纪》：五原属国都尉，治蒲泽。蒲泽，在丰州东境。

云中郡秦郡也。领云中等县十一。今大同府西北四百余里故云中城，即秦汉时云中郡所治云中县也。《汉纪》：元狩初，置属国都尉于此。

定襄郡秦云中郡地。高帝析置定襄郡，领盛乐等县十二。今大同府西北三百余里有盛乐城，即汉郡治也。

雁门郡秦郡，领善无等县十四。今代州西北有故善无城是也。

上郡秦郡。领肤施等县二十三。肤施，今延安府治也。《志》云：上郡属国治龟兹，龟兹，见宁夏后卫。又《汉纪》：元狩初，取匈奴河西地，分徙降者边五郡故塞外，而皆在河南，因其故俗为五属国。五属国，孔氏曰：陇西、北地、上郡、朔方、云中也。杜佑以安定、上郡、天水、张掖、五原为五属国。

幽州刺史部察郡十、国一。

勃海郡秦上谷、巨鹿二郡地。高帝分置勃海郡，领浮阳等县二十六。今河间以东之沧州，北至顺天府通州、霸州之南，南至山东武定州、滨州之北，皆是其地。浮阳，今沧州治也。

上谷郡秦郡。汉初属代，后复为郡，领沮阳等县十五。沮阳，今保安州东有沮阳故城。

渔阳郡秦郡。汉初属燕，后复为郡，领渔阳等县十二。渔阳，今蓟州治也。

右北平郡秦郡。汉初属燕，后复为郡，领平刚等县十六。平刚，在今废大宁卫西南境。

辽西郡秦郡。初属燕，后复为郡，领且虑等县十四。且虑，在今大宁废卫境。

辽东郡秦郡。初属燕，后复为郡，领襄平等县十八。襄平故城，在今辽东都司城北。《汉纪》：元朔元年，东海秽君南闾等来降，因置沧海郡，三年而罢。秽，秽貊也，在今辽东塞外。

玄菟郡汉初为燕地，后为朝鲜所据。元封三年，平朝鲜，置玄菟郡，领高句骊等县三。今朝鲜北境地也。高句骊，在今朝鲜咸镜道界。

乐浪郡亦朝鲜地。元封三年置郡，领朝鲜等县二十五。今朝鲜西境是也。朝鲜县，即平壤城，今朝鲜谓之西京。《汉纪》：武帝初，置玄菟、乐浪、临屯、真番四郡。始元五年，省临屯、真番入乐浪郡。

涿郡秦上谷郡地。高帝置涿郡，领涿县等县二十九。今顺天府之涿州至保定府之境，又真定府东、河间府之西，皆是其地。涿，今涿州也。

代郡秦郡也。汉为代国。元鼎二年，改为代郡，领桑乾等县十八。桑乾，今大同东百五十里有废桑乾县。

广阳国本秦上谷及渔旧郡地。汉为燕国。元凤初，国除，为广阳郡。本始元年，改为广阳国，都蓟，有县四。蓟，见前。《汉纪》：北地、朔方、五原、云中、定襄、雁门、代郡、西河，谓之缘边八郡，又益以上谷、渔阳、右北平、辽西为缘边十二郡。或曰缘边九郡，则不言辽西、北地、西河。或曰十郡，则不言西河、北地。又陇西、天水、安定、北地、上郡、西河，皆环列畿辅，宿卫之士，多取给焉，所谓六郡良家子也。《后汉书》有渔阳，而无天水，亦曰六郡云。

交州刺史部察郡七。

南海郡秦郡也。初为南越国。元鼎六年，平南越置郡，领番禺等县六。今广、惠、潮三府是其地。番禺，见前。

郁林郡秦桂林郡也。后属南越。元鼎六年，置郁林郡，领布山等县十二。今广西浔州、柳州、南宁等府及梧州府之郁林州，是其境。布山县，在今浔州府城西。

苍梧郡秦桂林郡地，后属南越。元鼎六年，置苍梧郡，领广信等县十。今梧州、平乐二府及广东肇庆府之境，是其地。广信，今梧州府治苍梧县是。

交趾郡秦象郡地，后属南越。元鼎六年，置交趾郡，领嬴��娄等县十。今安南国是其地。嬴��娄，今交州府西故交趾城是也。

合浦郡秦象郡地，后属南越。元鼎六年置郡，领徐闻等县五。今雷、高、廉三府及肇庆府南境，是其地。徐闻，今雷州府属县。

九真郡秦象郡地，后属南越。元鼎六年置郡，领胥浦等县七。今安南国西南境是其地。

日南郡秦象郡地，后属南越。元鼎六年置郡，领朱吾等县五。今占城国是其地。《汉纪》：武帝开南越，置南海、郁林及朱崖、儋耳，凡九郡。昭帝始元五年，罢儋耳。元帝初元三年，罢朱崖。今广东琼州府之儋州、崖州，即其地也。又《通典》：昭帝元凤五年，罢象郡，分属郁林、���鳌６�史不书建置之始，盖阙文也。

大约西汉之世，郡国一百有三新郡六十五，因秦郡者二十七，改秦郡者十一。废秦郡者一，闽中也，县邑千三百有十四，道三十二邑通蛮夷曰道，侯国二百四十一。左东海，右渠搜古西戎国。今榆林北境有汉时渠搜故县。或以为渠犁，在今西域火州西境，前番禺见前，后陶涂今沙漠地。又扬子云：东南一尉，西北一侯，谓会稽东郡都尉、敦煌玉门关候也。今浙江台州府，汉东郡都尉治。玉门关，在今废沙州西北二百六十里，东西九千三百二里，南北万三千三百六十八里，可谓盛矣。

应劭曰：自秦用李斯议，分天下为三十六郡，至汉又复增置。凡郡或以列国，陈、鲁、齐、吴是也；或以旧邑，长沙、丹阳是也；或以山陵，泰山、山阳是也；或以川原，西河、河东是也；或以所出，金城之下得金，酒泉之味如酒，豫章樟树生庭，雁门雁之所育是也；或以号令，禹合诸侯大计东冶之山，因名会稽是也。○王氏曰：秦地东不过氵贝水在今朝鲜平壤城东，今名大通江，西不越临洮今府。汉益广于秦矣。然郡县益烦，牧守屡易，国无定民，民无固志。先王之制，浸以灭息。

王莽盗窃神器，假名易号者，四方蜂起。

赤眉据长安。

【史略】王莽时，琅邪樊崇等起兵于莒今山东莒州。见前，转掠青、徐间。更始入洛阳，遂降。寻复叛崇初留兵濮阳，与其徒诣洛阳降。更始政乱，崇遂亡归。濮阳，见前，将兵入颍川，分为二部：一自武关，一从陆浑陆浑关，在河南嵩县北七十里，而西俱会弘农。至郑即今陕西华州治。见前，立刘盆子为帝，遂入长安。

王郎据邯郸。

【史略】更始初，邯郸卜者王郎，诈称成帝子子舆，为故赵王元之子林等所推，入邯郸称帝，分遣将帅，徇下幽、冀。赵国以北，辽东以西，皆望风响应。

秦丰据黎丘。

【史略】王莽末，南郡秦丰兵起，据黎丘今湖广宜城县东有黎丘城。寻称楚黎王，有己阝、宜城等十余县己阝，音忌。今亦见宜城县。

李宪据庐江。

【史略】更始初，莽庐江连率李宪，据郡自守郡治舒。见前，称淮南王。寻称帝，拥九城《汉志》：淮南郡十二城。盖宪所得者九城也。

公孙述据成都。

【史略】更始初，莽导江卒正公孙述，起兵入成都莽改蜀郡为导江，治临邛。更始初起，南阳人宗成等起兵略汉中，述迎成等入成都。未几，述矫称汉将军、蜀郡太守、益州牧，击杀成等，而并其众。寻击败更始将李宝等于绵竹，自立为蜀王，都成都。临邛，今邛州也。绵竹，今成都府汉州德阳县北故绵竹城是。寻称帝，号成家。既又北取南郑今汉中府，南服越��，东下江州，据��关江州，今重庆府治巴县是。见前。��关，见今湖广长阳县，尽有益州之地。

隗嚣据天水。

【史略】更始初，成纪隗崔等起兵平襄成纪，今陕西秦州治，即故成纪县。平襄，汉天水郡治也，推隗嚣为上将军，击杀莽雍州牧及安定太守，分遣诸将徇陇西、武都及河西诸郡，皆下之。更始入长安，嚣降，遂仕于更始。及长安乱，嚣走还天水，复聚其众，称西州上将军，据有安定、北地、天水、陇西四郡，居冀陕西伏羌县东有冀城，仍附于汉，复叛降公孙述，述封为朔宁王。

窦融据河西。

【史略】更始时，窦融为张掖属国都尉，以威信抚结五郡僚属，共推融行河西五郡大将军事，遂抚定河西地。

卢芳据安定。

【史略】王莽末，安定卢芳自称武帝曾孙刘文伯，与三水属国羌胡起兵芳居三水左谷中。三水，即属国治也。见前安定郡。更始入长安，芳降，仍使镇抚安定。更始败，三水豪杰共立芳为上将军、西平王，遣使与匈奴西羌相结，匈奴乃迎芳入匈奴匈奴以芳弟程为中郎将，使将胡骑，还入安定。久之，五原人李兴等自称将军，迎芳入塞，都九原见前五原郡，掠有五原、朔方、云中、定襄、雁门五郡地。

彭宠据渔阳。

【史略】更始初，彭宠为渔阳太守宠，宛人，亡命渔阳。其乡人韩鸿，为更始使者徇北州，乃承制拜宠为渔阳太守。建武二年，以渔阳叛，攻幽州牧朱浮于蓟蓟，见前燕国。既而涿郡太守张丰亦叛应宠，蓟城饥窘，寻为宠所得。因自称燕王，复攻陷右北平及上谷数县。

刘永据睢阳。

【史略】更始初，立故梁王立之子永为王，仍都睢阳。永寻据国起兵，攻下济阴、山阳、沛、楚、淮阳、汝南，凡得二十八城；又拜西防贼帅佼强西防，今山东金乡县西北故防城是也、东海贼帅董宪、琅邪贼帅张步，皆为将军，督青、徐二州与之连兵。遂专据东方，寻称帝。

张步据临�辍�

【史略】建武初，琅邪贼帅张步，受刘永官爵，治兵于剧剧，在今山东寿光县。见前，遣将徇泰山、东莱、城阳、胶东、北海、济南、齐郡，皆下之。永寻立步为齐王。步据郡十二十二郡，城阳、琅邪、高密、胶东、东莱、北海、齐、千乘、济南、平原、泰山、淄川也，雄长青、徐。

董宪据东海。

【史略】王莽末，东海董宪等兵起，为赤眉别校，屯梁郡，大破莽兵。后归于刘永，掠有东海郡邑，居郯见前。永寻封为海西王。

世祖艰难一旅，次第剪除。

【史略】光武初起舂陵今襄阳府枣阳县南三十里有故舂陵城。帝即位，改为章陵县，后又尝置章陵郡，略湖阳故城在今南阳府唐县南。见前，拔棘阳今南阳府新野县东北七十里，有故棘阳城，屡破莽兵，进围宛见前。会新市、平林诸将新市，今承天府京山县南三十里有新市城。平林，今德安府随州东北八十里有平林城，推更始为帝，光武与诸将将兵徇下昆阳今河南叶县北二十五里有昆阳城、定陵今河南舞阳县北有定陵城、郾今许州郾城县诸城邑。时王莽大发兵，遣王邑、王寻等至洛阳，出颍川，围昆阳，光武大破之于氵蚩水上氵蚩水，在昆阳城北，于是四方响应。是时宛城亦下，更始入都之，复遣诸将分道攻洛阳、武关，三辅震动，武关降，所至摧陷。长安旁邑诸豪右。相率起兵入长安，诛莽。洛阳亦拔，更始乃北都洛，而遣光武行大司马事，持节徇河北，镇慰州郡，所至吏民喜悦。会王郎入邯郸，河北大扰，光武自卢奴今北直定州治，见前，北徇蓟见前，蓟亦举兵应王郎。光武乃南驰至信都见前信都郡，因信都及和戎兵和戎，王莽分信都置，郡治下曲旧。今直隶深州也，招集远近，进击王郎，平之。时更始已西都长安，政事紊乱，河、济之间，盗贼纵横有铜马、大彤、高湖、重连、铁胫、大抢、尤来、上江、青犊、五校、五幡、五楼、富平、获索等贼，各领部曲，或以山川土地为名，或以军容强盛为号，众合数百万人，所在寇掠。更始方诏光武罢兵诣行在。光武从耿�渭疲�不就征，而更发兵击铜马诸贼，次第破降之，南徇河内，河内降。时赤眉自颍川而西行入长安，光武将北徇燕、赵。度赤眉必破长安，又欲乘衅并关中，乃令邓禹西入关，而命寇恂守河内，使恂缮兵积粟，为河北根本。恂遂与更始将朱鲔等相持于洛阳。既而燕、赵悉定，乃即位于高阝南今北直柏乡县北二十里故高阝城是。光武改曰高邑。邓禹亦略定河东，自汾阴渡河而西汾阴，见今山西河津县。吴汉等诸将共围洛阳，洛阳下，遂定都焉。是时，赤眉已入长安，更始败没。邓禹畏赤眉之强，引军北至�忠�今陕西三水县东北二十五里有�忠爻�，徇上郡、北地、安定三郡。久之，长安益残破，赤眉转掠安定、北地、上陇，为隗嚣所败，复入长安，大掠而东。帝以邓禹不能定三辅，遣冯异代禹，西定关中。赤眉东至宜阳，帝亲总六军邀之，赤眉遂降。而盖延等数破刘永于睢阳，永走死。其党复立永子纡为梁王，保垂惠在今南直蒙城县西北五十里，马武等复攻克之纡走西防依佼强，后复依董宪，保郯。又祭遵等攻彭宠及张丰，拔涿斩丰，宠旋为其下所杀。马成等围李宪于舒，克之。岑彭亦败秦丰于黎丘，进拔夷陵夷陵，为田戎所据，彭攻拔之。朱�檀�彭围丰，丰穷蹙出降。会庞萌叛萌与盖延共击董宪，忽生疑沮，反攻延，与董宪连和，自称东平王，攻破彭城，屯桃乡之北。桃乡在山东济宁州东北六十里，帝击之于桃城即桃乡城，大破之，遂击破董宪等于昌虑昌虑，今山东膝县东南有故城。进围郯，留吴汉攻郯。郯破，刘纡败死，董宪、庞萌走保朐今南直海州治。耿�我嗵终挪剑�屡破步兵，长驱至剧，步降。吴汉进拔朐，斩宪及萌，山东、江、淮悉定。乃西讨隗嚣。帝进至高平第一高平之第一城也，见今陕西镇原县，窦融率五郡太守来朝，遂合军攻嚣，嚣寻穷蹙而死。来歙等复攻其子纯，破落门今陕西伏羌县西十里有落门聚，纯降。陇右、河西平。遂命来歙等由陇道伐蜀。歙破河池今巩昌府徽州也，进克下辨今巩昌府成县。蜀人惧，使贼刺杀歙。岑彭等复破田戎等于荆门荆门，在今夷陵州宜都县西北五十里。详见湖广重险荆门，长驱入江关江关，即瞿唐关。在夔州府东。见前七国楚��关注，前至江州见前巴郡治，乘利直指垫江今重庆府合州，即故垫江县。又分遣臧宫从涪水上平曲涪水，源出松潘卫北小分水岭，至合州城东南合嘉陵江。详见四川大川涪水。平曲，在今合州定远县西。彭远自江州溯都江而上，大破述将侯丹于黄石在今重庆府壁山县及泸州之间，兼行三千余里，径拔武阳今眉州彭山县东十里有武阳城，使精骑驰击广都广都，在成都府城南七十里。述大惊，复使贼刺杀彭。吴汉复自夷陵溯江而上，代将其军，进据广都。臧宫亦破述将延岑于沈水沈水，在今潼川州射洪县西。是时，述使岑等军于广汉。今射洪县东南有故广汉县城，进拔绵竹在汉州德阳县。见前以南诸城邑，与吴汉会于成都。述出战，败死。延岑以城降，蜀地悉定。卢芳所据诸郡，亦次第来降。芳亡入匈奴，寻复犯塞，既而请降，立为代王，复叛去，竟死匈奴中。

光复旧物，改宅东京。

【都邑考】光武定都雒阳。时谓长安为西京，雒阳为东京，而南阳亦谓之南都。后董卓劫迁献帝于长安，寻还雒阳。曹操复迁帝于许今许州东三十里许昌故城是也。

仍分天下为十三部十三部各有专治。《汉纪》：光武初，刺史亦称州牧。建武十八年，乃罢州牧，置刺史。灵帝中平五年，复称州牧。刘氏曰：时刺史仍旧职，而尊异者为州牧也。《通释》：光武都雒阳，于关中复置雄州，后罢。献帝兴平元年，以河西四郡言去州隔远，因别置雍州，是为十四州。建安十八年，并十四州为九州。于是省幽、并为冀，司隶、凉为雍，省交州入荆、益，谓复《禹贡》九州之旧。时操为魏公，领冀州牧，欲广冀州以自益，非复古也。

司隶治河南河南即雒阳也。建武十五年，改河南太守为尹，兼置司隶治焉，仍领郡七。○潘氏曰：后汉都洛阳，不改三辅之号。其三辅旧治长安城中，长吏各在其县治民。东都以后，扶风出治槐里，冯翊出治高陵。又中平六年，常改右扶风曰汉安郡。槐里，即犬丘。见周都邑考。高陵，见前左冯翊所领县。

豫治谯谯，今江南亳州。旧领郡国凡五，今领郡二、国四：曰颍川郡，故郡也。曰汝南郡。永平十五年改为国。建初四年，复为郡。七年，又析汝南置西平国，治今汝宁府西平县。章和二年，仍省入汝南。曰梁国，故国也。曰沛国，故沛郡。建武二十年，更为沛国。曰陈国，本兖州之淮阳国。建武中，改属豫州。章和二年，更为陈国。曰鲁国，本属徐州。建武二十年，改属豫州也。

兖治昌邑昌邑，见前。后移治鄄，旧领郡国凡八，今领郡五、国三：曰陈留郡，曰东郡，曰泰山郡，皆故郡也。曰山阳郡，亦故郡也。建武十五年，改为山阳国。永平初，改为郡。献帝建安十七年，尝置山阳国。曰济阴郡，亦故郡也。永平十五年，改为国。建安十一年，废为郡。十七年，又为济阴国。曰东平国，故国也，曰任城国。元和初，分东平国置，治任城县，今山东济宁州也。曰济北国，本泰山郡地。永元二年析置，治卢县。见前泰山郡。

徐治郯郯，见前。旧领郡国六，今领郡二、国三：曰东海郡，故郡也。建武十八年，为东海国。二十八年，以东海益鲁，徙都鲁，而东海仍为郡。献帝建安十七年，亦尝改为东海国。曰广陵郡，故国也。永平十年，改为郡。又有泗水国，建武十三年并入广陵。曰琅邪国，故郡也。建武十三年，以故兖州之城阳国并入琅邪郡。十五年，改为琅邪国。永元二年，复析置城阳国。六年，仍省入焉。曰彭城国，故楚国也。章和二年，改为彭城国。曰下邳国，故临淮郡也。永平十七年，改为下邳国，治下邳，即今南直邳州。

青治临��临�辏�见前。旧领郡国凡九，今领郡二、国四：曰平原郡，故郡也。殇帝延平初，改为平原国。建安十一年，国除为郡。曰东莱郡，故郡也。曰济南国，故郡也。建武十三年，改为济南国。曰乐安国，故千乘郡也。建初四年，改为千乘国。永元七年，更名乐安国。曰北海国，故郡也。建武十三年，省�甏ā⒔憾�、高密三国，县俱属北海郡。二十八年，改为北海国。曰齐国，故郡也。建武十四年，改为齐国。

凉治陇陇，今陕西秦安县东北故陇城也。一云治冀，今陕西伏羌县有冀城。旧领郡九，今领郡及属国共十二：曰陇西郡，故郡也。永初五年，以羌乱，徙治襄武。延光四年复故。襄武，今巩昌府治陇西县是。曰汉阳郡，故天水郡也。永平十七年，更为汉阳郡。《秦州记》：中平五年，分汉阳置南安郡，领犭原道等三县。犭原道，今巩昌府东南二十五里有故犭原道城。曰武都郡，故益州部属郡也。建武中，改属凉州。曰金城郡，故郡也。建武十二年，省金城入陇西。十三年复置。永初四年，以羌乱，尝徙治襄武，旋复故。又和帝永元十四年，尝缮修故西海郡，以金城西部都尉屯龙�叮�今西宁卫东南龙支城是。曰安定郡，故郡也。永初五年，以羌乱，徙治美阳，今陕西武功县西北美阳城是。旋复故。曰北地郡，亦故郡也。永初五年，亦尝徙治池阳，今陕西三原县西北池阳城是。又顺帝永和六年，复以羌乱，徙安定居扶风，北地居冯翊，旋复故。曰武威郡，曰张掖郡，曰酒泉郡，曰敦煌郡，皆故郡也。曰张掖属国。安帝延光初置，别领侯官等五城。侯官，在今甘州卫北。曰居延属国。亦延光初置，别领居延一县。献帝兴平二年，武威太守张雅请改置西海郡于此。居延，在今甘州卫西北千二百里。《郡国志》：安帝命属国别领比郡者六，凉州居二，益州居三，幽州居一。是也。又《献帝起居注》：初平四年，分上郡、汉阳置永阳郡，领平襄等三县。平襄，前天水郡治也。后汉汉阳改治冀，因置永阳郡治此。

并治晋阳晋阳，见前。仍领郡九：曰太原郡，故郡也。建武二年，改为太原国。十四年复故。曰上党郡，故郡也。曰西河郡，亦故郡。永和五年，以南匈奴叛，郡徙治离石，今汾州府永宁州治也。曰五原郡，亦故郡。建武二十年，省入朔方。二十七年复故。曰云中郡，故郡也。曰定襄郡，亦故郡。建武十年，省入云中。二十七年复置。曰雁门郡，亦故郡。曰朔方郡，故郡也。永和五年，尝徙治五原，今榆林东北境故五原县是也。永建四年复故。曰上郡，亦故郡也。安帝永初五年，以羌乱，徙治衙，今陕西白水县东北故彭衙城是。永建四年复故。永和五年，又以南匈奴叛，徙治夏阳，今陕西韩城县南少梁城是也。后亦复故。

冀治高阝高阝，见前。旧领郡国凡十，今领郡三、国六：曰魏郡，故郡也。曰巨鹿郡，亦故郡。建武十三年，并广平入巨鹿。永平二年，复析置广平国，后仍并入焉。又永平五年，改巨鹿郡为国。建初四年，复为郡。又和帝永光五年，分巨鹿置广宗国，后废。广宗，今北直顺德府属县也。曰勃海郡，故幽州属郡也。建武中，改属冀州。本初元年，改为勃海国。熹平元年，复为郡。中平六年，复为国，寻又复故。曰常山国，故郡也。建武十三年，并真定国入焉。十五年，以常山郡益中山国。永平十五年，复改常山郡为国。曰中山国，故国也。曰安平国，故信都国也。永平十五年，改为乐成国。延光五年，又改为安平国。永初元年，复析安平置广川国。二年废。广川，今冀州枣强县东北有广川故城。曰河间国，故国也。建武十三年，省入信都。永元三年复置。曰清河国，故郡也。建初七年，改为清河国。桓帝建和二年，改为甘陵国。曰赵国，故国也。《晋纪》：桓帝增置高阳、博陵二郡。高阳盖分河间国置，治博陵县，今保定府博野县南故博陵城是也。博陵盖分安平国置，治安平县，今真定府晋州安平县也。《后汉志》不载。

幽治蓟蓟，见前。旧领郡国凡十一，今领郡十、属国一：曰涿郡，曰代郡，曰上谷郡，曰渔阳郡，曰右北平郡，曰辽西郡，曰辽东郡，曰玄菟郡，曰乐浪郡，皆故郡也。曰广阳郡，故国也。建武十三年，省入上谷。永平八年，复置郡。曰辽东属国。安帝时置，别领昌黎等六城。昌黎，今见大宁卫。《献帝起居注》：初平元年，董卓以公孙度为辽东太守，度分辽东置辽西、中辽二郡，兼置营州刺史，自称平州牧。

扬治历阳历阳，今南直和州也。后治寿春，即前九江郡治。建安五年，复移合肥，今庐州府治也。旧领郡国凡六，今领郡六：曰九江郡，故郡也。永平十六年，分置阜陵国于阜陵县，仍属九江郡，今南直全椒县东南阜陵故城是。曰丹阳郡，曰豫章郡，皆故郡也。曰吴郡，本会稽郡地。顺帝时分置，治吴，故会稽郡治也。曰会稽郡，治山阴，今浙江绍兴府治。曰庐江郡，故郡也。建武十年，省六安国入庐江。元和二年，改庐江郡为六安国。章和末，仍为庐江郡。《晋纪》：灵帝分豫章置鄱阳、庐陵二郡。二郡盖建安中孙氏所置。

荆治汉寿汉寿，今常德府东四十里有汉寿故城。初平二年，刘表为荆州刺史，徙治襄阳。旧领郡国七，今领郡七：曰南阳郡，故郡也。曰南郡，亦故郡。建初四年，改为江陵国，寻复故。曰江夏郡，亦故郡。建初四年，析置平春国，治平春县，仍属江夏，今河南信阳州西南平阳故城是也。曰零陵郡，曰武陵郡，曰桂阳郡，皆故郡也。曰长沙郡，故国也。建武十三年，改国为郡。《汉官仪》荆州领八郡，盖以章陵为一郡云。又《魏氏春秋》：建安二十年，吴分南郡巫、秭归为固陵郡。二十四年，以房陵、上庸、西城，并南郡之巫、秭归、夷陵、临川七县，为新城郡。盖遥夺吴之南郡地也。巫，今四川巫山县。余见湖广郧阳府及荆州府境。

益治雒雒，今成都府汉州也。中平五年，刘焉为益州牧，徙治绵竹。兴平初，复治成都。旧领郡九，今领郡九、属国三：曰汉中郡，故郡也。曰巴郡，亦故郡。谯周《巴记》：初平元年，益州从事赵韪分巴为二郡，以巴郡治垫江，而安汉以下为永宁郡。建安六年，刘璋以永宁为巴东郡，阆中为巴西郡，垫江仍为巴郡，所谓三巴也。垫江，即今重庆府合州治。安汉故城，在今顺庆府北三十五里。阆中，今保宁府附郭县。曰广汉郡，曰蜀郡，曰犍为郡，曰��柯郡，曰越��郡，曰益州郡，皆故郡也。曰永昌郡。明帝永平二年，分益州郡置，领不韦等县八。不韦故城，在今云南永昌军民府城东北。曰广汉属国，别领阴平道等三城。阴平，今陕西文县也。曰蜀郡属国，别领汉嘉等四城。汉嘉，故青衣县也，在今雅州名山县东。曰犍为属国，别领朱提等二城。朱提废县，在今叙州府西。三属国皆安帝延光初所置。又《通释》云：灵帝时，复置汶山郡，领汶江等三县。汶江，即今茂州治。

交治广信广信，即今梧州府治苍梧县。仍领郡七：《晋志》：桓帝置高凉郡，领高梁等县。今广东阳江县西有高梁故城，高州府亦其地也。沈约曰：交趾刺史，本治龙编。献帝建安八年，改曰交州，始治广信。十六年，又徙治南海郡番禺县。龙编，今安南国奉天府治。

凡郡国百有五《晋志》作百有八。按：旧郡凡百有三，今省城阳、胶东、高密、�甏ā⒄娑ā⒐闫健⒘�安、泗水，凡八郡，而增置永昌、任城、吴郡、济北，凡四郡，又合属国比郡者六计之，是百有五也。《续汉纪》：世祖中兴，惟官多役烦，乃命并省。其后渐复分置，至于孝顺，凡郡国百有五云，县、邑、道、侯国千一百八十王氏曰：后汉郡国增于前者二：县、邑、道、侯国少于前者三百九十有七。东乐浪，西敦煌，南日南，北雁门，西南永昌。四履之盛，几于前汉。

董卓贼乱，曹操因之，遂取中原。

【史略】初，关东州郡皆起兵讨卓，推袁绍为盟主时董卓拜绍勃海太守，绍自称车骑将军。绍与王匡屯河内匡，河内太守，韩馥留邺给军粮馥，时为冀州牧，孔�晖万４��辏�时为豫州刺史，刘岱等与操屯酸枣岱，时为兖州刺史，与陈留太守张邈、邈弟广陵太守超、东郡太守桥瑁、山阳太守袁遗、济北相鲍信，与操，俱屯酸枣。是时，卓拜操为骁骑都尉，操遁还陈留，合兵讨卓。酸枣，见开封府延津县，袁术屯鲁阳时卓以术为后将军，术出奔南阳。鲁阳，今汝州鲁山县。卓逼车驾迁长安，而自屯雒阳，诸军畏其强，莫敢进。操曰：使卓倚王室，据旧京，东向以临天下，虽以无道行之，犹足为患。今焚烧宫室，劫迁天子，海内震动，不知所归，此天亡之时也。诸君能听吾计，使勃海引河内之众临孟津谓绍也，酸枣诸将守成皋，据敖仓，塞�г�、大谷轘辕山，在河南府巩县。见七国韩张仪请秦伐韩。汉置轘辕关于此。大谷，即陕州阌乡县南二十五里泰山谷，亦有大谷关，全制其险；使袁将军帅南阳之军谓术也，军丹、析丹，丹水。析，析川。在今南阳府邓州内乡、析川二县界，入武关，以震三辅，皆高垒深壁，勿与战，益为疑兵，示天下形势，以顺诛逆，可立定也。诸将不能用，食尽而散。既而绍夺韩馥冀州，自领之。操知绍无能为，欲规大河之南，以待其变，会黑山贼于毒等略东郡，操讨破之黑山，在今北直�鱿匚鞅卑耸�里，绍因表操为东郡太守时郡治东武阳，在今山东朝城县东。既而兖州刺史刘岱，为黄巾贼所杀，操乘间据兖州，领刺史，攻陶谦于徐州，谦走保郯谦自彭城败保郯。郯，即徐州治也，复攻之。会吕布入濮阳今北直开州。见前，兖州郡县悉应布，惟鄄城、范、东阿不下鄄城，即山东濮州，见前。范，今濮州属县。东阿，亦见前。布进攻鄄，不克，还屯濮阳。操引还，败布于定陶见前，闻陶谦已死，欲遂取徐州，后乃定布。荀�Ｔ唬何舾咦姹９刂校�光武据河内，皆深根固本，以制天下，进足以胜敌，退足以坚守，故虽困败，而终济大业。将军本以兖州首事，且河、济天下之要地，是亦将军之关中、河内也，不可不先定。操遂击走布，兖州复定。毛�挝讲僭唬航裉煜路直溃�乘舆播荡，生民废业，饥馑流亡。夫兵义者胜，守位者财。宜奉天子，以令不臣，修耕植以蓄军资，霸王之业可成也。会关中扰乱，帝还雒阳。操乃西迎天子，迁都于许，命枣祗屯田许下，缮兵积谷，州郡皆置田官，所在仓廪皆满。于是破袁绍，略乌桓今北直废大宁卫以北，即乌桓地，兼幽、并，平关、陇，富强莫与之抗。

篡易汉祚，仍都洛阳。

【都邑考】魏武初封魏公，都邺今彰德府临漳县西二十里故邺城是。见前。文帝篡汉，复都洛阳。黄初二年，以谯为先人本国即故豫州治，许昌为汉之所居，长安为西京遗迹，邺为王业本基，与洛阳号曰五都《魏志》：文帝置五都，立石表，西界宜阳，北循太行，东北界阳平，南循鲁阳，东界郯为中都地。

有州十三《通典》：魏以三河、弘农为司隶，而三辅入于雍州；又分雍州之河西为凉州，陇右为秦州；又分辽东、昌黎、带方、玄菟、乐浪为平州，后复合为幽州；亦兼置荆、扬二州。实得汉十三州之九：

司隶治河南，即汉治也。领郡六：曰河南，曰河内，曰河东，曰弘农，皆故郡也。曰平阳。正始八年，分河东郡置，治平阳县，即今山西平阳府。曰朝歌。黄初二年，分河内郡置，治汲县，即今卫辉府。

荆治襄阳，因刘表旧治也，后治宛。魏主芳嘉平中，又改屯新野，今南阳邓州属县。领郡八：曰南阳，曰江夏，皆故郡也。曰襄阳。建安十三年，魏武分南郡置，治襄阳县，即今府。曰南乡。亦魏武分南阳置，治顺阳县，今邓州析川县有顺阳城。曰魏兴。本建安二十四年，先主分汉中郡所置西城郡也。明年，曹丕并入新城郡，寻复改置魏兴郡，置西城县，即故汉中郡治。又建安六年，分汉中置汉宁郡，治安阳县，以张鲁为汉宁太守，寻废。即今兴安州汉阴县。曰新城。本建安初刘表分汉中所置房陵郡也。延康元年，曹丕改为新城郡，治房陵县，今郧阳府房县是也。曰上庸。亦建安中析汉中郡置。《魏略》：魏武初置上庸都尉，后为上庸郡，治上庸县。延康元年，文帝并入新城郡。明帝复析置上庸郡。今郧阳府竹山县有上庸城。见前庸国。曰义阳。黄初二年，分南阳郡置，治安昌县，今汝宁府信阳州西北有故安昌城。《志》云：汉建安十三年，魏武尝得荆州之地，及败于赤壁，南郡以南皆为敌境。黄初三年五月，时孙权臣附，诏以江南八郡为荆州，江北诸郡为郢州。十月，以孙权拒命，复郢州为荆州。

豫初治谯，寻治颍川。领郡九：曰颍川，曰梁郡，曰沛郡，曰陈郡，曰鲁郡，曰汝南，皆故郡也。曰谯郡。建安中，魏武分沛郡置，治谯。曰弋阳。黄初中，分汝南置，治弋阳，今汝宁府光州也。曰汝阴。魏武分汝南置，治汝阴县，今南直颍州也。又建安二年，魏公操分汝南之安阳、朗陵二县，置阳安都尉，亦曰阳安郡。安阳，朗陵，见汝宁府真阳、确山二县。

青治临�辏�即汉治。领郡五：曰齐郡，曰济南，曰乐安，曰东莱，皆故郡也。曰城阳。后汉并入琅邪郡。建安中，魏武复分置。本属徐州，今改属青州。又平昌郡，黄初三年，魏文帝分城阳郡置，治平昌县，今青州府安丘县西南平昌故城是。晋废。又长广郡，建安五年，魏武分东莱郡置，治不其县，今莱州府胶州即墨县西南不其故城是。《晋志》云：晋咸宁二年置。

兖治鄄。魏主芳嘉平中，兖州屯平阿，今南直怀远县东北有平阿城。州领郡八：曰陈留，曰东郡，曰济阴，曰山阳，曰任城，曰东平，曰济北，曰泰山，皆故郡也。

扬初治合肥，后复汉寿春。领郡三：曰淮南。汉九江郡也。建安初，袁术改为淮南。魏因之。曰庐江。汉故郡。建安中，魏武省入淮南，后复置，治阳泉县，盖与吴分置郡也。阳泉故城，在今寿州霍丘县西。曰安丰。黄初二年，分庐江郡置，治安风县，今南直霍丘县西南有安风故城。胡氏曰：安丰，宜属豫州。

徐治彭城。领郡六：曰下邳，曰彭城，曰东海，曰琅邪，曰广陵，皆故郡也。曰东管。魏正始初，分琅邪郡置，治东管县，今山东沂水县也。又有东安郡，亦魏分琅邪郡置，治东安县，今沂水县南东安废县即故郡治也。东安寻废。又有昌虑、利城二郡，魏武于建安三年分东海郡置，以处降帅。昌虑，在兖州府滕县，见前。利城，今南直赣榆县西六十里有故城，后废。

凉治武威。领郡八：曰金城，曰武威，曰张掖，曰酒泉，曰敦煌，皆故郡也。曰西平。建安中，分金城郡置，治西都县，即今西宁卫。曰西郡。亦建安中分张掖郡置，治日勒县，今山丹卫东南有日勒废城。曰西海郡，即故居延属国也。《晋志》魏凉州刺史领戊已校尉护西域，如汉故事，至晋不改。

秦治上邽，今巩昌府秦州西六十里有故城。领郡六：曰陇西，曰汉阳，曰武都，皆故郡也。曰南安，即灵帝时置。曰广魏。即后汉初平中所置永阳郡，改治临渭，今秦州秦安县东南有临渭城。曰阴平，本汉广汉属国也。建安中，魏武改置阴平郡。太和三年，武都、阴平皆入于蜀汉。《晋志》以为晋泰始中置。

冀治邺。领郡十三：曰赵郡，曰巨鹿，曰安平，曰勃海，曰河间，曰清河，曰中山，曰常山，曰魏郡，皆故郡也。曰平原。汉属青州，魏改属冀。曰乐陵。建安中，魏武分平原郡置，今山东乐陵县即故郡治。曰阳平。黄初中，分魏郡置，治元城县，今大名府是也。曰广平。亦黄初二年分魏郡置，治广平县，即今广平府。《魏纪》：建安八年，魏公操分魏郡置东西部都尉，后以东部都尉分立扬平郡，西部都尉立广平郡，谓之三魏。又有郡曰博陵。《晋志》：汉桓帝时置，魏因之。曰高阳。《晋志》亦曰桓帝置。后又云泰始初置。曰章武。《晋志》云：魏武分勃海国置。后又云泰始中置，治东平舒县，今北直大城县是也。博陵、高阳府，见前后汉郡国。

幽治蓟。领郡十一：曰范阳，即汉涿郡也。黄初中，更名。曰燕郡，即汉广阳也。建安中，魏武省渔阳入焉。黄初中，复故名为燕郡。曰右北平，曰上谷，曰代郡，曰辽西，曰辽东，曰玄菟，曰乐浪，皆故郡也。曰昌黎，本辽东属国。景初中，改为昌黎郡。曰带方。建安中，公孙度分乐浪置。魏因之，治带方县，在今朝鲜境内。《典略》：景初二年，以辽东、昌黎、带方、玄菟、乐浪五郡为平州，后合为幽州。

并治晋阳。领郡六：曰太原，曰上党，曰西河，曰雁门，皆故郡也。曰乐平。建安中，魏武分太原郡置，治沾县，今山西乐平县西废沾县是。曰新兴。亦建安中魏武分太原地置，治九原县，在今忻州西。《汉魏春秋》：后汉灵帝末，羌胡大扰定襄、云中、五原、朔方、上郡等五郡，并流徙分散。建安十八年，省并州入冀州。二十年，始集塞下荒地郡置一县，领其民，合为新兴郡。黄初元年，复置并州。二年，迁郡于岭南，自陉岭以北并弃之，以勾注为塞。陉岭，即勾注也，见前战国苏厉遗赵王书。

雍治长安。领郡六：曰京兆，曰冯翊，曰扶风，曰安定，曰北地，皆故郡也。曰新平。建安中，魏武分扶风郡置，治漆县，今西安府�怪菀病！督�志》：魏改京兆尹为太守，冯翊、扶风，各除左右。初，三辅属司隶，献帝改置雍州，自三辅距西域皆属焉。魏析为凉、秦二州，而雍州不改。

郡国九十有一《晋志》作六十有八，得汉郡五十有四，误。东拒吴，西拒蜀，以广陵、寿春、合肥今庐州府附郭县。见前、沔口亦曰汉口，亦曰鲁口，即湖广武昌府城西之夏口也。或曰：今汉阳府城东北大别山之阴，为魏所守之沔口、西阳西阳，在今黄州府东南百三十里、襄阳、陇西今临洮府治狄道县，即故陇西郡治、南安即灵帝所置南安郡、祁山在巩昌府西和县北七里、汉阳《志》曰：汉阳治冀，在今巩昌府伏羌县。见前、陈仓今凤翔府宝鸡县有陈仓故城为重镇。

魏明帝曰：先帝东置合肥，南守襄阳，西固祁山，贼来必破于三城之下者，地有所必争也。

孙权席父兄之业，奄有江东。

【史略】初，权父坚以讨贼功，封乌程侯乌程，今浙江湖州府附郭县。兄策乃略定江东地孙策时，略有会稽、吴郡、丹阳、豫章、庐江诸郡。及权嗣位，周瑜等破曹操于赤壁赤壁，在今武昌府城东南九十里，进取江陵，西至夷陵。瑜因说权曰：今操新败，忧在腹心，未能与将军连兵相事也。乞与奋威俱进取蜀时孙坚弟子瑜为奋威将军，并张鲁。因留奋威固守其地，与马超结援瑜意欲兼汉中以动关中，连陇右以规三辅。瑜还与将军据襄阳以蹙操，北方可图也。瑜志未逮而卒。后吴屡伐魏，皆无功。最后魏主�磙埃�权复议伐魏。殷札曰：天弃曹氏，丧诛屡见。今宜涤荆、扬之地，强者执戟，羸者转运，命益州军于陇右谓蜀汉也，朱然、诸葛瑾指襄阳，陆逊、朱桓征寿春，大驾入淮阳谓淮北，历青、徐，犄角并进，民必内应。一军败绩，则三军离心，便当乘胜逐北，以定华夏。若不悉军动众，循前轻举，民疲威削，时往力竭，非策也。权不能用，师卒无功。

奠基建业。

【都邑考】孙策屯曲阿曲阿，今镇江府丹阳县。策击走扬州刺史刘繇于曲阿，遂屯焉，寻徙屯吴今苏州府治。权徙治丹徒，谓之京城今镇江府治亦曰京口。寻迁秣陵，号曰建业今应天府治，而武昌为行都云今武昌府武昌县。吴于章武元年自公安徙都鄂，改曰武昌。黄龙元年，还建业。陆逊辅太子登留武昌。归命侯皓甘露元年，复徙都武昌。宝鼎初，还建业，命滕牧留镇武昌。公安，今湖广荆州府属县，吴南郡治也。

有州五《通典》：吴分汉交州之南海、苍梧、郁林为广，分荆州之江夏以东为郢，得汉十三州之三。又《晋书》：晋灭吴，得州四，谓扬、荆、交、广也。郢州似初置后废：

扬治建业。领郡十三：曰丹阳，曰吴，曰会稽，曰豫章，皆故郡也。曰庐江。吴与魏分置，治皖，今安庆府治是。曰庐陵。建安四年，孙策分豫章置，治庐陵县，今为吉安府。曰鄱阳。建安十五年，孙权分豫章郡置，治鄱阳县，今为饶州府。曰新都。亦建安十三年孙权分丹阳郡置，治始新县，今南直徽州及浙江严州府。始新，今严州府淳安县也。曰临川。吴太平二年，亦分豫章郡置，治临汝县，今为抚州府。曰临海。亦太平二年分会稽东部都尉置，治章安县，今为台州府。章安，今府东故城是也。曰建安。永安三年，分会稽南部都尉置，治建安县，今为福建建宁府。曰吴兴。宝鼎初，分吴郡置，治乌程县，今为湖州府。曰东阳。亦宝鼎中分会稽郡置，治长山县，今为金华府。曰庐陵南部都尉。亦宝鼎初分庐陵郡置，治雩都县，今赣州府雩都县是。又东安郡，黄武五年，以丹阳、会稽、吴三郡山民为寇，分其地置郡，治富春县，旋罢。富春，今杭州府富阳县也。又建安四年，孙策分豫章之海昏诸县置建昌都尉，治海昏，今南康府建昌县是。

荆治南郡。领郡十四：曰南郡，曰武陵，曰零陵，曰桂阳，曰长沙，皆故郡也。曰宜都。建安十三年，魏武得荆州，分南郡枝江以西为临江郡，旋败还。十四年，蜀先主因分置宜都郡，治夷陵，今荆州府夷陵州是也。二十四年，入于吴。曰临贺。黄武中，分苍梧郡置，治临贺县，今广西平乐府贺县也。曰衡阳。太平二年，分长沙西部都尉置，治湘乡县，今衡州府南湘乡城是。曰湘东。亦太平二年分长沙郡置，治酃县，今衡州府东有故酃城。曰建平。永安三年，分宜都郡置，治建平县，今荆州府归州也。或云：建安末，吴尝置固陵郡，后废，改置建平郡。曰天门。亦永安中分武陵郡置，治零阳，今岳州府澧州石门县是。曰邵陵。宝鼎初，分零陵北部都尉置，治邵陵县，今宝庆府治是。曰始安。甘露初，分零陵南部都尉置，治始安县，今广西桂林府治。曰始兴。亦宝鼎初分桂阳郡置，治曲江县，今韶州府治。又营阳郡，亦宝鼎中分零陵郡置，治营道县，今永州府道州是其地也。后废。

郢治江夏，今武昌府。领郡未详。曰武昌。治武昌县，汉江夏郡也，本治西陵。建安十三年，孙权以程普领江夏太守，治沙羡。盖江夏半入于曹氏。黄武初，改曰武昌郡，移治武昌也。沙羡，即今武昌府治武昌县。见前《都邑考》。曰蕲春。建安十二年，孙权分江夏置，治蕲春县，今黄州府蕲州也。曰安成。宝鼎二年，分豫章、庐江郡置，治平都县，今江西吉安府安福县是。或曰：郡仍属扬州。又彭泽郡，建安十四年，孙权分豫章、庐江郡置，领彭泽、柴桑、寻阳三县，即今九江府境也，而地志不著。又汉昌郡，建武十五年，孙权分长沙郡置，治汉昌县，今岳州府平江县也。后废。

交治龙编，今安南之东都。见后汉交州注。领郡七：曰日南，曰交趾，曰九真，曰合浦，故郡也。曰新昌。吴建衡三年置，治麋泠县。沈约曰：本名新兴，晋太康三年改曰新昌。曰武平，治武宁县。曰九德，治九德县。俱在今安南境内。《晋志》云：武平、九德二郡，吴宝鼎初置。

广治番禺。领郡七：曰南海，曰苍梧，曰郁林，故郡也。曰高凉，即后汉灵帝时所置郡。曰高兴。吴分高凉置，治广化县，今广东阳江县西北有废广化城。曰桂林。宝鼎中，分郁林郡置，治潭中县，即今柳州府治。曰合浦北部。永安六年，分合浦郡置，治宁浦县，今广西南宁府横州也。《晋志》：吴黄武五年，分交州之南海、苍梧、郁林、高凉四郡，立为广州，俄复旧。永安七年，复分交州置广州云。

郡国四十三得汉郡十有八。西拒蜀，北拒魏，以建平见上荆州属郡、西陵即夷陵。又州西北二十五里为西陵峡。详湖广重险西陵、乐乡今荆州府松滋县东七十里有乐乡城、南郡见前、巴丘即岳州府附郭巴陵县、夏口吴所守之夏口，即今武昌府之城西汉口也。《晋志》：夏口在荆江中，正对沔口。见前七国楚夏州、武昌见上、皖城见前、牛渚圻在今太平府北二十五里，亦谓之采石圻。详见南直名山采石、濡须坞在庐州府无为州巢县东南四十里，亦曰东关，又为东兴堤。详见南直重险东关，后又得邾城今黄州府治，见前、沔口见魏重镇、广陵同上，并为重镇。

陆抗曰：西陵、建平，国之蕃表，既处上流，受敌二境。若敌泛舟顺流，星奔电迈，非可恃援他部，以救倒悬也。臣父逊，昔在西垂上言：西陵，国之西门，虽云易守，亦复易失。若有不守，非但失一郡，荆州非吴有也。如其有虞，当倾国争之。不然，深可忧也。○司马懿曰：东关、夏口，敌之心喉。○何承天曰：曹、孙之霸，才均智敌，江淮之间，不居各数百里。魏舍合肥，退保新城在今合肥城西北二十里，魏满宠所筑。吴城江陵，移入南岸吴南郡移治公安，盖在江南岸也。濡须之戍，聚屯羡溪羡溪，在濡须东三十里。何者？斥堠之郊，非耕牧之地，故坚壁清野以俟其来，整甲缮兵以乘其弊也。及襄阳之屯，民居星散。司马懿谓宜徙沔南，以实水北即沔水北。曹爽不用，果亡沮中今襄阳府南沮水左右地，亦曰沮中。胡氏曰：地有常险，则守亦有常势。当孙氏时，上流欲争襄阳而不得，故以良将守南郡；下流欲争淮南而不得，故以大众筑东兴见上濡须坞与皖口在今安庆府城西十里，亦曰山口镇；中流欲争安陆而不得安陆，今德安府治是，故以三万劲卒守邾城。

先主以败亡之余，得一孔明，仅安巴蜀。

【史略】先主初领徐州牧，屡为袁术、吕布及曹操所败。后依刘表，屯新野今南阳府邓州新野县，见前，三顾孔明于隆中今襄阳府城西二十三里有隆中山。孔明曰：今操拥百万之众，挟天子而令诸侯，此诚不可与争锋。孙权据有江东，已历三世，国险而民附，贤能为之用，此可与为援而不可图也。荆州北据汉、沔，利尽南海自桂阳、苍梧，跨有交州，则利尽南海也，东连吴会吴会者，吴为东南一都会也，西通巴蜀，此用武之国，而其主不能守，殆天所以资将军也。益州险塞，沃野千里，天府之土，刘璋暗弱，张鲁在北，民殷国富，而不知存恤，智能之士，思得明君。将军既帝室之胄，信义著于四海，若跨有荆、益，保其险阻，西和诸戎，南抚蛮越，外结好孙权，内修政理，天下有变，则命一上将，将荆州之军，以向宛、雒宛谓南阳。雒谓雒阳。将军身帅益州之众，出于秦川犹曰秦中，百姓孰敢不箪食壶浆而迎将军者乎？

定都成都。

【都邑考】都成都。

有州三蜀分益为梁，又以建宁太守遥领交州，得汉十三州之一。又延熙四年，蒋琬奏以姜维为凉州刺史，时凉州止有武都、阴平二郡，盖亦遥领也：

益治成都。领郡十二：曰蜀郡，曰犍为，曰汶山，曰越��，曰���鳎�曰永昌，皆故郡也。曰江阳。刘璋于建安五年，分犍为郡置，治江阳县，今四川泸州也。曰汉嘉，本蜀郡属国也。曰朱提，本犍为属国也。俱章武元年改置。曰建宁，即汉益州郡也。后主建兴二年，改为建宁郡，治味县，今云南曲靖军民府西废味县是。曰云南。本益州永昌郡地，亦建兴二年析置，治云南县，今大理府赵州云南是也。曰兴古。亦建兴二年析益州���骺ぶ茫�治律高县，今曲靖府马龙州东废律高县是也。又《晋志》：后主分广汉，立东广汉郡。胡氏曰：东广汉郡治妻阝县，今潼川州也。又《蜀纪》：建安十九年，先主入成都，以诸葛孔明领益州太守，法正领蜀郡太守。盖刘璋置益州，与蜀郡并治成都郭下云。

梁治汉中。领郡十：曰汉中，曰广汉，曰巴郡，皆故郡也。曰梓潼。建安二十三年，先主分广汉置，治汉寿县，今保宁府剑州广元县也。曰涪陵。亦建安中先主分巴郡置，治涪陵县，今重庆府之涪州是。曰巴东，曰巴西。即刘璋分巴郡所置也。曰宕渠。亦建安中先主分巴郡置，治宕渠县，今顺庆府广安州宕渠县东北七十里有宕渠故城。寻省入巴西郡。曰阴平，本建安中魏公操置。建兴七年，入于汉。《晋志》云后主所置。曰武都。汉故郡也，亦建兴中属汉。蒋琬盖分二郡为凉州。

交治建宁。见上建宁郡。

郡国二十有二得汉郡十有四。东拒吴，北拒魏，以汉中见前、兴势兴势，今汉中府洋县北兴势山是、白帝今夔州府东五里，即白帝城为重镇吴贺邵云：刘氏据三关之险。三关者，一阳平关，在今宁羌州东北九十里，杜佑以为即汉中府褒城县西北二十里之汉阳关。一白水关，在宁羌州西南百里。一江关，即瞿塘关也。

黄权曰：若失汉中，则三巴不振三巴，见东汉郡。○阳洪曰：汉中，益州咽喉。若无汉中，是无蜀也。

胡氏曰：魏人都许，不恃方城，而守襄阳方城，见前七国楚绵以方城。蜀人都益，不恃剑门，而守汉中剑门，在保宁府剑州北二十五里。详四川名山剑门。吴人都秣陵，不恃大江，而守荆渚江陵城，楚渚宫也，故曰荆渚。