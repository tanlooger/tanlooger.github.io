---
---
---
title: 卷八十六
---



◎江西四

◇建昌府东至福建邵武府三百六十里，西南至赣州府七百五十里，西北至抚州府百四十里，东北至广信府五百十里。自府治至布政司四百里，至江南江宁府二千四十里，至京师五千四百八十五里。

《禹贡》扬州地。春秋时，为吴西南境。战国属楚。秦属九江郡。两汉属豫章郡。三国吴太平二年，分属临川郡郡治临汝县。晋、宋以后因之齐移郡治南城，梁复旧。隋平陈，属抚州。大业初，属临川郡。唐仍属抚州。宋开宝三年，南唐主李煜始置建武军于此。宋太平兴国二年，改为建昌军。元曰建昌路。明初，改肇昌府时宋龙凤七年，建昌归明，即元至正二十一年也。明年，改肇昌府，旋曰建昌府《志》云：是年二月，改肇昌府。九月，又改为建昌府，领县五。今因之。

府据七闽之咽喉，壮两江谓江东西之唇齿。山川环结，形势峻险，号为东南上游。明初，胡廷瑞自建昌出杉关，取邵武，攻建宁。善战者，战于九天之上，繇此道也。

南城县附郭。汉县，以在豫章郡城之南而名。三国吴属临川郡。晋太康初，曰新南城县。大兴中，复旧。宋仍属临川郡。齐为郡治。梁、陈皆属临川郡。隋属抚州。唐因之。南唐末，为建武军治。宋初改建昌军。《志》云：宋平南唐，南城县仍属抚州。淳化二年，始隶建昌军。误。今编户二百七十四里。

○建武军城在府治北。南唐末所筑。《郡志》云：旧城，唐乾符中筑，周十里有奇，后废。宋开宝中，南唐置军，命李崇赡置制军事，增筑制院城，周不及一里。宋元丰中，因邵武寇乱，改营新城，周九里有奇。明初，陈友谅将王溥以城归附，因旧城营筑。洪武元年，增修完固。正德八年以后，屡经缮治，皆如旧城之制，周不及十里。有门四，东武胜、南通会、西仪凤、北朝京，城东滨江为险云。

○凤凰山府北二里。郡之主山也。山麓有凤山堡。宋开庆元年，知军事雷宜中所筑，城周三里，又浚濠五里，并置凤山寨，共为守御。景定四年，知军钱应孙增修。元初废。府城中治南又有登高山，一名高空山，又名黄家山。其相连而西南者曰郭家、陈家二山。登其巅，俯临雉堞，远眺江山之胜。○红屏山，在府西五里。又名赭面石，高百仞，如赤城，郡治目为印山。又芙蓉山，在府东十里，高五里，连枝叠瓣，宛若芙蓉，因名。

麻姑山府西南十里。高百丈，周百五十里。《胜览》云：山高九里五十步，周回四百一十四里，峰峦涧谷，幽胜不一。其得名者曰万寿仙、羊葛仙、秦人、逍遥等峰。东瞰郡城，西跨宜邑，稍北带麻源三谷，诚神仙窟宅也。《道书》三十六洞天之一。《志》云：麻姑西七里有丹霞山，《道书》以为第十福地，亦曰丹霞洞。其旁为出云山。○从姑山，在府东南五里，以山次于麻姑而名。缘石磴而上数百级，有双石对峙如门，名铁关。又数十级乃至山顶，有伏虎洞，亦曰玉洞。又有岩，曰秋泽岩。

剑山府东八十里。高数百仞，延袤数十里。稍东曰大旭山，以山势高耸，日出先见而名。又鱼�瞪剑�在府东南八十里，高数百仞，山腹有龙潭，俗呼为海眼。○东界山，在府东二十里。宋元�贪四甓�，有甘露降于山之松柏。城北七十里又有北界山，与抚州临川县分界，山路险峻，为备御之处。《志》云：府东北五十里有太平山，以山势宽平而名。又有白马山，在府东北九十里，其上为出云峰，绝顶有龙潭。又铜斗峰，与白马山相峙。

望州岭府东二十里。岭巅有巨石，可登陟，俯瞰郡城，如在几席间。又东三十里为五藏岩，石势层叠，岩前溪流萦带。其侧一石山如�ィ�高逾数百仞，顶有田数十亩，极旱而常稔，名曰天湖。相近又有仙人岩，临溪峭壁数百仞，五岩连属，深广各数十丈。○华子冈，在府西十五里。相传九江人华子期为角里弟子，得仙于此而名。谢灵运入华子冈麻源三谷，是也。麻源三谷者，第一为麻姑山南涧，第二为北涧，第三即华子冈。从府西十里驼鞍岭循溪而入，多茂林修竹，土田沃衍，而层峦叠�冢�回环映带，称为绝胜。《纪胜》云：铜陵亦在府西十五里。谢灵运诗：铜陵应碧涧，石磴泻红泉。今亦谓之铜山。

落硝石府东南六十五里。硝，本作消，亦作峭。飞猿水自新城县来，流经其下，谢灵运诗：朝发悲猿峤，暮宿落消石。是也。乐史云：落峭石，去飞猿馆百十有五里。《舆程记》：自峭石至五福镇六十里，又二十里为飞猿，又十里为福建光泽县之杉关。

○�饔诮�在府城东。一名建昌江。源出广昌县南血木岭，流六十里为�饔谒�。�饔冢�日初出也。江清且洁，故曰�饔凇Ｓ侄�十里为巴溪，又十五里为山勋溪，又七十里至广昌县前，又三十里入南丰县界。东北流百余里，至府城东南，会新城县飞猿诸水。又东北流，折而西二百余里，入抚州境，至临川县石门，亦名汝水，下流注于赣水。《志》云：城东南江中有中洲，草木葱�ぃ�虽春水涨而洲不没。郡城东面临江，往往叠石为堤，以备侵啮。

龟湖府东五里。一名�蚯呛�。又有金龟湖，在五藏岩下，深可五六寻。中有一石，宛然如龟。又有蛟湖，在府东五十五里。宋时有蛟蜃斗于水上。又东三十里有龙湖，皆山溪汇流处也。○蛤湖，在府西三十里，有石氵祭百丈，飞瀑淙下入湖，中多产蟹蛤。宋治平寺碑所云蛤湖石鉴处也。又天井湖，在府西南二十里，高山上，水色蓝碧，浅则旱，溢则雨，里人以卜丰歉。又有鲤湖，在府南四十里，俗传尝有双鲤出游。其南为上湖，北为下湖。亦谓之三湖。《志》云：府北十五里又有高枧湖，旧名聚水湖。宋熙宁中，付陂长灌溉高枧庄官田，因改今名。

磁龟溪府南七十里。有磁石如龟伏溪中，溪流��厄塞于岩窦间，冲啮怒号，袤四里，注而为瀑，有声如雷。凡十五六里而山开水平，又十里乃达于�饔诮�。《志》云：磁龟溪，去鱼�瞪嚼镄恚�游览绝胜处也。○龙溪，在府南八十里。《志》云：源出高陂，流入石门，通汝川。汝川，即�饔谒�矣。一云龙溪在广昌县东北八十里，似误。又郭石溪，在县北三十里郭仙峰下，府东境诸山之水，络绎环流，北至泉口，会于�饔诮�。府西北三十里又有岳溪，发源府西岳口，东北流入�饔谒�。岳口，盖左右岳之口也，在府西四十里，陵麓��崎处曰岳。

○杉关府东南百五十里。江、闽之通道，战守之巨防也。详见福建重险杉关。○蓝田镇，在府东八十里，有巡司。又土城镇，在府南三十五里。唐乾符末，危全讽起兵筑城于此，环数里，全讽败，城废。今犹谓之城上。《闻见录》：府西北七十里有长兴隘，相近又有安坡寨，为路出抚州之径道。

曾潭镇府南七十里。旧有巡司。又岳口镇，在府西四十里，旧亦置巡司，明万历中革。又白�驼颍�在府东八十里，万历八年，增设巡司。九年，肇置公馆，为其溪通道。又改泸州巡司为洑牛巡司，置于府东北。今仍旧。《志》云：府北有梁安峡，接临川县界，地险隘，为郡之水口。府东北有韩婆寨，接金溪县界。府南六十里为都军铺，即危全讽起兵处。皆昔时戍守要地也。

�饔诮�驿在府城东。宋康定二年，于城南作新亭，谓之集宾亭，俗谓之�饔诮�馆，后改为驿，移于城东。一云：城东�饔谒�上旧有�饔诮�亭，南唐所置也，驿因以名。又�饔诮�递运所，亦在城东。明初置。府南八十里又有东平社。宋绍兴中，乡民吴伸与弟伦，发私谷四千斛，应诏建义仓贮之，遗址尚存。○太平桥，在府城东�饔诮�上。宋嘉�涛迥杲ǎ�名万寿桥，横江为垒，凡十有三，跨梁其上，长百余丈。嘉定十三年毁，寻复建。德�潭�年毁。元至元二十九年复营之。明年，工毕，改曰太平桥。明成化七年圮，寻复修建。

南丰县府南百二十里。南至福建建宁县百五十里，东北至邵武府百六十里。汉南城县地。三国吴太平二年，析置南丰县，属临川郡。晋、宋以后因之。隋平陈，并入南城县。唐景云二年复置。先天二年，又废。开元八年，仍置南丰县，属抚州。宋属建昌军。元至元十九年，升为南丰州，直隶行省。明初复为县，又改今属。编户百十五里。

○南丰废城县东三里。本嘉禾驿。《沿革志》：三国吴置丰县，寻以徐州有丰县，因曰南丰。其地在今广昌县东十五里，时适产嘉谷，兼有嘉禾之名。隋、唐间，县再经废置，益移而东，仍于城西置嘉禾驿。开元七年，抚州刺史卢元敏言：废南丰县田地丰饶，川谷重深，时多剽劫，请仍置县。从之。继而县令游茂洪徙县治于嘉禾驿。开成二年，再徙治西理坊，即今治也。县无城，明正德五年，始环以土垣。九年，改营为城。嘉靖以后，屡经修葺，城周五里有奇。

○军山县西北二十五里。高十九里有奇，接抚州府宜黄县界。其上四峰崛起，傍有飞瀑，一泻千尺，岩石洞壑，皆称奇胜。上多产斑竹，苍翠插天，财阜利及比壤。自衡、庐而下，此山为第一。曾子开云：山，南丰之望也。县固多大山，而兹杰出见于百里之外，其势险气秀，若蹲虎兕而翔鸾凤。旧传吴芮攻南越，驻军此山，因名。一名南山，以当郡城之南也。山之西，又有屏障山。

金障山县西南百里。根盘百余里，高十余里，与广昌县接界。《志》云：县西八十里有华盖山，其山耸峙，亭亭如华盖，一名金盖山。又石龙山，在县西百二十里，山形如游龙，缭绕数百丈。○百丈岭，在县东南八十里，高可百丈，与福建建宁县分界。《志》云：县东北三十里有石门，内容百余人，巨石为门，里人尝避寇于此。又县西九十里有梯云洞，石磴百余级，方至洞门。

○�饔谒�在县西南。自广昌县曲折流至县西门外，故西门有迎�饔谥�名。又东北直下，与新城水合，为郡大江。宋元�塘�年，张商英为江西转运使，疏凿�饔谒�，以通运道。然水势荡沙，不时壅塞，春夏可通舟楫，秋冬止容竹筏而已。县境即所凿处也。○沧浪港，在县东二十里。自新城县流入界，会于�饔谒�。县东六十里又有彭武溪，县西南七十里有菰荷港，北五里有双港，下流皆注于�饔谒�。

万岁湖城东一里。今名蔓翠湖。水北流出湖口，入于�饔诮�。又天井湖，在县东北三十里，深如井，天光上下，澄澈如鉴。又有西湖，在县西四十里，其下流皆注于�饔谒�。○南台潭，在县南�饔谒�中，深险不测，舟行上下，多覆溺之虑。又擂鼓潭，在县南七十里，两崖峭壁夹溪，中有一穴，溪水湍激，声震如鼓，因名。

○龙池镇县东南二十里。有巡司。明万历四年，移司于百丈岭。又黄源镇，在县南八十里。《志》云：镇南去建宁县九十里，旧有巡司。一云县西南六十里有白舍镇，接广昌县界。宋置太平巡司于此，明洪武二十九年革。○镇安寨，在县东。又有猛虎寨，在县东五十里。俱宋所置寨，为戍守处。元皆改为翼，隶建昌万户府。至正中废。

新城县府东南百十里。东至福建光泽县百四十里，南至福建建宁县百五十里。宋南城县之黎滩镇。绍兴八年，析镇置新城县，属建昌军。旧无城，明正德七年，始营土垣。九年，�嬉宰┦�。十四年，为雨潦所圮。嘉靖十四年以后，累经修葺，周五里有奇。编户七十八里。

○永城废县县北三里。三国吴析南城县置永城县，属临川郡。晋、宋以后因之。隋平陈，县省。唐武德五年，复置，属抚州。七年废。今其地犹有城头之名。○东兴废县，在县东北三十里。三国吴析南城置东兴县，属临川郡。晋、宋以后因之。陈天嘉五年，周迪复出东兴为寇，时宣城太守钱肃镇东兴，以城降迪，迪势遂炽。隋开皇九年，县废。唐武德五年，复置。七年，又废。今东兴乡之石门里，故址在焉。土人谓之城口。

○日山在县治西。一名天峰，隔溪百步，高百余仞，周六十里。形势峭拔，日初出，先见其顶。有井，昔时深不可测，今渐堙。县治东又有东山，城跨其上。○东岩山，在县东四十一里。岩列巨嶂，五峰联络，亦谓之岩岭。有径道通光泽。《志》云：山之阴，崖谷深邃，林莽窈窕，凡十五里，旧为奸宄窟穴。宋绍圣五年，邑尉邹天锡辟除氛翳，民谓之邹公新路。又大寒山，在县东南四十里，高峻盘郁，山顶平旷，遇冬寒甚。

福山县南四十里。邑之镇山也。高数十仞，广十余里，形如覆船，本名覆船山，唐懿宗改曰福船。宋大中祥符中，更曰福山。又县南二十二里曰会仙山，亦曰会仙岩，高入云霄，并岩群峰矗立，俨如笔架。○秀峰山，在县西南七十里，层峦叠壁，高插霄汉，为西南之望。其相近者有大鸡、小鸡二峰，地名西城，两峰并立，尖芒攒矗，如鸡冠然，与南丰县分界。

栖灵山县西北三十里。峰峦耸秀，绵亘数里。县西北四十里之圣山，与此相接。《志》云：圣山相近有月明氵祭，高百余仞，阔一里，旷洁无草木氛翳，月出则先见，因名。○廪山，在县东北十里，耸立平冈中，圆峻如高廪，俗呼为点山。

东兴岭县东三十里。因东兴废县而名。岭之西有二山平坦，可容数千人，一名土桂，一名新荷。南唐时，土人避乱，置栅山顶，至今耕者往往得箭簇，皆陶瓦所成。土桂则平冈�二叮�谓之九里原。胡氏曰：东兴岭路通晋安。陈天嘉四年，周迪据临川，陈主遣其弟顼击之，迪兵溃，逾岭奔晋安，寻又越东兴岭为寇。诏章昭达讨之，迪败走，昭达遂度岭趋建安，讨陈宝应。盖自江右入闽，东兴道为坦易也。○四望岭，在县南六十里。岭甚峻，登之则四远皆在望中。《志》云：县北三里有石峡岭，积石�傺遥�两崖相对，一水中流，亦险胜处也。又县西百里有招军岭，元乱，土人常避兵于此。

杉岭县东七十里，与福建光泽县接界。两山壁立，耸峭夹道，杉关置于此，为境口咽喉。又有杉岭驿，旧在岭东，后废。今详见光泽县。○飞猿岭，在县东六十里，亦曰悲猿峤，又名飞鸢岭，旧置飞猿馆于岭上，登之可望硝石。《舆程记》：飞猿东去杉关十里，西北去硝石八十里。宋绍兴中置飞鸢驿。咸淳间，改置巡司。明初因之，后废。又极高岭，在县东南三十里，亦峻险，路通邵武县。

羊头峰县西南八十里。接建宁县界。相近者曰鸟孤峰，尖耸如壁，巍然出于众山之表。又昂头峰，在县西南五十余里招军岭下，路通建宁县。○螺旋峰，在县东六十里，地名渥口，层峦叠嶂，盘延耸秀。又县东北六十里有金竹峰，高插云汉，泉石回环。又东北十里曰白云峰，盘礴峭拔，高数百仞。

天堂岩县东南三十里。嵯峨万仞，中缘一径，上平广，可容数百人。兵乱时，居民常避于此。又东山嶂，在县东南十五里，山势壁立，顶平广，可容百人。元末寇乱，民亦多避兵于此。一名鹅薮陀。

○黎川在城西南。一名黎滩水。出县东南四十里红水岭，流经天堂岩而西北出，与群山水会，共四十里，至孔家渡，即南津双港也。双港合流，西抱邑城，北出石峡岭而西北经硝石，回旋凡百四十里，至郡城下而合�饔谒�。旧《志》黎川出福山岩涧中，似误。○飞猿水，在县东飞猿岭下，亦曰飞猿港。合杉岭以西诸山溪水流经此，又西合众流过县北，入南城县界，过蓝田镇，至硝石，合于黎川。又龙安水，在县西三十里，源出会仙岩，西北流，合诸山溪水，经龙安镇，又折而北，至县北三十里之港口，达于黎水。《志》以黎川为中川，飞猿为东川，龙安为西川，亦谓之三川水。

七星涧水出县南之福山。中有七石，因名。西流经县西南二十里之高台山，与西溪诸水合，折而北，至城南，合黎水。又九龙潭水，在县东南三十五里，山高百丈，上有石氵祭，壁道险绝，下为九潭，小大深浅不一。引流而西北，合诸山水，亦至城南，汇于黎水。《志》云：县东南二十里有沙溪，源出东岩山，亦合群川水，至城南，汇于黎川。○�菹�，在县东五十里，引而西，银岭、东兴岭诸水流合焉。至五福镇，四面群川，并汇于此，注为飞猿水。又龙池溪水，在县西百里，出山泽中，从高而下，历峡涧间，潴而为潭，曲折流，经县西南五十里，与桃溪诸水合，又东北五里，合龙安溪。又西城溪，在县西七十里，合县西境群川，东注龙安水。

○杉关在杉岭上。见前。《志》云：县南五十里有德胜关，在马嘴岭下。明嘉靖三十七年，广贼由闽自泰宁来犯，败官兵于德胜关。三十九年，邑令汤建衡筑关为备。四十年，贼复来犯，攻县城，不能陷，由德胜关遁还闽。论者谓关在岭要，形险未得，且关前有溪，溪外为岐径，非要隘之所也。《关隘考》：德胜关，本名�馔妨氚�，后改置关。

同安镇县西南五十五里。地名宏村，有宏村市。宋置同安寨。元末，改为巡司。明初因之。《志》云：嘉靖三十七年，徙置于县西六十里之樟村。又极高巡司，在县东南极高岭下。《志》云：司旧为石陂寨，在极高岭东一二里，宋置，地名长义堡，为七闽盐盗所出没。熙宁中，置寨设兵。十年，改为巡司。绍兴初，土兵叛，尽燔营舍，乃迁于县北七里妙智寺。七年，迁长义溪西。九年，迁溪东。元至正末，又迁极高岭下，改名极高巡司。明初因之，寻迁于县东南二十五里水口村，仍曰极高巡司。后又改戍于德胜关。○五福镇，在县东北二十五里，为江闽往来必经之道，置公馆于此。商贾交会，民物辏集，屹为大镇。又龙安镇，在县西三十里，本名上龙镇，后曰龙安。有公馆，并置铺舍于此，道出南丰县。又楮俨镇，在县东南三十里。俨，亦作广，相传五代时置官庄于此。

高寨县东南三十里。唐末，危全讽起兵，尝屯据于此，今堙。又石城寨，在县南十里，相传唐末黎汾聚兵处。又冯家寨，在县东二十五里，有山，高数百仞，相传唐末有冯团将率民作寨，保捍乡里。又东三十里有石门寨，相传五代时土人黄吉盗据其地。《志》云：县东南三十里有张家营，五代时，有营将张姓者捍御于此。其南为卓望岭，路出邵武。又东村营，在县东五十里。宋元丰中，州将彭左藏置营于此，招降草寇廖恩，因名其地曰归奴洲。今圮于水。

弋阳隘县西六十里，与南丰县接界。今为弋阳铺。《志》云：县西南有黄家岭、丘家岭、竹鸡岭、茱岭、李岭等隘，接建宁县界。东南有杨梅岭、盐隘岭、�馔妨搿⑻沂髁氲劝�，接泰宁县界。县东又有极高岭、羊�倭氲劝�，接邵武县界。又东北有小岩岭、风扫岭等隘，接光泽县界。一云：风扫岭，亦名风窝。明嘉靖四十年，贼由光泽犯境，官兵逆战于此，不能胜，走还邑城，贼进营黄竹街，街盖在城南五里。○凤池驿，在县北。宋淳�淘�年建，元末废。又黎滩驿，在县治东，宋绍兴十二年建，元废。

广昌县府西南二百四十里。东北至南丰县百里，东南至福建宁化县百九十里，南至赣州府石城县百五十里，西南至赣州府宁都县百二十里。本南丰县之南境。宋绍兴八年，析置广昌县，仍属建昌军。旧有土城，宋端平中创筑。元因之。明正德八年，因故址增筑。嘉靖以后修葺，周四里有奇。编户二十四里。

○东华山县南五里。山巅高耸，俯视群峰。县东二十里为中华山，亭亭孤峙。又有西华山，在县治西一里，三山之脉，皆相连接。又南华山在县南三十里，北华山在县北五里。县西南四十里又有金华山，亦秀耸。○潘田山，在县东北十五里。山下有岩，广百步，林木稠茂，人迹罕至。

金嶂山县西北四十里。高出云表，形若屏障，县治之镇也。东北接南城县界。○望军山，在县东六十里，突兀万仞，以俯视南丰之军山而名。又盘峰山，《通志》：在县东北天授乡，山形若盘，四面皆石崖，不可至，西南有鸟道，侧足可上，容万余人。元季兵乱，居民多避寇于此。又翔凤山，在县南五十里，环抱耸秀，九峰相连，形若翔凤。

军营岭县北一里。相传吴芮征南越时，遣将梅�酚�其下。前多稻田，左右皆平阜，惟此岭独高。稍西有山，童然无草木，势若屯云，色如积铁，名乌石。虽天朗气清，氵翁郁不改。《志》云：县东南江流中有天堆山。宋绍兴中，一夕雷雨大作，闻砂砾声，及旦视之，屹然一山，高数丈余，因名曰天堆。○刘季尖，在县南五里，尖者，岭也。相传汉高曾登此，下有汉王岩。又车竿岭，在县东，又东去福建建宁县百二十里，旧有巡司。

血木岭县南百二十里。�饔谒�发源处也。又修岭，在县西南六十里，接宁都县界。旧《志》：县西南百二十里有梅岭，与赣州虔化县分界，盖即修岭矣。王象之云：广昌上流，梅岭之水出焉。○牙梳嶂，在县南十里。嶂有三穴，大风常自中出，当寒则暖，当暑则凉。又县东北十里有黄土岩，相接者曰燕岩，西北七里曰圣栖岩，亦曰静栖岩，皆幽胜。《志》云：县城西北有龙岗，山势陡峻，城凭其上。城东北浚濠有金钟岗，高旷可俯瞰城内，皆守御要地。

○�饔谒�在县南。自血木岭北出，近城南，有黄龙冈当其冲，曲折而东北出，流二百八十里至南丰县，又曲折而北，达于府城之东南。大小群川，皆流汇焉。○学溪，在县城西南。自金嶂山发源，流至城北，分为二溪，一经城中，一绕城外，合流于县西南佛流口而与�饔谒�会，以萦绕邑学而名。《志》云：溪旧从城北灌城而西南出。明正德九年，备兵使者胡世宁始导流为二。

○修岭镇在县西六十里。俗谓之秀岭，有巡司。宋绍兴十年置。明因之。又县东南四十里有白水镇巡司，洪武二十九年置。县东南百里有塘坊巡司，洪武三年置，正统四年革。

东坑寨县南五里。四围高山壁立，上平衍，元末居民避寇于此。又白水寨，亦在县南。宋端平中置，寨近白水镇，因名。又秩巴寨，在县东北。宋建隆初置寨，以戍扼江闽。宋末废。《志》云：县南十五里有万安寨，东三十里有花石寨，东北三十五里有太平寨，北二十五里有官石寨，三十里有木兜寨。又羊石寨，亦在县北，四面壁立，下瞰深潭。其旁有滴水寨，与羊石相望，皆土人避兵处。

泸溪县府东北百六十里。北至广信府贵溪县百五十里，西至抚州府金溪县百二十里，西南至新城县百里，南至福建光泽县九十里。本南城县地。宋元�讨校�置都巡寨。明初为泸溪巡司。万历六年，析置泸溪县。九年，筑城，并浚城濠，县门以外皆田也。城周不及三里，编户三十里。

○石笋山县东二十里。山高广，上有巨石，尖锐如笋，直插霄汉。《志》云：县东一里有金竹山，南一里有石马山，西一里有鱼山，北半里有古寨山，一里有平步、登高诸山，皆错峙城垣间。○南华山，在县东八里。县东南二十里曰五凤山，南十里曰莲花山，东北十五曰笔架山，皆以形似名。

九龙峰县西南一里。支山九道，参差盘互。又鹅峰，在县北八里。嘉靖三十一年，流徒百余人结寨于此，官兵讨平之。县东北十五里有双螺峰，县东十八里为逍遥楼峰，并峙者曰鼓楼峰，皆以高峻层叠而名。○出云峰，在县西，壁立千仞，为西境之望，又双蛾峰，在县西北，与金溪县接界。

○泸溪在县东。发源福建崇安县之黄石口，其水深黑，故名。西入金溪县，下流合于汝水。又县境有枧溪、龙溪、税溪、曲涧、椒涧诸水，皆汇于泸溪。○南港，在县南。县境又有彭田港。皆自福建、崇安县界发源，流会诸山泽之水而合于泸溪。

○彭郎寨在县南，接福建光泽县界。相传有彭三郎者聚兵于此。相近又有岭村寨。皆宋时故址。又白�凸�馆，距县治八十里，取道府城，为适中之地。

附见：

建昌守御千户所在府城内。明洪武初建，直隶都司。

◇抚州府东北至饶州府四百二十里，东南至建昌府百四十里，西南至吉安府五百二十里，西至临江府三百里，西北至南昌府二百四十里。自府治至布政司见上，至江南江宁府二千四十里，至京师五千四百八十五里。

《禹贡》扬州地。春秋属吴。战国属楚。秦属九江郡。汉属豫章郡。后汉因之。三国吴太平二年，分豫章东部置临川郡治临汝，即今治。晋以后因之萧齐移郡治南城县，梁复治临汝。梁末，尝增置宁州领临川等郡，以授周敷。陈废。隋平陈，改置抚州。大业初，又改为临川郡。唐复为抚州。天宝初，亦曰临川郡。乾元初，复故。五代时属吴朱梁开平三年，淮南将周本败危，全讽克抚州。龙德初，杨吴升州为昭武军节度，后属南唐。宋仍为抚州亦曰临川郡。元为抚州路。明初曰抚州府宋龙凤七年，元至正二十一年也。是年下抚州，明年改路为府，领县六。今因之。

府介江湖之表，襟闽越之疆。其在南昌，则肘腋要地也。东南有事，郡亦必争之所矣。

临川县附郭。汉南城县地。后汉永元八年，分南城北境置临汝县。三国吴为临川郡治。晋、宋因之。齐属临川郡。梁、陈仍为郡治。隋改县曰临川，自是州郡皆治此。今编户六百二十五里。

○临川城一名古城，在府治西津赤冈，即六朝时故郡城也。萧梁末，临川民周续起兵据郡，既而周敷代之，亦据故郡。王琳遣军攻周迪于工塘，屯于临川故郡北，并以胁敷，为敷等所败。隋开皇中，为抚州治。《志》云：汝水西，临水东，有平陆曰赤冈，即州治也。城中又有子城，或曰故郡城，在今城西五里。唐宝应中，太守王圆以其地势卑下，非道路之会，自赤冈移治于连樊小溪之西陲，即今城西矣。中和三年，刺史危全讽始于羊角山筑子城，周围一里二百二十三步；又包五峰而筑罗城，长十五里二十六步，即今子城西凑罗城是也。子城周为门三，东承春，稍西而南曰通教，直北曰望云，�坐址�辏，自昔称三市。考刘宋荀伯子《临川记》郡有五峰三市，盖亦仍旧制也。南唐升元四年，太守周弘祚辟罗城，建十三门，门各有楼，加长五里，濠深及丈者三，广则六倍有奇。宋初因之。建炎初，太守王仲山补筑罗城。绍兴中，太守张�芍匦蓿�废四门，存九门，并修子城，仍建三门。绍定三年，以汀寇犯境，增修罗城。景定间，郡守家坤翁复营筑。既而子城渐废，止沿羊角山四周缭土垣以卫公廨而已。元至元中，罗城毁。至正中，尝葺西门城。二十一年，郡归于明。明年，平章吴宏改筑城垒，削去西南六里，仅存九里三十步，易为四门。今自青云峰迤西至于后湖田平冈一带，逶迤若游龙者，皆旧城遗址也。宣德以后，累经补葺。弘治中，复议营筑子城，未果。嘉靖至今，亦屡缮治，延袤皆仍明初之制。

定川城府北五十二里。萧梁分临汝西北境置定川县，仍属临川郡。定川，即临水别名也。陈因之。天嘉五年，周迪复出临川为寇，周敷自豫章进击，至定川，迪诱杀之，即此。隋省入临川县。《志》云：城一名母城，在今之雷坊。○西丰城，在府西南五十里。三国吴析临汝县置西平县，属临川郡。晋太康元年，改曰西丰。宋因之，仍属临川郡。齐、梁仍旧。隋省。《志》云：府西十五里有述陂城，今为耕种场，未详所始。

工塘城府东南四十里。梁末周迪起兵临川，据工塘。梁以迪为临川内史，既而陈霸先篡立，新吴洞主余孝顷附于王琳，说琳先定迪等。琳从之。孝顷帅军军于工塘之北，连八营以逼周迪，寻为迪所败。城盖迪所筑，今堙。

○香楠山在府治前。楠，亦作��冉。先时山多��冉木，因名。《抚州志》：城中有五峰，谓青云岭、逍遥岭、盐步岭、萧家岭、天庆岭也。青云岭，在治南二里，为五峰最高，结顶处谓之青云第一峰。稍东北为逍遥峰。盐步岭即香楠之东峰也，旧为卸盐场，因名。萧家岭，亦作桐林岭，俗又谓之古城岭，在城南隅。天庆岭，在治东，为第五峰。宋有天庆观，因名。峰之南为县治，伏而西昂为羊角山，府治位焉。左有石笋出土如羊角，因名。○金石台山，在府西十五里，有石峰如台者五，列于赤冈之外，旧名五虎台，以形如虎峙也。第一峰独高，第五峰差小，旧与第四峰连属，后流水冲啮，分为二。《志》云：色赭者曰金石台，色白在中流者曰玉石台，谚谓之狮子石。又城北有狮台，俯瞰大江，与五虎台相望，俗名张家石。

灵谷山府东南四十里。诸峰环抱如障，其阳属金溪，其阴属临川。山多林壑，百物所钟，府境之大山也。又界山，在府东南九十里。《志》云：山西连白杨、黄沙诸岭，东尽潭山梁安石峡，南接建昌府南城县界，因名。○绣球山，在府南八十里，蜿蜒盘礴，北为高田山，南为洞原岭，西跨宜黄县界，以形似名。相近有楼抚山，亦高广。

龙会山府西四十里。双峰耸立，其并峙而错�Ｕ咴煌蛩炅搿Ｋ温∮犹�后经此，指问此山，舆人权以万岁对，因名。○铜山，在府西四十六里，旧出铜，因名。唐天宝六载，改为峨峰山，或谓之铜陵。逾岭而北，两山开阔，诸峰环抱如城。又北二三里曰明水山，泉石奇胜。○笔架山，在府西北五十里，三峰卓立如架，与诸峰连亘环抱，俗谓之金鸡城。又免水山，在府西北六十里，相传以洪水时独免沉溺而名。唐天宝中，改曰尧山。

◇樟原岭府西四十里。石路高峻，东通闽浙，西达两广。元泰定间，丰城人陆祥叔者，佣工凿平险仄，遂成坦道。侧有双黄井。又石狮岭，在府南八十里，孤石雄峙，如狮子蹲踞。岭有路，西通宜黄，东接金溪，路多崎岖。明成化中，里人袁大用尝购石�嫫觯�遂为通衢。《闻见录》：由府城至建昌有两途，一由界山，一由徐岭。徐岭，盖狮岭之讹矣。○小门岭，在府北六十里，与进贤县接界。岭南五里有金峰，亦高耸，形如金字，亦跨进贤县境，为往来通道。

白马峡府南八十里。上流受山麓八十一源，水并出峡间，两山拱合，中辟如门，石壁��含〈谷牙〉，溪流汹涌，其间曾不容舠。又南五里曰良安峡，两山峙立，如争雄长。�饔谒�由建昌来，曲折二百里，至峡始入临川境，为汝水。其间势颇奇崛，亦名石门。

○汝水在府城东。其上源由建昌府北之�饔谒�，西北流，曲折二百余里，至府南良安峡，流入境，为汝水。又北受群川水，历府城东南，自千金陂至郡城东，抱城而北，为北津。又绕而西，受连樊水，复西北数百里，合临水，并流西北出，入南昌府界，合豫章水，入鄱阳湖。《寰宇记》：汝水从石门以下，沿流三百二十四里，而入洪州界，其流合南江之处，谓之江口。陈初，王琳将樊猛等与余孝顷攻周迪于工塘，周敷自临川故城救之，断江口，分兵攻余孝顷别城，拔之。或曰：江口，即临水合汝水之口云。○临水，在府西十里，源出崇仁县临川山，东北流，合远近诸山水而入临川界。又东合群川水，至西津，与汝水合。《寰宇记》：临水，本名定水。唐天宝六载改今名。

连樊水府西五里。源出宜黄县东北连樊山，流至郡城西，抱城而北，合于�饔谒�。《志》云：连樊水出长冈，历府南十五里仙灵山，又北合汝水。其水比诸水独重，昔尝取以充漏。荀伯子《记》：连樊溪有甘渚，自连樊山流至吴家渡，注汝水，凡四十里也。又梦港水，在府南四十里，源出佛容山，或曰即府东四十里佛迹岭也，西流注于汝水。○箭港水，在府北八十里，春夏水溢，舟由此出，入章江。水浅则舟不能移，俗呼为小河。《志》云：由小河至王家洲，入三江口，过接陂，可径抵会城，此水涨时间道也。

千金陂在府城东南。汝水受上流诸水，至郡城南，西崖多阻石麓，流缓而江广，氵亭潴如湖，曰瑶湖。自瑶湖北至孔家渡，地平衍，土疏恶。唐天宝中，决啮旁岸，支港横溢，田畴荡废。上元中，守臣建华陂，以遏支流。大历中，刺史颜真卿继筑，名土塍陂。贞元中，刺史戴叔伦又筑，名泠泉陂。咸通中，李渤增筑，名千金陂。军倅柏虔冉《记》云：陂横截汝水，南北百二十五丈。又凿泠泉故基，凡百七十余丈，接汝江，江水小长，则戏陂之水丈余而入于泠泉新渠，以通舟楫之利。起文昌桥北，沿流十余里，灌注原田，新旧共百顷有余。自是为利益广，东西乡田灌溉各数千顷，后渐废。宋绍兴中，郡民王姓者复修之。嘉熙中，太守赵师若阝又修之。淳�讨校�太守叶梦得又修之。宋季元末，兵乱相寻，陂遂大决，支流日横。明弘治中，尝议修复，不果。嘉靖中，旋议旋革。二十六年后始兴，方成而随决。议者谓故道之壅沙尚高，故大川之洪流愈激也。万历以来，亦尝议增修，未有成效。《志》云：文昌桥，在城东汝水傍，千金陂从东南趋城下，乃抱城而东，过文昌桥，复绕城而北，又折而西也。○南塘，在府西南二里，亦曰南湖，延广数百亩。城三面环河，惟西南为山麓，浚湖于此，受东南诸源之水，霖雨不溢，旱�娇射蟆Ｋ翁焓ブ校�郡守朱正辞表为放生池，置斗门，以均蓄泄。至元末，居民堙堑殖利，遂为污莱，寻修复之。今又湮废。

虎头洲府北三十里。东接龙步湾，西望宜黄水。《志》云：汝水，旧自郡城西北合诸川水，由金玉台出乌鸦石，折而北，过虎头洲，至高洲港，受党溪、樟原以西槠山以南之水，至金鸡城，受金溪东乡西注之水，而西北略豫章入彭蠡，此经流故道也。自千金陂决坏，汝水北下孔家渡，入进贤县界，西南下黄塘桥白水渡，入吉安府永丰县界，而临水则自乌鸦石流合汝水云。黄塘桥，在府城西北，即连樊水口也。○文昌堰，在府城东汝水之浒。唐、宋时堰水溉田。又清塘，在城北七十里，曾氏所居，环群山而汇众水，灌溉甚广。

○航步镇府西南五十里。洪武四年置税课局于此。又东馆税课局，在府南六十里，元置，明因之，并置公馆于此。今税课皆兼领于有司。

孔家渡驿府东五里。宋曰朝京驿，置于文昌桥东。元改置于孔家渡西岸，今因之。又清远驿，在府北六十里，宋置，后废。元初复置。明因之。《舆程记》：自驿而西北六十里，即南昌府境之武阳驿也。《会典》：隆庆元年，改青远驿为巡司。又府境有清泥、温家圳二巡司。○清源驿，在府东北六十里，又东北接饶州府安仁县界。《舆程记》：清源驿北六十里即谢家埠，又四十里为柘林，又三十里为八字脑，又六十里即康山也。今驿废。

石头渡府东南二十里。东岸有虾蟆石。又吴家渡，在府北二里。俱汝水所经。

崇仁县府西百二十里。北至南昌府丰城县九十里，西南至乐安县百三十里。本临汝县地。三国吴为新建县地，属临川郡。晋、宋、齐因之。梁为巴山县地，属巴山郡。隋郡县俱废，改置崇仁县于此，属抚州。唐、宋因之。宋祥符间，有城，周不及一里，后废。盖县治瞰溪，难施板筑也。今编户二百二十五里。

○新建废县县西南九十五里。三国吴置新建县，盖治此。晋以后因之。梁并入巴山县。《志》云：巴山城在今乐安县境。又西宁废县，在县南六十三里，晋初置县，属临川郡，宋废。梁大同二年复置，与巴山县并属巴山郡。陈因之，隋废。○大丰废县，在县西北。梁置县，属巴山郡。陈因之。隋省入丰城县。后复以其地隶新淦县。今为县境。

○罗山县西四十一里。旧《志》：山跨抚、洪、吉三州境，以晋道士罗文通学仙于此而名。绝顶有石仙寺，下有池，冬夏不竭，一名池山。半山有田数百亩，泉涓涓注其间。唐天宝六载，改曰崇仁山。宋吴曾以为县之望山也。○天宝山，在县东南三十里，峭拔森耸，为郡界伟观。县东南三十五里曰招仙山，茂林修竹，幽岩曲涧，称为仙窟。东南四十里曰沸湖山，幽胜与招仙相匹。

巴山县南六十里。汉栾巴尝为豫章守，山因以名。梁复因山以名县。唐天宝六载，改曰临川山。宋邑令孙懋又改曰相山，亦避巴讳也。临水出于此。又芙蓉山，在县南百里，以山形秀丽而名。西跨乐安县界。《志》云：山在乐安东三十里，鳌溪之源出焉。○玉华山，在县南十五里。《舆地纪胜》：县南三十里有玉田，为晋萧子云种玉处，或曰即玉华山也。又盘龙山，在县南二十五里，地势盘回，脉接华盖山。

华盖山县南百二十里。形如华盖，又号江南绝顶，岩洞殊胜。《志》云：山有布水谷，元吴澄尝隐于此。又宝唐山，在县西南百三十里，跨乐安县境，宝唐水出焉。宋何异云：宝唐山高入云际，回环崷��卒，中多良田。○红旗岭，在县东三十五里，峰上有三叠如旗。又县北二十五里有卓旗峰，峭拔如卓旗也。《志》云：县南十五里有浮石岩，其中三岩鼎立，中贯一溪，旧称名胜。又南五里曰龟凤岩，两旁石势状如龟凤，中通一径，可攀而上，险绝处有石室如斗，今名广石。

○临水在县治南。一名巴水。《志》云：临水出巴山，东北流三十里至严陀，合宝唐水，宝唐水遂兼临水之名。宝唐水之源，一云出乐安县境大盘山，东北流，受蛟湖等七派之水，入县境，合临水。一云出宝唐山也。临水合宝唐水，东行四十里，至官洲，合西宁水，过县治，至左港，合罗山水，至神前渡，复合支流诸水，又东至白鹭渡，入临川县境。何异《记》略云：宝唐水自层崖峭峡奔湍而下，过宝唐源溪，始安流迤逦而东，凡百二十余里，合支流远近者五，曰芙蓉、曰巴源、曰杯山、曰罗山，而一山之水，支派再三，见者不数焉。回旋于县治前，而溪益平且阔，下流至于严陀，会巴水，流百二十余里，则滩险复与上流等。邑治实宝唐气脉之中齐也。

西宁水县西五里。源出华盖山下，流入宝唐水。又罗山水，在县西，出罗山下，有二：一经县治西罗陂，合宝唐水；一出县东南五里东塔山下之龙潭，亦合宝唐水。

○黄洲桥在县治东南。宋嘉�讨校�建浮梁，名正政桥，后易曰巨济。淳�讨校�改创石桥，计九墩，长数十丈。咸淳间，文天祥改名曰黄洲桥。自元至明，屡经葺治，为郡西往来之通道。《会典》：县有周坊巡司。

金溪县府东南百十里。东北至广信府贵溪县百五十里，南至建昌府百十里。本唐临川县之上幕镇，以山冈出银矿，曾置监于此。周显德二年，南唐析临川近镇一乡及余干县白马乡，立金溪场，复置炉以烹银矿。宋开宝五年，又割临川四乡及安仁三乡地，升场为县，属抚州。《图经》：旧有城周二里。明初犹存土垣。嘉靖二十九年，县令林应麒垒以坚甓，周仅一里。今编户一百八十三里。

○洛城县西四十里。梁末，周迪起兵临川时所筑也。又有上城、下城，在县东南七十里，相传亦迪所筑。○珊城，在县西南四十里。《志》云：南唐后主李煜时所筑。

○云林山县东四十里。�塔�律数百仞，界抚、信、建昌三郡间，为县之巨镇。上有三十六峰，其最高者曰上云峰。宋建炎中，里人邓雩、傅安于山下团结乡社，贼犯境，辄破走之，为郡保障。《志》云：山峻峭干云，故曰云林，脊有三十六尖。山之东五里为白马山，高竦如马之昂首，亦曰玉马峰。又东五里曰崖山，上有琵琶、三老二峰，一名大山，以形势高大而崖壁峻绝也。与贵溪县仙岩、龙虎诸峰，皆参差相接。

金窟山县东五里。相传前代采金处。县东二里又有银山，唐时出银矿，宋初废。又西里许为白马坞，盖南唐李煜时采银场也。皆与金窟山冈脉相接。又翠云山，在县南四里，冈峦环合，林木葱�ぃ�一名翠云门。《志》云：县东五里有上幕岭，东南五里有仙山，南三里有卓笔峰，山脉自上幕而南，如帷幕旋绕，而翠云山尤为杰出。

铜斗山县西南二十五里。崖壁高峻。曾巩《记》：山能出风雨，弭灾害，为一郡七邑之望。其西南对峙者曰芙蓉山，山旁一峰望之如城，上有池泉。又官山，在县南三十五里，上有四峰如削，下瞰清江，望之如屏障。又南十五里有韩婆山，亦宋建炎间邓雩、傅安聚兵保障处。○张祉山，在县东北六十里，接安仁县界。又县西北五十里有疏山，滨于汝涯，梁周迪起兵处。唐大中初，有何仙舟者隐此，名曰书山。南唐改名疏山。

崇峰岭县西三十里。相接者曰百岁峰，山顶高峻，登眺甚远，一名望仙岭。《志》云：黄蜂泉出百岁峰，宽不盈亩，而泉脉星灿，多于蜂房，岁旱可灌千亩。又有白犴岭，一峰耸秀，与崇峰相接。《志》云：县南十五里有梅峰，脉接南城县界。又柏冈，亦在县西三十里，冈势蜿蜒回伏，矫如游龙，百岁、崇岭诸峰森列其前，云林、宝应诸山横亘其左，称为绝胜。又柘冈，在县西六十里，冈西有岩，穹旷可坐数百人。○龙角岩，在县东北。山巅两石对峙如龙角，中通一径，深入石室，高明宽广，可坐百人。

○福水县南十里。源出南城县界，经梅峰北，至鼓楼冈，折而西，至临川界，会石门港水。又清江水，在县南四十里，亦出南城县界，其水清澈，宜沤楮，故土人造纸，以清江著名。西北流，会福水，入汝水。○金溪水，在县治北，源出上幕岭东，水色如金。《志》云：县北又有齐冈水，源出金窟诸山，流经县西五十里。县北四十五里又有苦竹水，亦西南流，会金溪诸水，南注于清江，为汝水之上流。

三港水县东五十里。源出�紊剑�历白莲港，至黎盆渡，与青田港水合。又青田港，在县东二十五里，源出云林山，经县东北三十里，有仙岩港，自贵溪流合焉，又北入东乡县界。

○石门驿县西五十里。《舆程记》：在府南六十里，又六十里而至建昌郡治。《通志》云在县东，似误。

宜黄县府西南百二十里。东至建昌府百五十里，南至赣州府宁都县二百五十里。汉临汝县地。三国吴析置宜黄县，属临川郡。晋、宋以后因之。隋并入崇仁县。唐武德五年复置宜黄县，八年省。宋初，南唐置宜黄场。开宝三年，升为县，属抚州。《图经》：祥符中，县城周二里有奇。嘉定十七年增筑，绍定三年毁于寇。县治西南北倚山，东逼溪水，难建城垣。今无城，编户六十八里。

○宜黄故城在县治东。《志》云：县本黄填镇，水东有百花洲，宋初置城于此，今犹谓之旧县城。

○凤凰山在县治北隅。平地崛起，高百十仞，陡绝难攀，下有狮子石。《志》云：山旧名鸡笼山，一名凤台山，今县治，亦名凤凰城，以山名也。又卓望山，在县东三里。旧《志》云：山高二百丈，周围十里许。○玉华山，在县南十五里，亦曰石麓山，三面壁立，惟南一径可通，上有田可二顷，又有泉，昔人尝立寨于此。其南五里为石梁，突起数十丈，横跨两崖，下平广，可容数十人，谓之石覤。

黄山县南四十里。其山四面黄茅无际，上有雷公岭，下有龙潭，导流为九曲溪，入黄水。《志》云：黄山县之镇山也。又女王城山，在县东南二十里，诸峰连抱如城。县东南百里曰军山，接南丰县界，盘回峭拔，宜水出焉。○曹山，在县北三十里，本名荷玉山，巅有罗汉峰，下有三潮泉。唐咸通中，改今名。

黄土岭县南九十五里，又南接宁都县界。黄水源出于此。又云盖岭，在县东北五十里，岭高耸，常有云气盘绕。《志》云：县东南百二十里有箬岭，上多箬竹，宜为箭，漳水之源出焉，东北流合于宜水。又九峰，在县东四十余里，以群峰连络而名。

○宜黄水在县治东北。宜、黄二水名也。宜水发源军山，北流四十里，与漳水合，又经三十二滩矶，至县南，绕东趋北，至丁家洲，凡百里而与黄水合。黄水，源出黄土岭，经四十四滩矶，凡百余里，至城西，绕北趋东，至教场前，与宜水合。又东北流，与曹水合。曹水，源出崇仁县境之双坑，流四十里，合宜黄水，又东北入临川县界，至府城西南十余里之龚家渡，合临水而注于汝水。

○止马镇县南百里，有巡司。《志》云：县又有上胜巡司，今革。

乐安县府西南二百四十里。西南至吉安府永丰县百二十里，北至南昌府丰城县百六十里，西北至临江府新淦县百五十里。本宋崇仁县及永丰县地，地名詹墟。绍兴十九年，议者以崇仁疆土阔远，山岭重复，盗贼出没不时，乃析置乐安县，属抚州，以乐安乡为名。《图经》：宋祥符中有城，周八里有奇，后废。明嘉靖四十一年营筑，周三里有奇。编户二百三十二里。

○巴山废县县西南三十里。梁置巴山县，并置巴山郡治焉。敬帝末，诏分江州临川、安成、豫宁、巴山四郡置高州，以黄法氵�挝�刺史，镇巴山。《志》云：以其地在南江之西，负山面水，据高临深，故曰高州。陈州废，隋郡县俱废入崇仁县。宋白曰：故巴山郡城在崇仁县巴山之北。似未可据。

兴平废县在县西。三国吴置县，属庐陵郡。晋、宋因之。梁改属巴山郡。隋废入永丰县。《宋志》：兴平旧县，在永丰县南五十里。《吉安志》云：在吉水县东百七十里。今为县境。又安浦废县，在县西南六十里。三国吴置县，属临川郡。晋以后因之。隋废入崇仁县。○神运城，在县南八十里，唐末筑以御寇。《志》云：时有罗仆射者，领兵逐寇，置城于此。今遗址尚存，一名铜壶寨。

○鳌头山在县治前。山有两峰，一峰特秀，山麓皆石骨，下瞰溪流，如灵鳌赴海。山半又有泉，甚甘冽。又象眠山，在县治东，势如象眠，县之主山也。治西又有仕山，亦耸秀，与象眠相匹。又西一里曰青钱山，下枕龙冈，势如叠钱，故名。○金华山，在县西北三十里，形似覆瓢。或以其类婺女金华而名。

大盘山县西北八十里，跨新淦、永丰二县界。有十二峰，环列如盘。《志》以为宝唐水出此。又杯山，在县北三十里，形如覆杯，接南昌、临江二郡界，有杯山水流入崇仁县界，合宝唐水。《志》云：杯山之北为界岭，其北麓即丰城县界也。相近者曰丰材山，本名麻山，唐天宝六载改今名。山高秀，冠于群山。○鹿角山，在县南二十五里，群峰高耸，参差并峙，形如鹿角。

大木岭县南八十五里。其南麓即永丰县界也。又宝岭，在县南四十五里，高数十里，延袤二里。又石桥，在县西四十里，石岩穹窿，望之如梁，其下空洞轩豁，为县境之胜。

○鳌溪在县治南。源出县东三十里芙蓉山，西流三十里至县，经鳌头山北，因名鳌溪。又西流经永丰县界，合于赣水。又石陂水，在县西北七十里，源出大盘山，东北流，合宝唐水。下有大岩，春夏水泛，涯�悴槐妫�秋冬水落，石门〈谷牙〉然，其中轩豁，可容大厦，亦谓之大溪源水。

大溪在县南。源出崇仁县华盖山，西流至乌水，流入永丰县界。又远溪水，在县南八十里，源出曹溪乌麻洞，分三派，合于乌水，亦入永丰界，下流注于赣江。

○龙义镇在县北添授乡。有巡司，明初置。又南平巡司，在县西二十二都，宣德十年置。县南云盖乡又有望仙巡司，亦明初置。嘉靖十一年，以县北二十里大岭洞草寇陈文一等作乱，设屯堡一所，后事宁，移望仙巡司戍守。《志》云：其地今在大湖坪湖塘岭上。又横山巡司，《志》云：在县北二十五都，正德七年析置。○苦竹市，或云在县西北，有苦竹水经此，西入新淦县界。

东乡县府东七十里。北至饶州府余干县百二十里，东北至饶州府安仁县九十里，南至金溪县九十里，西北至南昌府进贤县百四十里。本临川、金溪及进贤、余干、安仁诸县之远鄙。明正德七年，平东乡盗。明年，析置今县，筑城环濠，寻�娉且宰┦�。十三年，大水城坏。嘉靖二十二年增修，周不及四里。编户百二十里。

○七宝山县东十余里。旧尝产银、铅，因名。又东接积烟山，山半有龙池瀑布。山之南麓即安仁县界也。又罗首山，在县东北二十里，亦接安仁县境。《邑志》云：罗首县之镇山也。

庾岭县南三里。一名长林岭，俯临通衢。又南数里曰金峰，亦高耸。《志》云：县治在庾岭北，大夫冈之左，三港之口。是也。○吴岭，在县东南，相传吴芮曾经此，上有洗马池。又帝圣峰，在县东北三十五里，北麓即余干县界。又桃花峰，在县西十里，《志》以为境内之望。

○三港水在县治东南。自金溪县北流入县界，其上源合白莲、青田二港，因名。绕县东，又东北入安仁县境，会锦江而达余干县之龙窟河。《志》云：县境有润溪，又有清溪，俱流入三港水。

○白�驼�县东四十五里。有巡司，为路出安仁之中道。旧有安东公馆，今废。又古��气巡司在县西北十里，横山巡司在县东北十五里，明初俱属临川县。正德中设县后，二巡司俱革。○平塘镇，在县西三十里，元置税课局于此。明初，邓愈驻兵于临川之平塘，袭抚州，克之。后亦为平塘税课局。正德五年废。今为平塘铺。《闻见录》：县东南有赛阳关，路通金溪及贵溪、安仁县。

附见：

守御抚州千户所在府治东南。明洪武初置卫，寻改为所。