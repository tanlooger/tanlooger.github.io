---
---
---
title: 卷四十五
---



◎山西七外夷附考

◇北翟东抵兀良哈，西连西番，北逾沙漠。自和林距京师，凡四千余里。《四裔考》：北翟历代为患，种类不齐，称名各异：夏殷曰獯鬻，周曰犭严狁，秦、汉曰匈奴，汉末曰乌桓，晋曰鲜卑，南北朝有蠕蠕，隋、唐时曰突厥，宋曰契丹，及女真衰而蒙古起焉。蒙古，契丹别部也。契丹部落之小者，曰蒙古，曰泰赤乌，曰塔塔儿，曰克列，各据分地。既而蒙古皆兼有之。或曰：蒙古即鞑靼也。《续通典》：鞑靼本东北方夷�阐幢鸩俊Ｌ普暝�以后，奚、契丹渐盛，部众分散，或属契丹，或依勃海，渐流徙于阴山。其俗语讹，因谓之鞑靼。广明元年，李克用败于云、朔，往依之。克用得志，俾牙于云、代间。欧阳修曰：鞑靼在奚、契丹东北，后为契丹所攻，部族分散，居阴山者，号曰鞑靼。《宋国史》：蒙古在女真之北，唐为蒙兀部，亦号蒙骨斯。绍兴五年，金主�ッ�胡沙虎将兵击之，至九年乃还，蒙古追袭，败之于海岭。绍兴十七年，金人与蒙古和，时蒙古益强，兀术讨之。不克，乃与议和，割西平河以北二十七团寨与之，岁遗牛羊米豆，且册其酋熬罗勃极烈为蒙辅国王。不受，自号大蒙古国，旋称祖元皇帝。其后也速该并吞诸族，铁木真继之，日以盛大。开禧二年，称帝于斡难河之源，寻灭金而有其地。至忽必烈遂混一中夏，历八十八年而覆亡，仍主于沙漠。洪武三年，元主妥欢帖睦尔殂。太子爱猷识里达腊嗣，七年殂。次子脱古思帖木儿嗣。二十年，其主自庆州欲往和林，至土剌河，为其臣也速迭儿等所杀。是后国内乱，五传至坤迭木儿，咸复被弑。永乐初，鬼力赤立，称可汗，去国号复称鞑靼。既而与其属阿鲁古西与瓦剌战，大败。瓦剌者，鞑靼别部也。洪武时，其酋猛可帖木儿据其地死，而众分为三：曰马哈木，曰太平，曰把秃孛罗，不附鬼力赤，互相仇杀。未几，鞑靼部众以鬼力赤非元种，杀之，而立本雅失里为可汗，复与瓦剌战，不胜。七年，以瓦剌内附，封马哈木为顺宁王，太平为贤义王，把秃孛罗为安乐王。八年，上亲征，追逐至斡难河，本雅失里战败，仅以七骑绝河遁去。明年，马哈木等乘本雅失里弱，遂灭之。阿鲁台请为其主报仇，诏封为和宁王，于是瓦剌之贡绝。十一年，亲征瓦剌，大败之。明年，马哈木死。十六年，子脱欢请嗣爵，复封为顺宁王，自是瓦剌奉贡，而阿鲁台复贰。二十年，亲征阿鲁台，至阔滦海，寇遁去。后又屡征之，皆无所见而还。宣德元年，贤义王太平死，子捏列忽嗣。五年春，弃开平城独石。先是永乐中，弃兴和及大宁，至是开平复失，宣辽道绝矣。阿鲁台与瓦剌构衅不解，阿鲁台寻败，兀良哈驻牧辽东塞下。时脱欢强，并有义贤、乐安之众，阿鲁台与战，复败，脱欢急击杀之，悉收其部落，欲自立为可汗，众不可，乃求元后脱脱不花为主，以阿鲁台众归之，居漠北。正统二年，脱欢诱女真、兀良哈窥塞下。四年，脱欢死，子乜先嗣，称太师淮王。太师者，其握兵大酋号也。时部众皆服属乜先，脱脱不花拥虚名而已。乜先外虽奉贡，而纵肆不法，驿骚九边，又攻哈密，执王母，掠沙州，破兀良哈，至胁诱朝鲜，边将皆知其必为寇矣。十四年，尽发种落犯边，脱脱不花犯辽东，知院阿剌寇宣府，乜先寇大同，阉王振主亲征，驾至大同，寇势张甚，还师至土木，寇突至，官军大溃。上遂北狩，既而乜先入紫荆，薄都城，败去。景泰元年，送上皇还。三年，乜先与脱脱不花相攻，不花败依兀良哈，弑死。乜先尽收其妻子，杀元裔几尽，并吞诸部，东至女真，西至赤斤，蒙古皆受约束，自称大元田盛大可汗。田盛犹华言天圣也。乜先新立，恐诸酋不从，欲通好中国，希复为寇。未几，知院阿剌率所部攻杀乜先，其部落离散，窜居西北边，瓦剌稍衰。阿剌因乜先淫酗残暴，众心离贰，故得乘间杀之，而诸酋复不附，阿剌势弱，惟孛来最雄长，称太师，复求故可汗脱脱不花子尊立之，号小王子。自是以小王子为称，而毛里孩、阿罗出诸酋相继奋矣。天顺中，孛来屡寇陕西大同及河西诸处。六年，小王子死，共立其兄脱思，称马可古儿吉思王子，而毛里孩、阿罗出、孛罗，俱出入河套为边患。成化元年，脱思与孛来并入贡，顷之，诱兀良哈犯辽东。未几，入犯延绥，而诸酋亦不相统一，孛罗忽者结毛里孩，阿罗出者结����加思兰，各树党相攻，出没河套中。孛来势分，复与毛里孩相仇杀，既而毛里孩攻杀孛来，并弑马可古儿吉思，更立可汗，复弑之，自称黄岑王，别酋孛鲁乃称齐王，并遣使贡。而瓦剌乜先之子阿失帖木儿者，亦颇戢其部落，与毛里孩诸酋争雄长云。����加思兰者，其别部也。初居哈密北山，天顺末始盛，侵掠哈密，雄视诸番，竟东渡河与诸部合，屡犯延、绥、固原一带。四年，阿罗出纠兀良哈寇延庆，边郡大扰，于是搜套之议起。八年，延、绥抚臣余子俊创筑榆林边墙，以备套寇。时毛里孩、孛罗及阿鲁出，三酋稍衰败，而小王子部酋满鲁都入河套称可汗，����加思兰称太师。九年，与孛罗忽寇韦州，督臣王越乘间捣其巢于红盐池，寇于是渡河北去，稍稍寇宣、大、辽东，诱兀良哈为导。十一年，����加思兰攻满鲁都，并孛罗忽之众，满鲁都部酋脱罗干亦思马因复攻杀����加思兰，亦思马因自称太师。十六年，督臣王越袭败套寇于威宁海子，自是而屡犯延、绥，大同已东，迄无宁岁。时满鲁都衰弱，入寇者复称小王子，或称把秃猛可王，即故小王子，复与亦思马因相攻。二十三年，亦思马因死，而瓦剌有两太师，一克舍、一革舍，克舍死，弟阿沙赤为太师，与革舍弟阿力古多相仇杀，西走哈密。时小王子死，弟伯颜猛可代为小王子。弘治元年，自称大元大可汗，以太师专权，废不设，与瓦剌并入贡。其后乃有火筛，火筛者，脱罗干之子小王子部落也。狡悍与小王子争雄长，屡劫诸部寇边。十二年，火筛入河套，连寇大同，遂深入，京师戒严。明年，寇榆林及固原，大为边患。正德初，屡犯宣、大、延、绥、宁、固诸处。四年，小王子与火筛相仇杀，火筛死，并欲杀其丞相亦不剌，亦不剌拥众掠凉州，攻破安定等部，驻牧西海，复有别部酋阿角秃斯者与之合。七年，掠乌思藏据之，转掠松潘、洮、岷间。八年，小王子犯大同。明年，复犯宣、大，既又入固原及大同塞。十三年，小王子死，有三子：长阿尔伦、次阿着、次满官嗔。阿尔伦前死，二子长卜赤，次也明，皆幼，阿着称小王子。未几死，众立卜赤，称亦克罕，克罕犹可汗也，然亦称小王子如故。嘉靖初，屡盗陕西塞，深入为患，时亦不剌复驻牧贺兰山后，出没扰边。八年，亦纵掠宣、大、山西，入宁夏，遂繇镇番入西海，与亦不剌结亲，谋内犯。十一年，以数万骑渡河而西，袭卜儿孩，大破之。卜儿孩亦小王子部落，遁入西海，与亦不剌、阿尔秃厮共扰边者也。明年，复犯大同塞，时小王子富强，稍厌兵，其连岁深入蹂西北边者，皆其别部酋：曰吉囊、曰俺答。二酋于小王子为从父行，其大父曰歹颜哈，有十一子，次曰赛那剌，有七子：长吉囊、次俺答，皆雄桀善兵。吉囊壁河套，名袄儿都司，直关中，俺答壁丰州滩，直代、云中。吉囊、俺答，各九子，子各万骑，弟老把都亦数万骑，壁张家口，直宣府，诸昆从百十，皆有分地，率盗边自肥，小王子不能约束也。小王子亦徙而东，直蓟、辽，号曰土蛮。别有种黄毛者，尝乘间侵掠，因会兵击破之，黄毛臣伏。十三年，大举盗边，自是西至甘肃，东至宣、大，以及山西四十余州邑，尽被残破。会吉囊死，俺答益张。二十五年，陕西督臣曾铣议复套甚锐，严嵩、仇鸾谗杀之。二十九年，俺答东寇蓟，三卫导之深入，越古北口，犯通州，西薄都城。久之，循诸陵而北，东循潮河川，复由古北口出，时大同帅仇鸾惧寇复至，阴啖以开市。俺答遂上书陈请，许之。市成而纵掠如故，议者咸咎马市非计。三十一年，鸾死，马市罢，自是纵横突犯，终嘉靖之季。九边相继告警，边事日圮。是时诸部独俺答强，土蛮尝攻之，不能克，与连和，西海酋亦不剌、阿尔秃厮，始犹与角，后折而入于俺答。隆庆初，俺答入山西塞，陷石州，攻汾州，分掠太原、平阳之境，三旬乃却。三卫酋董忽力复勾土蛮入蓟州塞，蹂昌黎、抚宁、乐亭、卢龙，京师震动。四年，犯大同塞，又犯辽东塞，至锦州。会其酋把汉那吉来降，宣、大督臣王崇古等纳之，因与为媾。把汉那吉者，俺答第三子铁背台吉子也，幼孤，鞠于俺答妻一克哈屯所，长而犭�觯�俺答奇爱之，至是以嫌恨来归。俺答方掠西番闻之，疾驰归，遣人祈请崇古，使缚叛人赵全等以易那吉。俺答受命，请称臣贡方物开市，崇古以闻，诏允所请。五年，封俺答为顺义王，其弟老把都子黄台吉以下，各受爵有差。西寇吉能等亦请市，许之，皆授爵有差。使贡马，设为定制。明年，老把都、吉能皆死，黄台吉市后期，复劫车夷革固东徙。革固者，不知所从来。嘉靖间，始流居宣府塞下，而先是有史夷者，亦以黄台吉暴虐自拔归。议者以二夷为我外藩，诏俺答归车部，瓦剌自正德后，稀往来，时与北部相仇杀。北部每西行，辄以复仇瓦剌为名，大蚕食诸番，西北苦之，而东部土蛮散入辽东。自是北部势衰，边患稍息。

○和林城在漠北千余里。唐回鹘毗伽可汗故城也。蒙古初都此，以西有哈喇和林河，因名。《志》云：蒙古之先有孛端叉儿，其部族居乌桓北，与畏罗乃蛮九姓回鹘故城和林接壤，世奉贡于辽、金，而总领于鞑靼，至也速该始盛，攻塔塔部，还次跌里温盘陀山，而生铁木真，后日以强大。铁木真既称帝，以和林为会同之所。宋端平二年，蒙古主窝阔始城之，周五里许，亦曰元昌路，寻为转运和林使司。中统初，改置宣慰司及都元帅府，寻又分都元帅府于金山南，而和林止设宣慰司。至元二十七年，复立都元帅府。大德十一年，立和林等处行中书省，置和林总管府。至大二年，又改行中书省为行尚书省，寻复故。皇庆初，改为岭北等处行中书省，而和林路为和宁路云。

吉利吉思城在漠北，近废庭州北境。《元史》：其地南去大都万余里，相传乃满部居此。元析其民为九千户，境长千四百里，广半之。谦河经其中，西北流。又西南有水曰河浦，东北有水曰玉须，皆巨浸，会于谦河，而注于昴可剌河，北入海。昴可剌，在吉利吉思北，旧为附庸。又吉利吉思之东，谦河之北，有乌斯城，因水为名。○撼合纳城，在乌斯东，谦河源出于此，其地惟二山口可出入，山川林樾，险阻为甚。撼合纳者，番言布囊也。口小腹大，地形类之，因名。又谦州，在吉利吉思东南，去大都九千里，以河为名。当谦河西南，唐麓岭北，居民数千家，悉蒙古、回鹘人，地沃衍，宜耕稼。其相近曰益兰州，益兰者，蛇称也。州境旧有巨蛇，因名。至元七年，置吉利吉思、撼合纳、谦州、益兰州断事官于此。

龙城在漠北，古单于庭也。胡氏曰：匈奴祭天大会诸部之处，即曰龙城，无常处。汉元光二年，卫青出上谷击匈奴，至龙城。天汉二年，李陵自浚稽山引兵东南循故龙城道行，盖即匈奴所常会聚处，时匈奴益徙而北也。

杨义城在漠北。又有天波罗城、含利城，城傍有美水丰草，皆唐时突厥所居，移徙不常。○乌员城，颜师古曰：地名也。汉本始元年，分道伐匈奴，韩增出云中塞千二百里至乌员，即此。又怛笃城，在废庭州西北。唐显庆初，程知节等败西突厥于鹰娑川，进至怛笃城而还。或讹为达督城。○咽城，在废庭州西北，西突厥处木昆部所居城也。唐显庆元年，周智度攻处木昆等于部于咽城，拔之，即此。

葛逻禄国在漠北，近故庭州境。《唐纪》：在北庭西北金山之西，亦突厥诸种也。一名哥逻禄，有三族：一谋落，亦作谋剌。二炽俟，亦作婆匐。三踏实力。永徽初，皆内属。显庆三年，以谋落部为阴山州都督府，炽俟部为大漠州都督府，踏实力部为玄池州都督府，后稍南徙，自号三姓叶护。开元二年，葛逻禄诣凉州降，既而为突厥嘿啜所击，遣兵救之。寻与拔悉弥国俱属北庭都护府。天宝十载，叛附大食，败高仙芝兵于怛罗斯城。后并于吐蕃。

拔悉弥国在葛逻禄西。亦曰拔悉密国，突厥别种也。贞观二十三年，遣高侃讨突厥余种车鼻可汗，入其境，拔悉密部遂来降，以其地置新黎州。开元八年，朔方总管王�昵敕�拔悉密会击突厥，拔悉密先至，逼突厥牙帐而陈，唐兵不出，为突厥所败，寻附属于突厥。天宝初，拔悉密与回纥葛逻禄共攻杀突厥骨咄叶护，推拔悉密酋长为颉跌伊施可汗，回纥葛逻禄，自为左右叶护。三载，复攻杀突厥乌苏可汗，既而回纥葛逻禄又攻拔悉密，破杀之。

突骑施国在废庭州西北三千余里，西突厥别部也。唐显庆三年，时西突厥既灭，诸部皆内附，以其地置歠鹿洁山等都督府。长安二年，突骑施乌质勒悉并西突厥地，屯碎叶西北，复攻陷碎叶，徙居之，寻复内附。开元二年，为突厥嘿啜所败灭。三年，突骑施部将苏禄鸠集余众复据其地，十姓部落稍归之。二十六年，国乱，既而苏禄子骨啜立，为吐火仙可汗，据碎叶城。又别部长黑姓可汗尔微特勒，据怛罗斯城。二十九年，碛西节度使盖嘉运袭击吐火仙等，擒之，别部酋莫贺达干，据其地。天宝三载，河西节度使夫蒙灵�魈终吨�，更立黑姓酋长骨咄禄毗伽为十姓可汗，后亦并于吐蕃。碎叶城，见西域亦力把力，怛罗斯城，见西域哈烈境内。

黠戛斯国在废庭州北七十里，即古之坚昆。《汉纪》：坚昆东去单于庭七千里，南至车师五千里。黄龙元年，郅支单于西击乌孙，因北并坚昆，留都之。其后西徙，坚昆复有其地。梁绍泰初，突厥强盛，北并契骨，即坚昆矣。唐初曰结骨，亦曰居勿，又为纥骨，亦曰纥吃斯，后改号曰黠戛斯，在伊吾之西，焉耆之北，白山之旁。贞观十一年入贡。二十二年，其酋长入朝，以为坚昆都督府隶燕然都护。乾元中，为回鹘所破，自是隔远，不通中国。其君长曰牙热，建牙青山，去回鹘牙，橐驼行四十日。开成末，黠戛斯盛强，阿热自称可汗，大破回鹘，回鹘败散，既而遣使贡献。会昌三年，册为可汗。五代时，为契丹所并。胡氏曰：青山在剑河西。

骨利�还�在翰海北。亦铁勒诸部，产良马，其地北距海，去京师最远。又北渡海，则昼长夜短，盖近日出处，所谓煮羊胛适热日已复出者。唐贞观二十二年来贡，以为玄阙州。○斩啜国，亦铁勒诸部也。在庭州东北千五百里。唐显庆中，尝与突骑施俱内属。

驳马国在漠北。一名弊剌，或曰遏逻支。《唐史》：其地直突厥之北，距京师万四千里，北极于海，以马耕田，虽畜马而不乘，资潼骆以食，马色皆驳，故以名国。

阿至罗国在漠外。居北河之东，世属于拓跋魏，或曰高车种也。后魏正光初，阿至罗侵柔然，柔然伏跋可汗击之，为所败。东魏主善见兴和三年，阿至罗国主副伏罗越若子去宾来降，封为高车王。天平中，附于高欢，屡为西魏患云。

阿拔国在漠外。隋开皇五年，突厥沙钵略与西突厥阿波相攻，阿拔国乘虚袭沙钵略，掠其妻子。隋军为击败阿拔，所获悉与沙钵略，沙钵喜，乃立约以碛为界，其地盖在突厥之西南。

○金山在塞北。其地三垂斗绝，惟一面可容车骑，壤土平广，部酋自昔建牙于其北，亦曰金牙山。元魏时，高车建牙于此。正光二年，凉州刺史袁翻议处柔然婆罗门于西海故城。西海在酒泉北，去高车所居金山千余里，是也。隋末，西突厥射匮拓地，东至金山，西至海。唐贞观中，突厥别部斛勃者窜此，自称乙注车鼻可汗，距长安万里。二十三年，遣高侃将回纥、仆骨兵击之。永徽元年，侃师至阿息山，车鼻遁走，追获之于金山。永隆二年，裴行俭将兵讨突厥叛部阿史那伏念等，遣偏将程务挺等掩袭金牙山，尽获其妻子辎重。胡氏曰：突厥初起，建牙于金山，其后分为东西突厥，凡建牙之地，皆谓之金牙山。苏定方直抵金牙，擒贺鲁，此西突厥所居金牙山。裴行俭遣将掩金牙山，此东突厥所居金牙山也。可汗所居，亦曰金帐云。又《元史》：仁宗延�潭�年，以其兄武宗子和世��镇云南，行至延安，其下谋作乱，不克，和世��遂西走，至北边，金山西北诸王察阿台等皆来附，和世��至其部，与定约束，每岁冬居扎颜，夏居斡罗斡察山，春则命从者耕于野，凡十余年，边境宁谧。文宗大历元年，迎周王和世��于漠北，周王遂发北边，至金山岭北，二年即位于和林北，是也。

郁督军山在漠北。即乌德犍山。初，回纥屯此，亦谓之都尉犍山，语音转也。其地距长安三千里而嬴。唐贞观二年，为薛延陀建牙之地，东至�阐矗�西至西突厥，南接大碛，北至俱伦水，皆属焉。《唐历》云：山在回纥牙帐西，甘州东北，突厥既亡，薛延陀遂建牙于都尉犍山北，独逻水南。山左右有嗢昆河、独逻河，皆屈曲东北流。�芾ピ谀希�独逻在北，过回纥牙帐东北五百里而合流。贞观二十年，李世�固盅ρ油樱�至郁督军山，遂灭薛延陀，是也。永徽元年，高侃擒突厥车鼻于金山，诏处其余众于郁督军山，建狼山都督府统之。天宝三载，回纥南据突厥故地，立牙帐于乌德犍山，即都尉犍山也。南距汉高阙塞千七百里。元和三年，沙陀朱邪尽忠帅部落自甘州归唐，循乌德犍山而东。《新唐书》：回纥牙帐东有平野，西据乌德犍山，南依�芘�水。嗢毗水，即嗢昆水矣。

��颜山在漠外。其下有赵信城。汉武帝元狩四年，匈奴所筑以居降将赵信者。卫青出定襄，至幕北，匈奴败走，追至��颜山赵信城而还。又霍去病以轻骑追虏至��颜山，得匈奴积粟处也。或曰：山亦名卢山，卫青薨，武帝命起冢象卢山。又扬雄曰：运府库之财，填卢山之壑。孟康曰：卢山，单于南庭。��，一作阗。

燕然山在漠外。汉武征和三年，遣李广利伐匈奴，深入至郅居水，还至燕然山，战败降匈奴。后汉和帝初，窦宪出朔方鸡鹿塞，至涿邪山，会军分兵，破北单于于稽落山，遂临私渠北�澈＃�宪出塞三千余里，登燕然山，刻石纪功而还。《匈奴传》：燕然山，在匈奴中连邪乌地。《北史》：燕然山，在菟园水北。

涿涂山在漠外。涂，读邪。山在高阙塞北千余里。汉天汉二年，遣公孙敖、路博德等讨匈奴，会师涿邪山。后汉永平十六年，征北匈奴，度辽将军吴棠出高阙，坐不至涿邪山免。建初元年，南单于与边郡及乌桓之兵击破北匈奴于涿邪山。又元和二年，南匈奴与北虏温禺犊王战于涿邪山，斩获而还。永元初，讨北匈奴，窦宪出鸡鹿塞，邓鸿出�鞴萄羧�，南单于出满夷谷，皆会涿邪山。晋太元十六年，拓跋�只魅崛唬�遣长孙肥追柔然匹候跋，至涿邪山降其众。又魏主焘神�倍�年，击柔然，循弱水西行，至涿邪山而还。太延四年，自五原伐柔然，至浚稽山，分遣拓跋崇从大泽向涿邪山，不见柔然而还。太平真君十年，复伐柔然，出涿邪山，行数千里，柔然远遁，是也。

狼居胥山在漠北。汉霍去病出代二千余里，与匈奴左贤王接战，左贤王败遁，乃封狼居胥山而还。《汉书》：元封四年，去病出代、右北平二千余里，历度难侯之山，济弓卢之水，封狼居胥山，禅于姑衍，登临翰海而还。宋元嘉二十六年，帝欲经略中原，王玄谟每献策，帝曰：观玄谟所陈，令人有封狼居胥意，谓此意也。

天山在漠北。魏主焘太延四年，伐柔然，从浚稽北向天山，西登白阜。胡氏曰：此漠北之天山，即唐铁勒思结多滥葛所保之地，非伊吾之折罗漫山也。白阜即雪山矣。○白云山，亦在漠北。《一统志》：永乐八年，六军营于此，时四山云气洁白如练，因赐今名。

都斤山《志》云：在漠北。后周时，突厥分三部，其中部木杆可汗牙帐居都斤山。隋初，沙钵可汗居此，亦作度斤。开皇十七年，隋以宗女娶突厥别部突利，突利本居北方，长孙晟说其帅众南徙，居度斤旧镇，以伺察雍虞闾是也。唐时突厥可汗亦尝据此，其西五百里有高山迥出，无草树，谓之勃登疑黎，犹华言地神也。

稽落山在涿邪山北。后汉和帝初，窦宪击北单于，至涿邪山，分遣精骑，大破之于稽落山，即此。《唐书》：太宗以突厥斛律部地置稽落州，以多滥葛部地置燕然州，皆因山以名也。○马鬣山，在漠外。唐贞观元年，回纥破突厥兵于马鬣山，追至天山，是也。又按台山，亦在漠外，元成宗大德中，使其兄子怀宁王海山镇漠北。大德十年，成宗崩于海上，自按台山至和林，引而南，即位于上都。

贪于山在漠外。隋大业初，敕勒诸部叛西突厥处罗可汗，推契�└缋阄�易勿真莫贺可汗，居贪于山北。《新唐书》作贪污山。又以薛延陀乙失钵为也��小可汗，居燕末山北，亦在漠外，既而复臣于西突厥。○不�：鄙剑�亦在漠外，斡难河源出于此。又迭里温孛答山，在斡难河旁。《志》云：元铁木真生于此。

南床山在漠外。晋太元十六年，拓跋�肿菲迫崛挥诖箜幽洗采较拢�又遣长孙嵩追斩其别帅屋击于平望川，长孙肥追柔然东部帅匹候跋至涿邪山，匹候跋举众降。南床山在大碛西，一作南商山。○白邙山，在漠外，成祖北征阿鲁台，至答口兰纳木儿河，驻河上，前锋抵白邙山，无所遇而还。

兰干山在漠外。汉天汉二年，李陵请自当一队，到兰干山南以分单于兵，即此。山盖近居延塞外。○木剌兰山，在漠外。唐天宝初，朔方节度使王忠嗣讨突厥，进军碛口，进营木剌兰山，攻多罗斯城，涉昆水，斩米施可汗。昆水或以为即�芾ニ�也。

金微山在陕西甘肃镇东北居延塞外。后汉永元二年，窦宪屯凉州，使耿夔等出居延塞，围北单于于金微山，大破之，出塞盖五千余里。唐贞观中，以仆固部置金微都督府，盖以山名。

浚稽山亦在居延塞外。汉太初二年，遣赵破奴出朔方西北二千余里，期至浚稽山而还。又天汉二年，诏李陵出遮虏障，至东浚稽山南龙勒水上，陵出居延，北行三十日，至浚稽山，营两山间，与单于战处也。胡氏曰：浚稽山在武威塞北，有东西二山，东浚稽在龙勒水上，匈奴尝分居之。龙勒水在敦煌境，东北流至浚稽山下也。后魏主焘太延四年，自五原北伐柔然，自出中道，至浚稽山，复分中道为二，使拓跋崇从大泽向涿邪山，魏主从浚稽北向天山，西登白阜，不见而还。○�澈股剑�在甘肃塞北。旧《志》：在遮虏障西北百八十里，李陵败降匈奴处，山盖亦在居延塞外。

镞曷山在漠北，近西域焉耆之境。唐贞观十三年，西突厥东部可汗咄陆建牙于镞曷山，谓之北庭，自厥越失，拔悉弥、驳马、结马、火�荨⒋ニ�昆等国，皆附之。刘�骶湓唬鹤匝申任鞅毙校�至其南庭，又正北行八日，至北庭。南庭在虽合水，见陕西塞外亦力把力。

鹿浑谷在漠北。《北史》：鹿浑海之谷也。本高车袁纥部所居，直平城西北，其东即弱落水。魏主焘太平真君四年，如漠南，以轻骑袭柔然，至鹿浑谷，遇敕连可汗，太子晃请亟击之，魏主不听，柔然遁去。即此。○起辇谷，在漠外，元诸主皆葬此，不加筑为陵。

穹窿岭在漠北。魏主焘太平真君十年，复伐柔然，使拓跋那出东道。那日夜追击，柔然惧，弃辎重，逾穹窿岭远遁，那尽收其辎重而还，与魏主会于广泽。自是柔然衰弱，不复犯魏塞。

阿撒忽突岭在和林境。元至元二十九年，诸王明里铁木儿附海都以叛，伯颜讨之，至阿撒忽突岭，大战破走之。

玉华峰在漠北。明成祖北征，前锋越胪朐河，西略黄崖，又西略玉华峰，是也。又环翠峰，亦在漠北。永乐八年，自清水原进次环翠峰，即此。

飞云壑在斡难河东北。永乐八年，亲征本雅失里，至斡难河，败之。其大酋帅阿鲁台东奔，追至飞云壑，复大败之。穷追至长秀川，尽获其辎重，又追破之于回曲津。

郁对原在塞北。元魏正光三年，柔然阿�止迮盐海�魏遣李崇等击之，自平城北出三千余里，别将于谨追至郁对原，前后十七战，屡败之，即此。

清水原在漠北。其地水咸苦不可食。成祖北征至此，于营西北二里许，得泉甚甘，赐名神应泉。又其北为长清塞，车驾至此，南望北斗处也。○玄石坡，在漠北。永乐十年北征，车驾驻此。旁为立马峰，成祖勒铭处也。

玄冥河在和林东北，即斡难河也。元初兴于此。铁木真以塔塔儿部叛，自斡难河帅众会金师同灭之，既而称帝于斡难河。永乐八年，追虏至此，大败之。其酋本雅失里穷蹙，以数骑遁去，赐斡难河名为玄冥河。

饮马河在漠北。本名胪朐河，或曰即西平河也。宋绍兴十七年，金人与蒙古和，割西平河以北二十七团寨与之，即此。明洪武五年，李文忠进兵至此，袭败遗孽于土剌河，追至土鲁浑河，大战，穷追至骋海而还。永乐七年，命丘福击贼，出开平而北，至胪朐河，败其游兵，恃胜轻进，师歼焉。八年，北征至此，赐名饮马河。旁有杀胡城、清远堡，即是时别将王友所筑，以贮粮运处也。其北为兀古儿札河，又西北即斡难河矣。

土剌河在饮马河西。又西为阿鲁浑河，又西北为骋海。骋海之南，地名桑麻儿麻，亦名哥令麻思。明初，李文忠逐元孽至骋海南，还，迷道于此。又永乐十二年，亲征瓦剌，败马哈兀等于撒里哈刺之地，又追败之于土剌河而还。

班尼朱河在和林北。蒙古铁木真初起兵至此，河水方浑，饮之，誓众曰：他日当记曾同此艰难。亦谓之班术河。○答口兰纳木儿河，在和林东北。永乐二十二年，亲征阿鲁台，先锋陈懋等出塞数千里，至答口兰纳木儿河，无所见。或曰：即阔阔纳浯儿海也，蒙古铁木真会集部落之地。

清尘河在和林东，旧名古札儿河，亦曰兀古儿札河。永乐八年北征，进次漠北环翠峰，获遗孽，询知其居兀古儿札，谋西奔，追及之于斡难河，还，赐名清尘河。○五条河，在和林境。元至元二十二年，命并和林屯田入五条河，是也。

龙居河在漠北，近和林境。元晋王也孙钅夷木儿袭位于龙居河，即此。○海剌儿河，亦在漠北。明朝永乐初，鞑靼国乱，可汗鬼力赤不为众所附其伪太保阿鲁台逃居海剌儿河，是也。

独乐河在漠北。隋开皇初，突厥庵逻以国让摄图，降居独洛水，即独乐河也。唐开元四年，突厥嘿啜击九姓拔野古，战独乐河，拔野古大败，嘿辍归不为备，拔野古残众自柳林突出，击斩之。

仙萼河在碛北。唐龙朔初，遣郑仁泰等伐铁勒，分军出仙萼河。二年，仁泰等败铁勒于天山，追逾大碛，至仙萼河，为敌所败。《旧唐书》：碛北有仙萼河，唐讨回纥，置仙萼道行军总管。《新唐书》：回鹘牙北六百里至仙娥河。仙娥，即仙萼之讹也。

匈河在漠外。汉元鼎六年，匈河将军赵破奴将万余骑出令居数千里，至匈河水而还。后汉永平十六年，遣来苗等出平城塞伐北匈奴，至匈河水上，匈奴皆奔走，无所获。薛瓒曰：匈河水去令居千里。似误。

史侯河在漠外。后汉永元初，时北匈奴衰弱，窦宪等议伐之，侍御史鲁恭言：北匈奴为单于所破，远藏于史侯河西，去塞数千里。即此。瓠〈卢瓜〉河，在漠外。胡峤曰：黑车子之北有牛蹄突厥，人身牛足，其地有寒水，曰瓠〈卢瓜〉河，夏秋冰厚三尺，春冬冰彻底，常烧器销冰，乃得饮云。

帖麦孩川在和林西南境。铁木真以乃蛮部侵掠，会属部于此，谋伐之。乃蛮将太阳罕营于沇海山，与蔑里乞诸部合，势颇盛，铁木真击败之。沇海山，盖乃蛮境内之山也。今陕西塞外于阗境内有乃蛮故国云。

浮图川在乌德犍山西北。唐贞元五年，葛逻禄部附于吐蕃，败回鹘兵，乘胜取浮图川，回鹘震恐，悉迁西北部落于牙帐之南以避之。○合罗川，在漠外。唐会昌二年，黠戛斯击败回鹘，上言将徙就合罗川，居回鹘故国。或曰川在郁督军山南。

鹰娑川在漠北，近故庭州塞外。《唐纪》：鹰娑川在北庭府西北。是也。贞观中，西突厥鼠尼施部居此。显庆元年，程知节讨西突厥，大败之于鹰娑川，至坦笃城而还。坦笃，一作恒笃。三年，置鹰娑都督府，盖以川为名。○多罗斯川，亦近故庭州境。《唐纪》：在西州北千五百里。贞观中，西突厥以阿史那贺鲁为叶护，居多罗水，统处月、处密、始苏、哥逻禄、失毕五姓之众。二十二年，贺鲁来降。是也。

郅居水在塞北。汉征和三年，遣李广利出五原，匈奴悉徙辎重，北抵郅居水，左贤王驱其人民度余吾水六七百里，居兜御山，单于自将精兵度姑且水，广利深入，度郅居水，还至燕然山，败降匈奴。兜御山，姑且水，皆在大漠之北。

余吾水在废夏州北塞外。《山海经》：北鲜诸山，鲜水出焉。北流注于余吾。汉武天汉四年，遣李广利出朔方击匈奴，匈奴悉远其累重于余吾水北，而以兵十万待水南，是也。又昭帝元凤二年，匈奴复遣骑屯受降城以备汉，而北桥余吾水，令可度以备奔走。宣帝本始元年，分道伐匈奴，田顺出五原塞八百余里，至丹余吾水上。或以为即此水也。受降城见甘州卫。

栗水在漠北，近稽落山，有汉将军窦宪故垒。魏主焘神�倍�年，袭柔然，舍辎重于漠南，轻骑至栗水，大破柔然。又稽落水，以导源稽落山而名。唐开元八年，朔方大总管请发东西降众掩突厥牙帐于稽落水上，不果。

弱水在漠北。晋义熙十四年，魏主嗣命护高车中郎将薛繁帅高车、丁零北略，至弱水而还。又魏主焘神�倍�年，追击柔然，至菟园水，又循弱水西行，至涿邪山而还。菟园水，在燕然山南。《魏书》云：南去平城三千七百余里，魏主焘击柔然，循栗水西行，至菟园水，分军搜讨，东西五千里，南北三千里，俘斩无算。是也。

女水在漠北。《北魏书》：女水在弱落水西，去平城三千余里。晋太元十四年，魏主�只髌仆峦涣诓坑谂�水，徙其部落而还。又宋泰始六年，魏主宏大破柔然于女水之滨，改女水曰武川。《魏记》：女水当在长川西赤城西北，武川镇置于此。或曰非也，武川镇置于魏主焘时，与女水相去绝远。弱落水，见直隶大宁卫饶落水。○石水，《北史》：在额根河北。魏主焘太平真君四年，从鹿浑谷追柔然至石水，不及而还。

私渠北�澈�在漠外，亦曰北海。汉元封初，单于留汉使郭吉，迁之北海。天汉初，又徙苏武于北海，即此。东海永元初，窦宪等败北单于于稽落山，追击诸部至私渠北�澈！Ｓ治鞅庇形骱＃�是时宪等遣使吴汜等奉诏致赐，及北单于于西海上，说令称臣入朝。单于喜，随使者到私渠海，闻汉军已入塞，乃遣其弟奉贡入侍。二年，复款居延塞，欲入朝见，窦宪遣班固等迎之，会南单于复请袭击北单于，许之。单于遁去，班固至私渠海而还。

答剌海在漠北。洪武六年，北寇犯武、朔诸州，大将军徐达分遣陈德、郭子兴击之，寇遁去，追破之于答剌海。即此。○蒙山海，在连儿温都儿之地，其水清冽。永乐十二年，车驾北征次于此。

阔湾海子在漠北饮马河之东，周围千余里。斡难、饮马诸河皆注其中，漠北之薮泽也。永乐二十年，亲征阿鲁台，虏弃畜牧辎重于阔湾海侧遁去，大军至，焚其辎重，收畜牧而还。

称海在和林境。元为屯田之所，置仓库，以军守之。元贞初，于六卫汉军内，拨千人赴称海屯田北方。大德末，哈剌哈孙镇和林，治称海，屯田得米二十余万。又求古渠浚之，溉田数千顷。或讹为骋海。明初李文忠追元孽至称海，是也。

杭海在和林北。元至元二十六年，海都寇边，至杭海，晋王甘麻剌被围，土土哈翼而出之，元主赏其功，曰：昔太祖与臣同患难者，饮班术河之水，今日之事，何愧昔人。元至元三十年，命戍和林汉军四百留百人，余令耕屯杭海。是也。

已尼陂在漠外。《北史》：乌洛侯国，西北二十日行，有于已尼大水，所谓北海也。乌洛侯直濡源西北，已尼陂又当在其西北。魏主焘神�倍�年，遣安原等击高车东部于已尼陂，大败而还。乌洛侯，亦曰乌罗护令，见直隶塞外。

浮沮井在漠北。《汉舆地图》：井在匈奴中，去九原二千余里。汉元鼎六年，遣浮沮将军公孙贺出九原二千余里，至浮沮井，不见匈奴一人而还。

○广漠镇在碛北。永乐九年，北征，还至广漠镇渡河，土酋阿鲁台来袭，与战，败遁。上度其必再至，乃伏兵数百于河西柳林中，贼果至，复败去。

霍博里在和林北。宋绍定二年，铁木真死，其第三子窝阔台自霍博之地来会葬，耶律楚材以遗命奉之嗣，立于和林东库铁乌阿剌里之地。

钅化铁钅辜里在和林东北。宋淳�淘�年，蒙古主窝阔台大猎，还至此，欢饮极夜，翌日卒。又汪吉宿灭秃里，亦近和林。宋淳�塘�年，蒙古主贵由立于此。八年，卒于横相乙儿之地。十一年，蒙古主蒙哥立于阔帖兀阿兰，其地皆与和林近也。

阿力麻里在和林境，南至故庭州四五千里。元至元三年，诸王海都作乱，举兵南来，忽必烈逆败之于北庭，追至阿力麻里，海都远遁，因设重兵镇于阿力麻里之地。至元十四年，诸王昔里吉作乱，劫北平王那术罕于此，引兵至和林城北。元主命伯颜御之，与其众遇于斡鲁欢河，夹水而陈，相持弥日，俟其懈，扌�位髌浦�，昔里吉走死。

哈梅里在和林西。明洪武二十二年，遣刘真、宋晟征哈梅里，破其城，禽获甚众。《诸夷考》：哈梅里，元为兀纳失里大王所居也，时往来，患苦西域贡使，谕之不从，因讨破之。

野里麻里在和林北。元至元八年，元主使其子南术金建幕于此。二十一年，始南还。又草地，亦在和林北，元至正九年，御史�磺凇⒑Ｊ俚龋�劾侍御史哈麻之奸，诏居哈麻于草地，即此。○昔木土，在漠外，宋景定元年，忽必烈以阿里不哥谋篡立，讨之，与战于昔木土之地，阿里不哥大败，北遁。又憨答孙，亦在漠外，元至元二十五年，行台御史周祚劾桑哥之罪，流祚于憨答孙之地。

朵里伯真在和林之东。元天历二年，和世��发和宁，次朵里伯真之地。越三日，次�欢�罕术东。又三日，次探秃儿海。又三日，次秃忽剌。越七日，次不鲁通。又二日，次忽剌火失温。又三日，次坤都也不剌。又三日，次撒里。又七日，次乙纳八之地。国朝永乐十二年，北征至忽兰忽失温，疑即忽剌火失温也。

富恼儿在和林南。宋宝�涛迥辏�蒙古主蒙哥至此，使其臣乞�拚蚴匚勇匏贾�地。○哈剌莽来，在和林东南。国朝洪武五年，李文忠自东路讨元孽至哈剌莽来，贼遁，文忠乃留辎重于胪朐河，轻骑追袭至土剌河。是也。

没脱赤在和林西北。宋理宗淳�淌�二年，蒙古主蒙哥以其故主窝阔台之后欲立其孙失烈门，徙之于扩端所居地之西，禁锢失烈门于没脱赤之地。即此。

八邻在和林西。元大德初，海都作乱，据八邻之地，钦察都指挥使床兀儿帅师逾金山进攻之，海都将怙良台阻答鲁忽河而军，伐木栅岸以自庇，床兀儿驰击大破之，还至阿雷河，与海都援将孛伯遇，复渡河蹙之，孛伯败走。答忽鲁等河，俱近陕西西域之境，钦察，亦见陕西于阗境内。

已上北翟旧《志》作鞑靼

◇突厥匈奴之别种也。其初为西方小国，姓阿史那氏，世居金山之阳，为柔然铁工。至其酋长土门，始强大，颇侵魏西边。西魏大统十五年，宇文泰遣使通突厥。十七年，突厥大破高车，始与柔然绝。明年，击败柔然，杀阿那瑰，自称伊利可汗，自是日以盛强。梁敬帝绍泰初，突厥木杆可汗击灭柔然，因西破�哌眨�东走契丹，北并契骨。其地东自辽海，西至西海，长万里，南自沙漠以北五六千里皆属焉。隋开皇二年，突厥入塞，自平、幽以西，极于兰、鄯，悉见侵扰。隋大发兵击之，势稍杀。五年，突厥西部阿波浸强，号西突厥，与沙钵略分为二境，互相攻杀。七年，沙钵略死，其弟为莫何可汗击擒，阿波国复强。明年死，沙钵略之子雍虞闾立，为都蓝可汗。十九年，为其下所杀，其北部达头自立，为步迦可汗。仁寿二年，杨素等击破之，突厥远遁，碛南无复寇抄。三年，步迦所部大乱，众溃，步迦西奔吐谷浑，隋因以所立启民可汗送置碛口，尽有突厥之众。大业五年死，子咄吉立，是为始毕可汗。十一年，始毕复叛，隋围雁门，自是中国乱，突厥遂强。唐武德四年，始毕东服契丹、室韦，西臣吐谷浑、高昌诸国。二年死，弟俟利弗设立，为处罗可汗。三年死，弟莫贺咄设立，为颉利可汗。贞观初，为铁勒诸部薛延陀等所败，颉利遂衰。四年，李靖等大破颉利于阴山，其部落次第来降，别部酋因执颉利送京师，漠南遂空。十二年，复立其种阿史那思摩为可汗，令统旧部，建牙于河北，与薛延陀分碛为界。十八年，为薛延陀所败，其众皆南渡河，处于胜、夏二州间，思摩复入朝。二十一年，薛延陀既灭，时有突厥同族斛勃者，称为乙注车鼻可汗，建牙于金山之北，遣使入贡。永徽初，将军高侃击擒之。于是突厥悉为封内臣，分置羁縻府州，授其酋长为都督刺史，而统于单于都护府。其后叛服不一。永淳二年，突厥骨笃禄叛。天授二年，其弟嘿啜代立，数寇边，复据漠北地。圣历初，有胜兵四十万，地万里。开元二年，击并西突厥、突骑施。三年，击拔野古，被杀国乱，骨笃禄之子嘿棘速代立，为毗伽可汗。三十二年，为其大臣梅录啜所毒死，子伊然可汗立。又卒，弟登利可汗立。二十九年，国乱，既而骨咄叶护自立为可汗。天宝初，拔悉密、回纥、葛逻禄三部，共攻骨咄叶护，杀之，推拔悉密酋长为颉利伊施可汗，回纥、葛逻禄，自为左右叶护。突厥余众共立判阙特勒之子为乌苏米施可汗，拔悉密等复攻败之。判阙特勒即登利从叔，为左杀勒兵杀登利者，其部落多内附，突厥遂微。三载，拔悉密复攻杀乌苏可汗，国人立其弟鹘陇匐白眉特勒，为白眉可汗，突厥益乱。四载，回纥复击杀白眉可汗，突厥遂灭。

西突厥本突厥西部也。隋开皇中，部酋阿波浸强，与突厥相攻，既被擒，国人立其族鞅素特勒之子，为泥利可汗。死，子达漫为处罗可汗，居乌孙故地。大业六年，裴矩以计离其族射匮袭攻处罗，处罗败走，因讽谕入朝。明年，分处罗之众为三：一处会宁，一处楼烦，而处罗常从车驾。唐武德二年，西突厥统叶护可汗遣使入贡。统叶护者，射匮之子，射匮即达头之孙。先是处罗既入朝，国人立其叔射匮，射匮拓地，东至金山，西至海，遂与北突厥为敌，建牙于龟兹北三弥山。及统叶护立，北并铁勒，据乌孙故地，又移庭于石国北千泉，西域诸国皆臣之。贞观三年，国乱，西域诸国及敕勒先臣属者皆叛。六年，泥熟立，遣使内附。十三年，其国复中分为二：一居伊列以东，一居伊列以西。十五年，东部为西部所并。永徽初，西突厥阿史那贺鲁据其地。显庆二年，遣苏定方讨擒之，更立部长，自是部众离贰。长安二年，西突厥衰，突骑施最强，并有西突厥地，十姓皆属焉。开元二年，突骑施为突厥嘿啜所败散。嘿啜昏虐，不能抚有十姓，于是胡禄屋、鼠尼施诸部，皆诣北庭降。《唐史》：贞观十二年，西突厥��利失可汗分其国为十部，左厢号五咄陆，置五大啜。五啜者：一曰处木昆律，二曰胡陆屋阙，三曰摄舍提敦，四曰突骑施贺鲁施，五曰鼠尼施处半。右厢号五弩失毕，置五大俟斤。五俟斤者：一曰阿悉结阙，二曰哥施阙，三曰拔塞干敦沙钵，四曰阿悉结泥孰，五曰阿舒虚半。所谓十姓也。十姓中，处木昆、突骑施、鼠尼施最强，天宝以后，皆降附于吐蕃。乌孙、龟兹及伊列河、千泉诸处，俱见陕西西域诸国。○白服突厥，西突厥别种也。与葛逻禄相近，唐贞元初，降于回鹘，既而数为回鹘所侵掠，因附于吐蕃。服，一作眼。

柔然在漠外。《晋载记》以为河西鲜卑之属也。其先曰木骨闾，魏收曰：木骨闾者，首秃也。与郁久闾声相近，子孙因以为字。初为骑奴，后免奴为卒，以犯法亡匿广漠，收合逋逃，依鲜卑纥突邻部。木骨闾死，子车鹿会，雄健，始有部众，自号柔然，世服于代。后分为东西二部，秦灭代，柔然附于刘卫辰。及拓跋�炙昧ⅲ�高车诸部皆服从，惟柔然不事魏。晋太和十六年，�忠�兵击之，分道穷追，悉俘其众，置之云中。十九年，西部酋种杜仑西走上郡，掠五原以西诸部，走度漠北，自此强大，屡为魏患。元兴元年，魏将和突攻黜弗素故延部，柔然救之，为和突所破，杜仑帅部落远遁漠北，夺高车之地而居之。又击破斛律部，西北击匈奴遗种曰拔也鸡，大破之。于是并吞诸部，其地西至焉耆，东接朝鲜，南邻大漠，旁侧小国，皆羁属焉，与魏为敌国。魏主焘神�倍�年，大破柔然，自是始衰。既而与魏和亲。太延二年，复犯魏边，与魏相攻。太平真君十年，魏大败柔然于漠北，自是衰弱，屏迹不敢犯魏塞。太和十一年，柔然复犯魏边，败去。时柔然浸衰，高车诸部皆叛之。景明三年，柔然复犯魏边。正始初，又侵魏之沃野、怀朔二镇，寻遁去。三年，请和于魏，魏主不许。五年，复请和于魏，既而为高车所袭败，杀其可汗佗汗。熙平初，时柔然伏跋可汗立，善用兵，西击高车，执其王杀之，击灭邻国叛去者，国复强。正光初，柔然乱，其主阿那瑰、婆罗门，相继降于魏，国人复推阿那瑰之兄俟匿伐为可汗，魏人议分处阿那瑰、婆罗门于东西二境，各统其众。三年，婆罗门叛魏归��厌哒，魏击擒之。阿那瑰专统其众，既而魏乱，柔然遂雄据北方为边患。齐天保三年，突厥大破柔然，阿那瑰自杀，余众推其族铁伐为主，其国遂乱。明年，突厥复攻柔然，柔然举国奔齐，齐改立阿那瑰子庵罗辰于马邑川，追降突厥于朔州而还。明年，柔然叛齐，齐主洋自将击破之，柔然北走，既又屡击柔然，皆大破之。西魏主廓二年，突厥击柔然主邓叔子，灭其国，叔子收余烬奔魏，突厥恃其强，请于魏，尽杀之，柔然之后遂绝。��厌哒，见陕西西域于阗境内。

高车在漠北。李延寿曰：古赤狄余种，初号狄历，后曰敕勒，北方以为高车丁零，其迁徙随水草，衣皮食肉，与柔然同，惟车轮高大，辐数至多。东晋哀帝兴宁元年，代什翼犍击高车，大破之。后魏太和初，高车酋长阿伏至罗与穷奇分为二部，魏人谓之东西部敕勒，阿伏至罗伏属柔然。十一年，与柔然二帅部落西走，至前部西北，即汉车师前王地也，遂自立为王，屡败柔然，引众东徙。二十六年，高车叛魏，拓跋继讨平之。正始中，高车为胉哒所败，其众分散，魏遣将抚纳降户，处之于高平镇。国人共立弥俄突为王，与柔然战于蒲类海，不胜，西走三百余里。寻还击柔然，杀其可汗佗汗于蒲类海北，遣使入贡于魏。熙平中，弥俄突为柔然所杀，其众悉归��厌哒。正光二年，��厌哒遣弥俄突弟伊匐帅余众还国，伊匐击柔然，大破之。三年，伊匐复为柔然所败，其弟越居杀伊匐而自立。西魏大统十七年，铁勒将伐柔然，突厥酋长土门邀击破之，尽降其众五万余落，高车遂并于突厥，其后谓之铁勒。《隋书》：铁勒之先，匈奴苗裔也，种类最多，自西海之东，依据山谷，往往不绝。独洛河北有仆骨、同罗、章纥、拔也古、覆罗，并号俟斤。又有蒙陈、吐如纥、斯结、浑、斛薛等诸姓。伊吾以西，焉耆之北，傍白山，则有契弊、薄洛职、乙��、苏婆、�陉隆⑽谧挕㈡�骨、也��、于尼讙等姓。金山西有薛延陀、��勤儿十、�鞔锲醯刃眨�康国北傍阿得水，则有歌�鸞B18D]拨忽、比干具、海曷、比悉、何嵯、苏拔、也末渴达等姓。得嶷海东有苏路羯、三索咽、蔑促隆忽等姓。拂��东则有恩屈、阿兰北、褥九离、伏嗢昏等姓。北海南则都波等姓。族姓虽殊，通谓之铁勒。大抵与突厥同俗，以寇抄为主，无大君长，分属东西突厥。隋大业初，西突厥处罗可汗无道，铁勒皆叛，立俟利发俟斤契�└枥阄�莫何可汗，又立薛延陀俟斤孛也��为小可汗，与处罗战，屡破之。伊吾、高昌、焉耆皆附于莫何。《唐史》：敕勒凡十五部，曰薛延陀，其先与薛种杂居，后灭延陀部而有之，因名也。曰回纥，故袁纥也。曰都播，亦名都波，其地北濒小海，西接坚昆，南接回纥。曰骨利斡，其地在浣海北。曰多滥葛，亦作多览葛，又作多腊葛，在薛延陀东，濒同罗水。曰同罗，在薛延陀北，多滥葛东，距长安七千里而嬴。曰仆固，亦名仆骨，在多滥葛东，地最北。曰拔野古，一作拔野固，或为拔曳固，散处碛北，地千里，西直仆固，东邻�阐础Ｔ凰冀幔�在延陀故牙。曰浑，在诸部最南。曰斛薛，居多滥葛北。曰奚结，在同罗北。曰阿跌，一作诃跌，或为��夹跌。曰契��，亦作契�┯穑�在焉耆西北鹰婆川，多滥葛之南。曰白�梗�居鲜卑故地，直京师东北五千里，与同罗、仆固接。其后避薛延陀，保奥支水冷陉山，所谓十五部也。诸部薛延陀最强，西突厥曷萨那盛时，诸部皆臣附，既而曷萨那失众心，于是敕勒相帅叛，共推契�└缋阄�易勿真莫贺可汗，居贪于山。又以薛延陀、乙失钵为也��小可汗，居燕末山。唐初，西突厥射匮强，乃复去可汗号而臣之。武德末，西突厥统叶护可汗势衰，乙失钵之孙夷男帅部落附于突厥颉利。贞观二十年，薛延陀灭回纥，拔野古、同罗、仆固等十一姓，各遣使入贡，其后并于回纥。

回纥在漠外。本匈奴别种也。其先曰袁纥，亦曰乌护，又曰乌纥，至隋曰韦纥，后为回纥。初居薛延陀北娑陵水上，去长安七千里。隋大业中，回纥五部在郁督军山者，属突厥始毕可汗。唐贞观初，与薛延陀等部叛突厥，败突厥兵于马鬣山，追至天山，虏其部众，回纥繇是大振。二十年，薛延陀国乱，回纥部长吐迷度与仆骨、同罗等，共击败之。既复杀其可汗拔灼，遂据其地内附，以为翰海府。二十二年，所部内乱，寻诏授乌迷度子婆闰为翰海都督。天宝初，回纥部与拔悉密、葛逻禄，共攻杀突厥骨咄叶护，自为叶护。既而回纥叶护骨力裴逻遣使入贡，赐爵奉义王。三载，骨力裴逻与葛逻禄共攻杀拔悉密颉跌伊施可汗，遂自立为骨咄禄毗迦阙可汗，遣使言状，诏拜为怀仁可汗。于是南据突厥故地，立牙帐于乌德犍山，初统九姓：曰药逻葛，曰胡咄葛，曰��屈罗勿，曰貊歌息纥，曰阿勿嘀，曰葛萨，曰斛嗢素，曰药勿葛，曰奚邪勿。后又并拔悉密、葛逻禄，凡十一部，各置都督，每战则以二客部为先。四载，复击杀突厥白眉可汗，于是回纥斥地愈广，东际室韦，西抵金山，南跨大漠，尽有突厥故地。怀仁卒，子磨延啜立，号葛勒可汗。至德以后，中国多故，回纥益强。建中初，回纥登里可汗嗣立骄横，议大举入寇，为其相顿莫贺达干所杀，登里从兄自立为合骨咄禄毗迦可汗，请为藩臣，诏册为武义成功可汗。贞元四年，表请改称回鹘。太和以后，回鹘益衰。开成末，为黠戛斯所败，诸部溃散。太中初，其余种散亡殆尽，别部居甘州者，为甘州回鹘。五代时，屡遣使朝贡。

薛延陀亦匈奴别种，即铁勒部落也。唐初西突厥强，薛延陀附属焉。武德末，西突厥势衰，因帅部落附突厥颉利。贞观初，颉利政乱，薛延陀与回纥、拔野古等，相率叛之，败突厥兵。二年，突厥北边诸姓多叛颉利归薛延陀，共推其俟斤夷男为可汗。上因遣将乔师望间道赍册书，拜为真珠毗伽可汗。夷男建牙于大漠之郁督军山，东至�阐矗�西至西突厥，南接沙碛，北至俱伦水，回纥、拔野古，阿跌、同罗、仆骨、�怪畈拷允粞伞Ｊ�九年死，子拔灼嗣。二十年，为回纥诸部所败，唐遣兵灭之。

咽��亦敕勒种，居得嶷海。唐咸亨四年，弓月部北招咽〈麦丐〉��连兵以叛，既而复降。永淳初，西突厥阿史那车薄叛，围弓月城，咽��复与车薄合，安西都护王方翼击破之于热海。《唐志》有咽��州，寄于北庭府界内。

右漠北诸种