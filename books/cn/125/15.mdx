---
---
---
title: 云南方舆纪要序
---



云南古蛮瘴之乡，去中原最远。有事天下者，势不能先及于此。然而云南之于天下，非无与于利害之数者也。其地旷远，可耕可牧，鱼盐之饶，甲于南服。石桑之弓出鹤庆、永宁二府境，黑水之矢爨夷居黑水内，善造毒矢，着肤立死。今其种散居诸郡山谷间，猡、獠、爨、�仓�人，率之以争衡天下，无不可为也。然累世而不一见者，何哉？或曰：“云南东出思、黔已数十驿，山川间阻，仓卒不能以自达故也。吾以为云南所以可为者，不在黔而在蜀。亦不在蜀之东南，而在蜀之西北。元人取道泸州，置驿于永宁、赤水之间，盖用蜀之东南。明初取道贵州，置驿于普定、普安之间，则又弃蜀而专事黔矣。大都邮驿之设，以京师为向背，而夺其径易之路，示以画一之途，亦制驭强索者，所有事也。沿袭渐久，遂徇耳目而废其心思。若谓云南要害舍黔中无足计者，是亦不知变也已。明初，规取云南，太祖谕傅友德曰：关索岭路，本非正道。正道又在西北，此亦不专事黔中之一验也。吾观从古用兵，出没恍惚不可端倪者，无如蒙古忽必烈之灭大理也。自临洮经行山谷二千余里，自金沙江济，降摩荻，入大理，分兵收鄯阐诸部，又入吐蕃，悉降其众。夫从临洮而抵金沙，亦不过二千里，行军于无人之地，更不事假道蜀中也。夫彼可以来，我何不可以往？设有人焉出丽江而北，招纳诸番，结以信义，径上洮岷，直趣秦陇，天下之视听，必且一易，以为此师从天而降也。或者曰：此上策也。然而未易言矣。请言其次者，则盍观蒙氏之已事乎？蒙氏之初，以小夷倔强，并有六诏。吾计其时，唐之天下尚无事也。而首发大难者，乃在南诏。鲜于仲通、李�┥ザ�十万之师，而南诏之势遂成。太和三年，尝陷戎、��、邛三州，径抵成都，寇东川，大掠而去，蜀中为之虚耗。大中十三年，寇播州，陷之。咸通四年，寇西川。六年，陷��州先是，咸通二年寇��州，是年又陷��州。又咸通元年至五年，再陷安南，乱邕管。十四年，寇黔中。十五年，寇西川。明年，逼成都。乾符初，复寇西川。盖当天宝之时，以迤咸通、乾符之季，中国疲于奔命者，后先历见。论者谓唐之式微，繇宦官蠹其内，南诏扰其外也。夫南诏以一隅之地，而能为中国患如此者，必取道会川而北径走成都也。或者据韦齐休之说，以为清溪关能引云南之寇。宋弃��州，而蜀遂无边患。自此以后，故道遂湮。此非通论矣。夫弃清溪关，必先弃��州。��州，今版图内地也。明初，大理总管段宝闻太祖开基，遣其叔段真从会川走金陵，奉表归顺，此出何道乎？今永宁、莨渠、北胜以东，姚安、武定以北，皆与蜀之盐井、会川、东川接界。自诸葛武侯平南中，以迄王建之破郑�兀�明玉珍之侵中庆，皆取道于会川之南，特未尝规模前烈，赫然启疆，以梁、益为先务耳。故道岂尽榛芜也？且临洮可以创行而越金沙，建昌何不可循迹而问两川乎？或又曰：往时云南所以争蜀者，以蜀为富饶耳。今时势已异，两川数千里间，荡为丘墟。得其地，谁为之耕；得其城，谁为之守。蜀所以不足问也。予曰：此又不然。蜀中幅员广远，山川�纷瑁�乱寇之剪屠，大抵成都最甚。其窜徙穷僻，保聚山谷者，时亦不乏焉。诚广为招徕，厚其生殖，择噤喉之地，画而守之。且耕且屯，严为训练，敌来攻我，势未能旦夕下也。转输则长安以南，道途险远；出掠则村落鲜少，清野无虞。此亦坐制敌人之策矣。且夔门尚有掺戈之士，郧中亦多挺���⒅�夫，松潘、龙安之交，番族之戴，我豢养者不难揭竿起也。因利乘便，驱而用之。北震关中，东临三峡，不患无策矣，岂将坐槁于寂寞之乡哉？诚如是也，吾计黔、楚之间，虽有压境之师见，我方纵横四出，捣其不备也，势必还而自救，则东道之患宽矣。或曰：子之坐筹，若有余矣，惜未身阅其际也。方东道孔棘时，专力以图之，犹惧不足。尚能从容北顾，为多方误敌之谋哉？予曰：此误于不早图也。昔祖逖以单弱之旅慷慨渡江，及屯雍丘，俨然重镇。以刘曜、石勒之强，不能为之难，使今有远猷者出焉。统罢散之卒，入空虚之地，措置有方，应援益众，安在不可奋然有为，而逡循失据。望敌气沮，使敌势日张而吾境日蹙，以至于亡也。且也吾专拒敌于东，而敌果不能为我患，是亦可也。我拒敌于东而敌忽乘吾之西，又将何以应之哉？俟敌之加我，而后分兵以应之，何如敌未加我，而先发以制敌，使敌不能测吾之虚实也。诚以数千里之地接壤吾之封内，又为吾所恃以图度中原之本也，乃竟同瓯脱置之，不亦异哉？上策既未可行，中策又不知法，而局守于曲靖、普安之郊，此最下策也，太祖固言之矣。曰：关索岭非云南正路也。何其不三复乎此也？君子盖观于蒙氏之所以兴，及段氏之所以亡者，而未尝不为之欷嘘太息也。