---
---
---
title: 卷六十九
---



◎四川四

◇夔州府东至湖广归州三百三十里，南至湖广施州卫五百里，西至重庆府忠州七百里，北至陕西平利县八百四十里。自府治至布政司一千九百里，至南京三千五百三十里，至京师六千九百八十里。

《禹贡》荆、梁二州之域。春秋为庸国地，后属巴国。战国时属楚。秦属巴郡。汉因之。后汉末，置固陵郡，又改为巴东郡。三国汉因之《晋志》：献帝初平元年，刘璋分巴郡立永宁郡。建安六年，改永宁为巴东郡。二十一年，先主分巴东立固陵郡。章武元年，又改固陵为巴东郡，前巴东郡为巴郡。晋仍曰巴东郡。刘宋泰始五年，置三巴校尉，领巴东等郡。萧齐兼置巴州，寻省。梁置信州皆治白帝城。后周因之。刘�骶湓唬喊投�，周改永安郡。隋废郡，仍曰信州《隋志》：后周置信州总管府。大业初，始废。大业初，复曰巴东郡。唐武德初，仍曰信州。二年，改为夔州高祖母，独孤信女也。讳信，改为夔州，寻置总管府，又改为都督府。天宝初，曰云安郡。乾元初复故刘禹锡曰：至德初，云安郡统峡中五郡军事。乾元以后，始降为江陵支郡。五代时，亦曰夔州王建初置镇江军治此，兼领忠、万二州。既而移治忠州。梁乾化四年，仍治夔州。后唐天成三年，升为宁江军节度。孟蜀因之，仍治夔州。宋因之夔州路治此，亦曰云安郡宁江军节度。南渡后，并置都督府于此。元曰夔州路。明洪武四年，仍曰夔州九年，州改隶重庆卫。十四年，升为府，领州一、县十二。今仍旧。

府控带二川，限隔五溪，据荆楚之上游，为巴蜀之喉吭。《史记》：楚肃王四年周安王二十五年，为��关以拒蜀。《班志》鱼复县有江关，后《志》鱼复有��关。盖即以江关为��关也。《华阳国志》：巴楚相攻伐，故置江关、阳关阳关，见重庆府涪州。��关，见湖广长阳县。公孙述使将军侯丹开白水关见汉中府宁羌州，北守南郑，任满下江州今重庆府巴县，东据捍关。田戎出江关，拔巫及夷道、夷陵，据荆门、虎牙见湖广重险。建武十一年，岑彭大破田戎于荆门，率诸军长驱入江关。江关，蜀之东门也。入江关，则已过三峡之险，夺全蜀之口矣。公孙述之败亡，始于失江关也。建安十九年，先主攻雒未下雒，今汉州，诸葛武侯与张飞、赵云自荆州将兵溯流，克巴东，至江州。章武三年，先主败于夷陵，退屯白帝。其后吴将全琮来袭，不能克。终蜀汉之世，恒以白帝为重镇。张氏曰：武侯治蜀，东屯白帝以备吴，南屯夜郎以备蛮，北屯汉中以备魏。是也。魏景曜六年取蜀，遂使王�鍪匕涂ぃ�谋以袭吴。晋咸宁五年，�鏊�楼船之师，东下白帝，于是丹阳、西陵所在崩溃。永和三年，桓温西讨李势。义熙九年，刘裕使朱龄石平谯纵，皆由白帝而上。刘宋泰始二年，以三峡蛮獠岁为抄暴，因立三巴校尉府于白帝，兼领荆州之巴东、建平，益州之巴西、梓潼郡以镇之。历齐、梁之季，荆、益相持，辄以巴东为襟要。隋开皇八年伐陈，分遣杨素出永安，下三峡。陈人上流之师，悉为所败。唐武德四年，李孝恭、李靖军出夔州，而萧铣丧亡。五季初，王建扼夔门，与荆南相距。其后孟蜀继之，亦以夔为东面之防。宋乾德二年伐蜀，分遣刘光义等由归州进克夔州，尽平峡中地。迨蒙古入蜀，往往欲从夔州逸出，东瞰荆、湖。明初，伪夏据蜀，亦固守瞿塘、汤和，廖永忠百计攻之乃下。盖夔州凭高据深，实水陆之津要。丁谓曰：夔城，所以坚完两川，间隔三楚。王氏应麟曰：夔州者，西南四道之咽喉，吴楚万里之襟带也。

奉节县附郭。秦置鱼复县，属巴郡。汉因之，江关都尉治焉。后汉亦曰鱼复县。章武元年，先主改固陵郡为巴东郡，治鱼复。是也。二年，又改县曰永安。晋太康初，复曰鱼复。宋齐因之。皆为巴东郡治。梁并置信州治此。西魏改县曰人复。隋因之，亦为信州治。唐初亦曰人复县，夔州治焉。贞观二十三年，改曰奉节县。宋因之。明洪武九年，省县入州。十四年，复置。编户四里。

○鱼复城《志》云：旧治在赤甲山上。春秋时，庸国之鱼邑也。《左传》文十六年，楚侵庸，七遇皆北，惟礻卑、�延闳耸抵鹬�。礻卑、�讯�邑，与鱼近也。《水经注》：江水东经鱼复县故城南，城故鱼国。秦置鱼复县，汉因之，公孙述移于城之东南白帝山上。在今县城东五里。《元和志》：白帝山，州城所据，与赤甲山接。初，公孙述据蜀，殿前井有白龙出，自称白帝，因更鱼复城为白帝城。先主征吴，败还，至白帝，改为永安。今卧龙山下有永安故宫。白帝城周回七里，西南二里，因江为池，东临�韵�，即以为隍，唯北一面山差逶迤，羊肠数转，然后得上。吴朱绩密书结蜀，使为兼并之虑，蜀遣阎宇将兵五千增白帝守。是也。晋元兴三年，益州刺史毛璩以桓玄篡逆，帅众屯白帝以讨之。义熙初，谯纵据蜀，置巴州于白帝。二年，益州刺史司马荣期击谯明子于白帝，破之。宋泰始二年，益州刺史萧惠开遣将费欣寿东下，应晋安王子勋于寻阳。至巴东，巴东人任叔儿据白帝，击欣寿，斩之。五年，分荆、益二州置三巴校尉，治白帝。梁大宝初，益州刺史武陵王纪使世子圆照将兵援台城，受湘东王节度，军至巴水，绎授以信州刺史，令屯白帝。承圣二年，纪将兵出峡，败死。明年，西魏将李迁哲南略地，时蛮酋向五子王据白帝，迁哲击走之。宇文泰因以迁哲镇白帝。《北史》：周天和元年，陆腾平信州诸蛮，州旧治白帝，腾更于刘备故宫城南八阵滩，北临江岸筑城，移置信州。唐时仍治白帝城。自宋以后，益徙而西。董钺曰：州旧治瞿峡口，景德中，始徙今治。距峡口才八里。熙宁十年，始城其地。陆游《入蜀记》：夔州在山麓沙上，所谓鱼复永安宫也。宫今为学基，州治在宫西北。景德中，转运使丁谓、薛颜所徙，比白帝颇平旷，然失关险，无复雄桀矣。《城邑考》：郡城，宋熙宁中筑。元初毁。明初，树栅为城。成化十年，始筑城浚池。正德初，又复营缮。有门五，城周八里有奇。

水逻城在府东境。后周天和元年，信州蛮冉令贤等据巴峡反，攻陷白帝于江南，据险要置十城，自帅精锐固守水逻。水逻城在江北。周将陆腾进讨，议先取江南，剪其毛羽，然后进攻水逻。乃遣别将王亮率众渡江，拔其八城，因分道攻水逻，路经石壁城。其城险峻，四面壁立，惟有一小路，缘梯而上，蛮蛋以为峭绝，非兵众所行，腾被甲先登，遂克之。水逻侧有石胜城，亦是险要。令贤使其兄龙真据之，腾诱之来降，袭取其城，引兵向水逻，蛮众大溃，斩获无算。别将司马裔又下其二十余城，尽俘党类，因为京观于水逻城侧。

石墨城在府东北境。冉令贤党向五子王据此，其子宝胜据双城。陆腾既平水逻，招之不从。因遣王亮屯牢坪，以图石墨。司马裔引兵图双城。腾虑双城孤峭，攻未可拔，贼若委城遁散，又难追讨，乃令诸军周回立栅，遏其走路。贼大骇，遂纵兵击之，悉平其党。胡氏曰：今归州巴东县北临江有铁枪头，长数丈，经数百年不损，目曰向王枪。疑即诸向所据处。又双城，亦见湖广巴东县。

○白帝山府东十三里。峡中视之，孤特峭险，比缘马岭，接赤甲山。其平处南北相去八十五丈，东西十丈。故巴东郡治此，即白帝城也，四面峭绝，惟马岭差逶迤可上。晋益州刺史鲍陋镇此，为谯道福所围，城中无泉，乃南开水门，凿石为函道，设机取之。水门之西即滟�嵌岩病！鸪嗉咨剑�在府东北十五里。不生草木，土石皆赤，如人袒胛。本名赤岬山。《淮南子》注：岬，山胁也。或曰：以汉时尝取巴人为赤甲军，故名。上有石城，《类要》云：即鱼复县故址也。一云公孙述所筑。

白盐山府东十七里。崖壁高峻，色若白盐。《水经注》：白盐崖高可千余丈，俯临神渊。是也。明初伐蜀，汤和分军出赤甲、白盐两山间，遂克夔州。又胜己山，在府东九里。峰峦叠秀，巍然独出众山之上，因名。宋乾道中，郡守王十朋锡以今名。又府东十余里有羊角山，下临大江。○卧龙山，在府治东北五里，以有武侯祠而名。郡人以为游赏之胜，上有义泉，相传武侯所凿。《志》云：府北十五里有长松岭，上多古松，因名。

麦子山府北二百余里。山延袤四百余里，东抵湖广之房竹，北接陕西之平利，西南则与奉云、开万等县相连，内有红线崖、筛罗崖等处，原存古寨，可容数十万人，上有壤田，可资饷给。正德嘉靖间，群贼皆啸聚于此，副使张俭曾议设堡编夫，以严把守，寻复废弛。

瞿唐峡府东三里。两崖对峙，中贯一江。滟�嵌颜�当其口，为楚蜀之门户。又有南乡峡，在府西十五里。余详见重险瞿唐关。

○大江在府城南。自重庆府忠州流入万县界，又东经云阳县南，过府境，又东入巫山县界。自瞿唐而下谓之峡江，夏秋水泛，两崖扼东，数百里间，滩如竹节，波涛汹涌，舟楫惊骇。李埴曰：江出�吧剑�行二千余里，合蜀众流，毕出瞿唐之口。山疏而��桀���耍�水激而奔汛，天下瑰玮绝特之观，至是殚矣。又《峡程记》：蜀中二百八十江，会于峡间，次于荆门，都四百五十滩，称为至险。其在夔州府城西者，曰虎须滩。杜甫所云，瞿唐漫天虎须怒。府东三里又有龙脊滩，江中有石长百丈，状若龙脊，夏没冬见。余见大川岷江及川渎异同。

大�运�在府城东。自达州万顷池发源，经此流入大江。又东�运�，在府东十里。《舆地纪胜》：公孙述于东�运�滨垦稻田，因号东屯。东屯稻田，水畦延袤，可得百许顷。前带清溪，后枕崇冈，树林葱�ぃ�气象深秀，去白帝故城五里而近，稻米为蜀第一。郡给诸官俸廪，以高下为差。《夔门志》：东屯诸处，宜瓜畴芋区，�晕饕嗳弧！度胧窦恰罚荷郊渲�流通江者，土人皆谓之曰��。

汤溪府西百里。《水经注》：江水自朐貼县东径下瞿滩，左则汤溪水注之，谓之汤口。后周陆腾讨冉令贤军于汤口，遣军渡江，拔令贤江南八城。是也。○龙洞溪，在府西九十里，下通大江。《志》云：溪上产灵寿木。又府东南六里旧有鱼复陂，县以此名。

青苗陂在瞿唐东。蓄水溉田，民赖其利。又有天池，浸可千顷。《志》云：在奉节、巫山两县间。○盐泉，在府南。《荆州图副》：八阵图下东西三里有一碛，东西百步，南北四十步，碛上有盐泉井五口，以木为桶，昔尝取盐，即时沙壅，冬出夏没云。

○永安宫在卧龙山下。一云今府学宫是其地。先主征吴败还，至白帝，改鱼复为永安而居之，后人因名其处曰永安宫。王十朋曰：永安宫，今为郡仓，据爽垲，状如屏。宫之北有水曰清�裕�泻出两山间，东入于江，又东过滟�侨胗谙俊Ｏ靠谟猩剑�束立群峰外，白盐也。

江关《括地志》：在鱼复县南二十里。巴楚相攻时置。章怀太子贤曰，旧关在赤甲城，后移在江南岸，对白帝故城基，即今瞿唐关之南岸矣。《后汉·岑彭传》：公孙述遣将乘枋��下江关，即此也。亦谓之��关。《后汉志》：鱼复县有捍关。《舆地广记》：赤甲城有古��关。盖��关即江关之通称矣。李埴曰：蜀之为境，北以剑门为根，东以鱼复为首，此二物者，蜀之噤喉扃�垡病Ｕ焦�时，楚建��关于此。汉置江关都尉。后汉省尉而关如故。《名胜志》：江关，今谓之下关城。王氏曰：古之江关，即今之瞿唐关，又谓之铁琐关，大都以守峡口之险。今俱详见重险瞿唐关。

百牢关府东十里。王氏曰：关盖古名，后人所增置，魏辛毗诗：夔州百牢门，兵马不可越。唐杜甫诗：巴中之东巴东山，江水开辟流其间，白帝高为三峡镇，夔州险过百牢关。则百牢以喻夔险耳，非实有是关也，况辛毗时未有夔州之名乎。又石门关，在府东北六十里。《志》云：旧名鬼门关。盖亦传讹也。○凤凰关，在府西五里，又府西二十里有阁溪关，三十里有铁山关，府东北二里又有吕公关，东十里有石龙关，俱唐宋以后增置。

三钩镇《寰宇记》：在城东三里。旧时铁锁断江浮梁御敌处也。镇居数溪之会，故曰三钩。唐武德二年废。或云，镇在瞿唐峡口，即所谓铁锁关也。○西津口，在府西，或曰大江渡口也。宋淳化四年，蜀中贼李顺余党寇夔州，白继��败之于西津口。即此。今府西南有水磨渡，府东十里有东�远桑�六十里有小江渡。

永宁驿府西三里水驿也。又西六十里曰安平水驿，一百二十里曰南沱水驿，接云阳县界，又府东南八十里有龙塘水驿，二百七十里有马口水驿，俱为往来津要。

八阵碛在府城南。《元和志》：在奉节县西七里。《寰宇记》：在县西南七里。《夔州图副》云：永安宫南一里渚下平碛上，周回四百十八丈，中有诸葛武侯八阵图，聚细石为之，各高五尺，广十围，历然棋布，纵横相当，中间相去九尺，正中开南北巷，悉广五尺，凡六十四聚。或为人散乱，及为夏水所没，冬水退，复依然如故。《水经》：江水东经诸葛亮图垒南。《荆州记》：鱼复县西，聚细石为垒，方可数百步，垒西聚石为八行，行八聚，聚间相去二丈，因曰八阵。既成，自今行师，庶不覆败。八阵及垒，皆图兵势行藏之权也。薛氏曰：图之可见者三，一在沔阳之高平旧垒，一在新都之八阵乡，一在鱼复永安宫南江滩水上。蔡氏谓广都亦有之，则八阵凡四。然广都土垒，已残破不可考。世传风后《握机文》，则《鱼复图》之注；马隆《八阵赞》，又《握机文》之注。又汉时都肄已有孙吴六十四阵。窦宪常勒八阵击匈奴。晋马隆用八阵以复凉州。陈�吵职谆⑨Γ�以武侯遗法教五营士。后魏柔然犯塞，刁雍上表，采诸葛八阵之法，为平地御寇之方。李靖对太宗言，六花阵法，本于八阵。是则武侯之前，既有八阵，后亦未尝亡也。严从曰：武侯所习，风后《五图》。桓温云是常山蛇势，徒妄言耳。常山蛇者，孙子所谓率然盖高直陈也。杜牧曰：数起于五而终于八。武侯以石纵横八行，布为方阵，奇正之法，皆生于此。又八阵图后有二十四聚，作两层，每层十二聚。洪氏曰：八阵魁六十有四，重易之卦也；却月魁二十有四，作易之画也。画起于圆而神，故却月之形圆；卦定于方以知，故八卦之体方。方居前而画居后，卦自画始，方自圆生也。壁门直袤曲折翼其旁，阴阳二物也。握奇则虚，一之象也。

巫山县府东百三十里。东至湖广巴东县百六十里。楚之巫郡也。秦昭襄王三十年，蜀守张若取巫郡，寻改置巫县，属南郡。汉因之。后汉建安中，先主改属宜都郡。二十四年，孙权分宜都、巫、秭归为固陵郡。章武元年，先主遣吴班、冯习等破权将李异等于巫，进兵秭归，寻败还。孙休改置建平郡，治信陵。魏灭蜀，亦置建平都尉治巫。晋咸宁元年，改都尉为郡，仍治巫。宋、齐亦曰建平郡。隋废郡，改县曰巫山，属信州。大业初，属巴东郡。唐属夔州。宋因之。今城周二里有奇，编户三里。

○巫城在县东北。《水经注》：城缘山为墉，周十二里一百十步，东西北三面皆傍深谷，南临大江。是也。隋移县于今治。○南陵城，在县南大江南岸，北对阳台山。晋南渡后，置县，属建平郡。刘宋初，废。今县南大江渡口犹曰南陵渡。又江阴城，在县西六十里。《志》云：后周天和初，置县。建德中，废。

○巫山县东三十里。亦曰巫峡。有十二峰，蜀人谓之东峡，以在蜀境东也。晋咸和中，凉张骏欲通使建康，假道于成李雄，雄欲使盗覆其使者张淳于东峡，不果。余详见名山巫山。

阳台山在县治北，高百丈。《志》云：上有云阳台遗址。又县东北四里有女观山。《志》云：女观山西畔小山顶有楚故离宫遗址，俗名细腰宫，三面皆荒山，惟南望江山最为奇丽。又驱熊山，在县东二里，下有石滩，四季湍急如熊声。

寒山县东五十里。垂崖千层，绝壑万丈，其势高寒。《荆州记》：寒山九阪最为险峻。陆游云：县隔江有南陵山，极高大，有路如线，盘屈至绝顶，谓之一百八盘。盖施州正路也。旧南陵县以此名。

千丈山县东北百里。山极秀异，高于众山。又飞鸟山，在县西南六十里。山高插云，鸟飞不能越，因名。又有乌飞岩，在县西南四十里，与燕子坡相对。《水经注》：乌飞水自沙渠县南，北径巫县，注于江，谓之乌飞口。沙渠今湖广施州卫。○琵琶峡，在县治西，夹江两岸相对，亦曰琵琶峰。

○大江在县南。自奉节县流入界，又东入湖广巴东县界。江行峡中，最为险��厄。县东旧有新崩滩。《水经注》：江水历峡东，径新崩滩。此山汉和帝永元十三年崩。晋太元二年，又崩。当崩之日，水逆流百余里，涌起数十丈。今颓崖所余，比之诸岭，尚为竦桀。东下十余里，即大巫山。范成大云：神女庙东二十里至东奔滩，高浪大涡，巨縆掀舞，不当一叶也。东奔，即新崩之讹矣。

大宁河在县治东。其上流即大宁县之马连溪也，经大昌县流入境。下流入大江。《水经注》谓之巫溪。又县东南百五十里有万流溪，自湖广施州卫界流经此，合于大江。○清溪，在县东十里。陆游曰：县有清水洞，极深幽，即此溪矣。又城北有茹溪，俗谓之小溪。

○跳石镇在县西北。唐雷万春为县之跳石人，亦曰跳石乡。○三会寨，在县东。宋乾德三年，刘光义等伐蜀，收复三会、巫山等寨，拔夔州，即此。

高唐驿在县治西水驿也。《舆程记》：江行自高唐驿而东，九十里至万流驿，入湖广归州境，又七十里，即巴东县矣。○巴中驿，在县东八十里。《志》云：巫山陆路至巴东百八十里，鸟道崎岖，行者苦之。万历三年，改小桥公馆，建巴中驿，巴、巫二郡之民始免疲困。

大昌县府东北二百里。东北至湖广竹山县二百七十里。汉巫县地。晋置泰昌县，属建平郡。宋、齐因之。后周以宇文泰讳，改曰大昌，置永昌郡，寻废。隋县属信州。唐属夔州。宋端拱初，改属大宁监。元至元二十年，并入大宁州。明洪武十四年，复置。今县城周不及二里，编户二里。县今省。

○北井废县县东南二十五里。晋泰始初置，属巴东郡。五年，改属建平郡。宋齐因之。后周天和中，省入大昌县。又大昌废城，在县西。《北宋志》：县旧在大宁监南六十里，嘉定八年，移治水口，即今县也。

○金头山县东北四十里。山势高耸，冬月积雪不消。又县西南三里有聚奎山，亦高峻。○九水坪，在县东百二十里。《志》云：其下水流环汇，因名。

○大宁河在县南。自大宁县流入境，亦谓之昌溪。又东南流入巫山县界。

千顷池县西三十六里。波澜浩渺，分为三道，一道东流，经县西，为井源；一道西流，为云阳县汤溪；一道南流，为奉节县西�运�。又县南二十里有石柱潭，从岩岫间涌出，相传为龙湫。

○当阳镇在县西四十里。有巡司戍守。

大宁县府东北三百二十里。北至湖广竹��县三百五十里。本太昌县地。宋开宝六年，以县之盐井地置大宁监。元至元二十年，升为大宁州。明洪武九年，降为县。城周二里有奇，编户三里。县今省。

○大宁城县北八里。宋盐监初置于此。丁谓《夔州移城记》：乾德中，伐蜀，师分剑、巫而入。时滟�嵌迅撸�楼船难进，步骑自襄州西山裹粮兼行，林麓无际，涧壑相接，不知道路之所从，得蜀民诣王师献书，由大宁路直趣夔州。平蜀之师，实取道于此。后移监于今治。○永昌城，在县东南。《志》云：后周所置永昌郡盖治此。又永安城，在县治西。或曰，东晋置永宁县，属建平郡。刘宋初，废。即此城也。后讹为永安。

○凤山县治东。一名东山。木石苍翠，景物幽绝。又石钟山，在县东北十五里，与二仙山相望。上有大石如钟，因名。《志》云：二仙山在县东北十七里盐泉侧，山高百余丈，上下皆峭壁，有二仙洞，一名王子洞，深不可测，洞前有池，虽旱不竭。○石柱山，在县北二十里，一峰削成，与县东剪刀峰、道士峰相连，皆为奇胜。《志》云：县治东有道士峰，与东桂峰相近。又东南五里曰朝阳峰，北八里曰剪刀峰，以两峰对峙，形如剪刀也。

宝源山县北二十五里。气象盘蔚，大宁诸山，此独雄峻。山半有石穴，出泉如瀑，即盐泉也。○绣墩山，在县东北四十里。山形如墩，顶平旁峻，惟一径可通，昔人尝避兵其上。

○马连溪县西五里。源自达州万顷池流经县治西，历大昌县，入巫山县界，注岷江，即大宁河之上源也。溪中有大悲口。《志》云：大悲口在县治西，溪心两巨石对峙，上广下狭，旁有乞灵祠。谚云：船过大悲口，盐始为吾有。亦名南渊。

○袁溪镇县东北二十里。有巡司戍守。又县北二十里有大宁盐课司，掌盐税。○四十八渡，在县东二百三十里。水流曲折，为行旅之阻，道出湖广房山县。

云阳县府西百七十里。西南至万县二百五十七里。汉朐忍县地，属巴郡。晋属巴东郡。宋齐因之。后周改为云安县。隋属信州。唐属夔州。宋开宝六年，置云安军治焉。宋末，军废。元至元十五年，复隶云安军。二十年，升云阳州，以云安县省入。明洪武七年，改州为县。城周八里有奇，编户九里。

○朐忍城县西四十里。汉县。后汉兴平元年，刘璋遣赵韪击刘表，屯朐忍是也。晋改曰朐��忍县，属巴东郡。阚る曰：朐，音蠢；��忍，音闰；朐��忍，丘蚓也。土地下湿，多朐��忍虫也。颜师古曰：朐，音劬。章怀太子贤曰：云安西万户故城，即汉之朐忍县。后周改置云安县，朐��忍并入焉。《志》云：旧城，宋为万户驿，今名万户坝。

云安监城县西北三十里。刘�骶湓唬涸瓢捕嘤醒卫�，自汉以来，皆置官司之。唐末置云安监。五代唐长兴初，时云安、大昌、南浦皆有盐官，属东川。孟知祥请割云安十三监隶西川，以盐直赡宁江军屯兵。时西川分兵屯夔州，以拒荆南也。明年，知祥将李仁罕陷万州及云安监。宋亦置监于此，属云安军。熙宁四年，以云安监户口析置安义县。八年，户还隶云安县，复为监。元并入云安军。明置云安盐课司，即故监城矣。

○飞凤山在县南大江南岸，与县对峙。以形似名。又石城山，在县治北二里。○汉成山，在县北十五里。《志》以为仙真栖止之宅。

马岭山县北二十九里，与三牛山相对。汉初扶嘉言：三牛对马岭，不出贵人出盐井。今三牛山去马岭十里，皆近盐井。又马鞍山，在县北三十里，亦与三牛山相连。○上下岩，在县西百里，其下岩亦名燕子岩。

○大江县治南。自万县流入界，江中有碛，矫如游龙，亦谓之龙脊。又东入奉节县界。《志》云：大江经万户驿，旁有横石滩，上有横梁候馆。又有宝子塔，在治东大江中。古人凿石为塔，以为行舟之则。谚云，水浸宝塔脚，下舟休要错，即此。○小江，在县西六十里。源出新宁县界，流经开县，合清江入县境，又西南注于大江。亦谓之开江。对大江而言，谓之小江。

汤溪在县东，接奉节县界。常璩曰：水源出县北六百余里上庸县界，南流历县，翼带盐井一百所，巴川资以自给。粒大者方寸，中央隆起，形如张伞，因名伞子盐。有不成者，形亦必方，异于常盐。王隐《晋书·地道记》：入汤口四十三里，有石煮以为盐，大者如升，小者如拳。煮之，水竭盐成。盖蜀火井之伦，水火相得乃佳矣。汤溪下与檀溪水合，上承巴渠水，巴渠南历檀井溪，檀井入汤水，汤水又南入于江，所谓汤口也。○东�裕�在县东北，流入云安场，下流入江。以水在县东而名，非奉节之东�砸�。

天师泉县治西二里。每五月江水涨浊，一水自岩窦间溢出，甘洁清冽，一邑用之不竭，尽九月而止。又瀑布泉，在县南飞凤山之麓，下流入江。

○五溪镇在县西北。有巡司。旧《志》云：县北三十里有铁檠巡司，西北三十里则云安盐课司也。○巴阳水驿，在县西二十里。又有五峰水驿在县南。《舆程记》：自巴阳驿至五峰驿，水道凡九十里。五峰驿西有橘官堂故址。《汉志》朐忍有橘官。《元和志》云安县有橘官。此即其治所也。又百里而接于夔州之南沱驿。

万县府西四百五十里。西南至忠州二百六十里，北至开县二百三十二里。汉朐忍县地。三国汉建兴八年，置南浦县，属巴东郡。沈约曰，时益州牧阎宇表改羊渠立县，是南浦本名羊渠，蜀前此所置县也。晋仍属巴东郡。宋、齐因之。后周置安乡郡治焉，寻改县曰安乡，郡曰万川。隋开皇初，郡废。十八年，改县曰南浦，属信州。大业初，属巴东郡。唐武德初，仍属信州。二年，置南浦州。八年，州废，以南浦县属夔州。是年，复立浦州。贞观八年，改为万州。天宝元年，曰南浦郡。乾元初，复故。宋因之，亦曰南浦郡。元至元二十年，以南浦县省入州。明洪武七年，改州为县。今城周五里，编户四里。

○南浦城今县治。三国汉置县于此。刘�骶湓唬汉笪悍蛛再N县置鱼泉县。后周改为万川。今本志不载也。唐宋皆为州郡治。元省。今县城成化末筑，正德初增修。

武宁废县县西百二十里。汉巴郡临江县地。晋、宋以后因之。后周析置源阳县，并置南州及南都郡治焉，寻改郡曰怀德，县曰武宁。隋开皇初，州郡俱废，县属临州。唐属万州。刘�骶湓唬合刂渭窗妥庸食且病Ｋ稳允敉蛑荨Ｔ�因之。明初省。今武宁巡司置于此。

○都历山在县治北。一峰突出众山之上，氵�鲮瓯拔�平阜，气象融结，为县之主山。又南山在县治南，下瞰大江。《图经》云：面揖南山，背负都历是也。○天城山，在县西五里。四面峭立如堵，惟西北一径可登。一名天生城。相传汉昭烈尝驻兵于此，常璩所云小石城也。《纪胜》云：天城山三面峻壁，惟山后长延一脊，容径尺许，累石为门，俗亦谓之天子城，以昭烈名也。又县西三里有西山，上有太白岩，以李白名，岩下有池，为登临之胜。

羊飞山县西南五十里。《蜀鉴》云：三国时有羊渠县。盖置于山下。又人存山，在县西四十里，一名万户山。又县西十里有鱼存山，下广上锐，崖面有石，形如双鱼。又县北八里有狮子山。《志》云：山形如狻猊，四面险绝，惟鼻尖可登。○木枥山，在县西百里。相传洪水时，惟此山木枥不动，因名。又西百二十里有黄芦山，与忠州接界。

岑公岩在县南大江南岸。盘结如华。盖左为方池，有泉涌出岩际，盛夏注水如帘，隋末有岑道愿者隐此，因名。又县治西有古练岩，东二里有下岩，皆幽胜。○黄金岛，在县南三里，近江南岸，屹立江心，高数丈，土人淘金于此。

○大江县治南。自忠州东北流入界，经县治南，又东北入云阳县界。县西六十里有湖滩，水势险急，春夏泛溢，江面如湖。宋嘉熙中，蒙古渡湖滩，施、夔震动，即此。又有峨眉、盘龙诸碛，皆在县西江中。

�ο�县西五里。自梁山县流入界，春夏涨潦，则并舟为筏，济往来者。溪之上流有天生桥，巨石成桥，长与溪等，平阔如履平地，溪流出其下，下流注于大江。○彭溪，在县东八十里。《水经注》：彭溪经朐貼县西六十里，南入于江，谓之彭溪口。即今开江之下流也。旧设小彭驿于此。

北集渠在县东。《水经注》：源出高梁山，径新浦县西，又南百里入朐貼县，南入于江，谓之北集渠口，别名班口，又曰分水口。又有南集渠，出涪陵界，谓之于阳溪。至县南，北流注江，曰南集渠口，亦曰于阳溪口。

○西柳关在县西。北宋宝�淘�年，蒙古渡汉江，寇万州，入西柳关，荆湖将高达拒却之。关今废。

集贤驿在县东五里，水驿也。又周溪水驿，在县东五十里。�酝克�驿，在县西北百里。《舆程记》：自忠州水程东行，九十里至漕溪驿，又六十里至�酝炬洌�又六十里至集贤驿，又六十里即周溪驿也。旧《志》以漕溪为巴郡、巴东之界。今属忠州。○分水公馆，在县西百里。《志》云：弘治末建。又递运所，在县东二十里。县治东又有盐厂，商贾辏集处也。

开县府西北四百七十里。西北至达州二百七十里，西南至梁山县百五十三里。汉朐貼县地。后汉建安末，析置汉丰县。三国汉，属巴东郡。晋废，后复置，仍属巴东郡。宋齐因之。梁仍曰汉丰县。西魏改曰永宁。隋开皇末，又改县曰盛山。大业初，属巴东郡。义宁二年，析置万州于此。唐武德初，改为开州。天宝初，曰盛山郡。乾元初，又为开州。广德元年，又改县曰开江县。宋仍为开州治，亦曰盛山郡。元省县入州。前朝洪武六年，改州为县。今城周二里，编户七里。

○开江城今县治。《地志》：后汉末，刘璋所置汉丰县也。《通典》曰：先主所置。隋曰盛山，唐曰开江，自唐以后皆为州郡治。元省开江县，明又改州为县。今县城，成化二十二年修筑，周三里。

清水废县县东六十五里。汉朐忍县地。刘宋置巴渠县，并置巴渠郡治焉。齐、梁因之。后周改县曰万世县，亦曰万世郡。隋开皇初，郡废，县属开州。大业初，改属通川郡。唐初仍属开州。贞观二十三年，改曰万岁县。宝历初，省，寻复置。宋初改县曰清水，仍属开州。元省。○新浦城，在县西南四十里。本汉丰县地。刘宋析置新浦县，属巴东郡。齐梁因之。后周置周安郡于此。隋开皇初，郡废，县属开州。大业中，属巴东郡。唐属开州。宋庆历四年，并入开江县。

西流废县县西北百五十里。《隋志》：后魏置汉兴县。西魏改曰西流，兼置开州及万安、江会二郡。后周省江会郡。隋开皇初，并废万安郡，而开州如故。大业初，州废，县属通川郡。唐武德初，改属开州。贞观初，省入盛山县。

○盛山县北三里。突兀高耸，为县主山，隋以此名县。又县治东有神仙山，东北五里有熊耳山，皆秀耸。《志》云：县南隔江有瑞贤山，群峰秀矗，俗呼州面山。○九陇山，在县西二十里。九峰连峙，势相起伏。其相近又有九折山，山形九折，俗名观音山。《志》云：县南二十里有射洪山，上有旧城址。

石门山县北百里。山有石穴，名盘头洞。洞有水，出嘉鱼。又鲤城山在县西百余里。四面悬绝，东面有城，城间有浦，多生鲤，因名。又有常渠水，流经山下。○崖飞山，《志》云：在县东北百四十里。崖势高悬，如飞鸟然。

○开江县南一里。《志》云：源出新宁县之雾山坎，流入县界，合于清江，又东南入云阳县境，即《水经注》所谓彭溪也。○清江，在县东北四十里。源出达州万顷池，流入县界，经县治东合于开江，谓之叠江。《水经注》：清水至汉丰县东，而西注彭溪，谓之清水口。是也。

垫江县南四十里。源出梁山县之高梁山，春夏泛涨，人多垫溺，流经渠口浦，入于开江，亦谓之浊水。○三潮溪，在县东北五十里温汤井侧。《志》云：井有三水，曰杉木，曰柏木，曰龙马，皆开湔盐课。溪水经其旁，一日三潮，冬温夏凉，颇为神异。又白水溪，在废清水县西南，下流亦注于开江。

○虎爪关县北三里。又县北五十里有金练关，百里有高桥关。○茅坡关，在县西九十里，又西三十里有豆山关，旧皆为戍守处。

梁山县府西六百里。东北至开县百五十三里，西南至忠州垫江县百六十里。汉朐忍县地。西魏置梁山县，属万川郡。隋属信州。唐属万州。宋开宝二年，置梁山军，以县属焉。元�坛酰�还属万州，寻复故。元至元二十年，升为梁山州。明洪武七年，省州入梁山县。今城周五里有奇，编户十里。

○高梁城在县西。《宋志》：开宝二年，以万州丕氏屯田务置梁山军同下州，亦曰高梁郡，因割梁山县隶焉。熙宁五年，又析忠州桂溪地益军。元初亦曰梁山军，寻升为州，皆治此。明初省入县。《志》云：县西有万川城。西魏取蜀，尝置万川郡于此。万川今见万县。《志》误也。

○高梁山县北二十里。《寰宇记》：山东尾跨江，西首剑阁，凡数千里。山长岭峻，其峰崔嵬，蜀中望之，如长云垂天，登者穷日乃至其顶。俯视众山，泯若平原矣。明正德中，贼方四等作乱，西攻重庆府之江津县，官兵击败之，追至高梁山，贼据险拒战。官军分六哨，由大垭、小垭、月垭关并进，直冲其巢，六面皆合，贼大败，溃走。又都梁山，在县北十五里，亦曰高都山。旧有高都驿，乃天宝中进荔枝之路。山壤腴而黄，民以种姜为业。○�齄堇�山，在县西北五十里，俗名狐狸山。正德中，抚臣林俊以其丰腴改今名。又西北一十里曰小碧山，孤峰峭直，色碧如玉。

峰门山县东十五里。山有两崖对峙如门，顶有寒泉。又蟠龙山，在县东三十里。孤峙秀杰，突出众山之上，下有二石洞，洞有二石龙，首尾相蟠，旁有喷雾岩，洞中之泉下注，喷薄如雾。○七城山，在县西三十里。山有七峰，壁立如城。又县西百里有白云山，奇峰突出，势如卓笔，一名笔山。又西二十里有瓦城山，一名石瓦山。山顶坦平，居民耕其上。《志》云：县南百里有柏枝山，下有丙穴，出嘉鱼。

○桂溪县西南三十里。自忠州垫江县流入界，两岸多桂，因名。下流经万县境，入于大江。又蟠龙溪，在县南三十里。源出蟠龙山，下流合于桂溪。

○牛头寨在县西二十里赤牛山上。亦名赤牛城。宋淳�潭�年筑，周三百六十步，敌楼百四十三座，四隅有门，盖戍守之处。

峡石市县东五十里。其北有书院峡，市因以名。峡中又有夫子崖、子贡坝，皆传讹也。《志》云：县有太平驿。嘉靖三十六年，自定远改属此。

新宁县府西北六百四十里。西至广安州大竹县二百二十里，北至达州百八十里。汉宕渠县地。梁置新安县，并置新安郡。西魏郡、县俱改曰新宁。隋初郡废，并县入三冈县。唐武德二年，复置新宁县，属通州。太和三年，改属开州。明年，还属通州。宋属达州。元因之。明洪武四年，省入梁山县。十四年，复置县，改今属。城周二里有奇，编户七里。县今省。

○三冈废县县西北五十里。梁置，属新安郡。西魏属新宁郡。隋属通州。唐因之。宝历元年，废。大中五年，复置。宋属达州。熙宁三年，省入新宁县。又新宁废城，在县西南十七里，故县治此。唐贞观八年，移治賨城，即今治也。賨，或作淙，误。

○七峰山县北五里。一峰突起，分为七支，秀列如戟。《志》云：县治西有屏山，迤逦近城，平顶方麓，为邑巨镇，俗名卧牛山。近《志》：开江之源，盖出于此。○峨城山，在县西三十里。相传汉樊哙尝筑城驻兵于上，遗址犹存。

鸡足山县东二十里。逶迤绵亘，麓分五支，如鸡距然。亦曰鸡山。《唐志》：鸡山接蓬、果二州界。大中五年，蓬果群盗依阻鸡山，寇掠三川，果州刺史王贽弘讨平之。三川，谓东、西两川及山南西道也。其相连者曰八面山。山形秀整，望之八面皆方，因名。○五诰山，在县南五十里。五峰相连，如诰轴然。又南有百节山，峰峦绵延，分为百节。《志》云：县南五十里又有联珠峡，以众山夹峙而名。又县西四十里有七里峡，境内诸水多出于此。

○开江在县东。县境山溪诸水，多汇流于此。又东入开县界，谓之开江。《志》云：今县治西有澄清河，即开江之上游也。

建始县府南五百里。西南至湖广施州卫二百十里。汉巫县地。晋泰始初，置建始县，属建平郡。太康初省，寻复置。刘宋初，废。齐、梁时复置。后周置业州及军屯郡。隋开皇初，郡废。大业初，州废，县属清江郡。义宁二年，复置业州。唐初因之。贞观八年，州废，县属施州。宋、元因之。明初改今属。城周三里有奇，编户五里。

○连珠山县西十里。五峰相连，如贯珠然。又县西五十里有石乳山。山石层叠，多生石乳。《志》云：县在万山中，多产麸金，而产于石乳山者为最。○禄山，在县东二十里。《志》云：山多禽兽，洞蛮恃为廪禄，因名。又东十里有州基山，相传业州旧基也。

○清江县南一百五十里。自施州卫东北流经县界，又东北出湖广宜都县界，入大江县境，诸小川皆流合焉。

○野厢关县南百三十里。旧为戍守处。《志》云：县西有石乳关，县东南又有建阳关。○连天寨，在县境。宋置，今废。又县有枝陇驿，今革。

附见：

瞿唐卫在府治东北。明洪武四年，建瞿唐守御千户所。十二年，改为卫，属湖广都司。

达州府西北八百里。西至顺庆府蓬州四百二十里，西北至保宁府巴州三百里，东北至陕西兴安州一千一百里，北至陕西洋县四百三十里。

古巴国地。秦属巴郡。两汉因之。晋蜀巴西郡。宋属巴渠郡。齐因之。梁置东关郡，兼置万州杜佑曰：以州内地万余顷而名。西魏改曰通州以居四达之路而名。隋初，郡废，仍曰通州。大业初，曰通川郡。唐初，复为通州三年，置总管府。七年，改都督府。贞观五年，府废。天宝初，曰通川郡。乾元初，复故。宋乾德三年，改为达州亦曰通川郡。元因之。明洪武九年，以州治通川县省入，又改州为县。正德九年，复升为州编户十三里，领县二。今仍为达州。

州联络金、房，翼带汉、沔，西出渠、阆，东下夔、巫，地形四通，土田饶沃，峡右之名郡，沔南之奥区也。

○通川废县今州治。汉宕渠县地。后汉为宣汉县地。刘宋置始兴县，属巴渠郡。齐因之。梁曰石城县，置东关郡，兼置万州治焉。西魏为通州治。隋初郡废，又改县曰通川。唐、宋以后，皆为州郡治。明初省。《一统志》云：通川故县在州西二十里，后移今治。似误。《城邑考》：州旧有土城，成化初，始�孀┦�。正德初，增修。城周四里有奇，门五。

石鼓废县州东北百五十里。或曰，刘宋所置始安县也，属巴渠郡。齐因之。梁曰石鼓县。西魏置迁州治焉。后周废州，置临清郡。隋开皇初，郡废，县属通州。唐因之。宝历初省。大中元年，复置。宋初因之。熙宁七年省。又阆英废县，《志》云：在废石鼓县西二十里。《新唐书》：天宝九载置，属通川郡。宋乾德三年省。○巴渠废县，《志》云：在州东二百三十八里。《新唐书》：永泰元年，析石鼓置巴渠县，属通州。太和三年，改隶开州。明年，复旧。宋属达州。元省。

永穆废县州西百里。汉宕渠县地。梁置永康县，并置万荣郡。后周因之。天和初，郡民反，攻围郡城，遏绝山路。辛昂募兵讨平之。隋开皇初，郡废，县属巴州。十八年，改曰永穆。唐武德二年，置万州于此。贞观初，州废，县属通州。宗因之，改为永睦县。元省。○太平废县，在县西南。刘�骶湓唬禾莆涞鲁酰�割永穆县地，置太平、恒丰二县，属万州。贞观初，州废，二县皆省入永穆。又思来废县，在州北。唐武德二年，析通川县置，属通州。贞观元年，复废。

○凤凰山州西北五里。高耸舒展，形如飞凤，掩映城郭，有梧桐坪、宝芝洞诸胜。又翠屏山在州治南，亦名真武山，以上有真武庙也。又州西北五里有龙爪山，圆耸悬绝，如龙擎珠。

石城山州西三十里。四面峭绝，惟西南一径可登。梁石城县以此名。或谓之铁山，以石色如铁也。《志》云：州西二十里又有铁山。又铜钵山，亦在州西三十里，石壁圆峙，三面封固，惟南一径可通。《志》云：州西四十里有金华山，与石城山相接，亦境内之名山也。○北岩，在州西五里。岩壁耸峭，下有平池。又州西北五里有垂虹岩，以水自岩而下，如垂虹也。又龙洞，在州东南五十里。高数丈，内有重门复洞，相传龙窟其中。

○渠江州东三十五里。源出太平县之万顷池，西南流入州界，经废石鼓县而南，合群川之水，经州西南入广安州渠县界，会于巴江。有南昌滩，在州南江中。○明月潭，在州东七里；又有黑潭，在州之安居镇，俱有灌溉之利。

○铁山关州西三十里。以铁山而名。旧为戍守处。○龙船关，在州西北。《志》云：州境山溪绵亘，其西北尤为险僻。正德中，为盗贼渊薮。嘉靖初，以次讨平。因即其险阻增置龙船诸关，与巴州黄城诸关相为形援。

东乡县州东百二十里。汉宣汉县地。刘宋属巴渠郡。梁置东乡县。西魏置石州治此。后周废州，置三巴郡。隋开皇初，郡废，县属通州。唐武德三年，置南石州。八年，州废，仍属通州。宋属达州。元省。明正德九年，复置。今县城周二里有奇，编户五里。

○宣汉废县县东北八十里。《巴汉记》：后汉桓帝分宕渠东界，置宣汉县，仍属巴郡。晋初省。惠帝复置，属宕渠郡。刘宋属巴渠郡。齐梁因之。西魏置井州及永昌郡。隋开皇三年，郡废。五年，州废，县属通州。唐武德初，置南井州。贞观初，州废，仍属通州。刘�骶湓唬合鼐芍魏筒�城，贞观元年徙治新安城，诸城皆萧梁时所置也。宋仍曰宣汉县。乾德五年，废。○下蒲废县，在县西，刘宋置，属巴渠郡。齐梁因之。后周废。唐武德三年，析东乡县，置下蒲、昌乐二县，属南石州。八年，省昌乐入石鼓，下蒲入东乡。昌乐废县盖在下蒲西北。

东关废县县东百里。刘宋置，属巴渠郡。齐梁因之。后周废。唐武德元年，析宣汉县地，置东关县，属南井州。贞观初，仍省入宣汉县。

○印石山在县治西，以山形方整而名。又西有鼓楼山，峰峦层叠，形如鼓楼。

○长乐河在县南。其源为白龙、赤甲二泉，会而为河，下流达于渠江。

○深溪关《志》云：在县东北八百里。路出陕西兴安州。又高桥关在县东四百里。石门关在县东十五里。又县西北二百里有马渡关，北六百里有盐场关。

太平县州东北二百里。本东乡县地。正德十年，割东乡之太平里置县。旧土城周二里有奇，今圮。编户二里。

○明通废县县东北二百里。五代时为通明巡院。宋初因之。绍兴中，改置通明县，属达州。元废。今为明通巡司。

○天马山在县治东。山势高骞，如天马然。又县北有峡口山，相近者曰城口山。○八台山，在县北百里，山有八峰，顶皆高平。

高眉山县南百五十里。山高而长，两峰相对，状若列眉。《志》云，县东百十里有银盘山，又县西三百里有三盘山，皆以形似名。○三条岭，在县治北二里，县北十里又有火岩岭。《志》云，县东北旧明通乡有明通井，峡内有十穴，皆产嘉鱼。

○后江县北二百里。《志》云：源出陕西兴安州万山中，下流汇于万顷池。

万顷池县东北八十里。相传为楚春申君故居。旁有平田万顷，邻邑之水多源于此。《通释》：万顷池洒流有四，三入于夔，一入于渠。是也。○龙潭，《名胜志》：在县东七里，群峰环拱，有七十二浦、四十八渚，汇而为潭，广逾百亩，其深叵测。

○蓝津关在县东北。《志》云：县境又有吊累关、铁炉关。

◇重庆府东至夔州府一千一百里，南至遵义府六百九十里，西南至泸州五百七十里，北至顺庆府四百八十里。自府治至布政司九百五十里，至江南江宁府六千五百里，至京师八千七百里。

《禹贡》梁州之域。周为巴子国。秦灭巴，置巴郡《巴记》：周慎王五年，秦惠王遣张仪、司马错伐蜀，灭之。仪贪巴之富，因取巴垫江以归，置巴郡，城江州。两汉因之《晋志》：初平元年，刘璋分巴为永宁郡，治江州。建安六年，改永宁为巴东郡。章武元年，改巴东仍为巴郡。晋亦为巴郡。宋、齐仍旧。梁置楚州。西魏改为巴州。后周又改楚州。隋开皇初，废郡，改州曰渝州。大业初，复曰巴郡。唐初，复曰渝州。天宝初，曰南平郡。乾元初，复为渝州。宋初因之亦曰巴郡。崇宁元年，改曰恭州。淳熙中，升为重庆府以光宗潜邸也。元置重庆路至正末，明玉珍都于此。明初，复为重庆府，领州三，县十七。今因之。

府会川蜀之众水，控瞿唐之上游，临驭蛮�玻�地形险要。春秋时，巴人据此，常与强楚争衡。秦得其地，而谋楚之道愈多矣。公孙述之据蜀也，遣将从阆中下江州，东据��关，光武使岑彭讨述，自江州而进。先主初入蜀，亦自江州而北建安十九年，诸葛武侯等由巴东至江州，破巴郡，乃分遣赵云从外水定江阳、犍为，张飞定巴西、德阳。盖由江州道涪江，自合州上绵州者，谓之内水；由江州道大江，自泸戎上蜀郡者，谓之外水。内、外二水，府扼其冲，从来由江道伐蜀者，未尝不急图江州。江州，咽侯重地也晋桓温讨李势，朱龄石平谯纵，路皆由此。后唐长兴二年，孟知祥遣将张武为峡路招讨等使，武引军至渝州，渝州降，遂进取泸州，又分军取黔涪。宋淳�坛酰�余�嗡�蜀，兼知重庆府，时巴蜀残破，�味喾睫拙荩�力谋完复，西南半壁，倚以无恐。彭大雅代之，急城重庆，以御利、阆，蔽夔、峡，为蜀之根柢。狡悍如蒙古，旦夕不能以得志也，岂非地有所必争欤！孙氏曰：重庆三面临江，春水泛涨，一望弥漫，不可卒渡，其出入必经之要道，惟佛图关至二郎关一路耳。万历中，永宁奢崇明作乱，据重庆，分兵扼夔州江口，陷遵义、泸州，截川西栈道，全蜀震动。识者谓但守佛图关，贼立可饥死。既而贼纵横四出，直逼成都，官军扼之，引还重庆，诸军齐进，夺其佛图关，而重庆遂下。盖佛图关者，又重庆之噤要也。

巴县附郭。古巴子国都也。秦置江州县，巴郡治焉。汉以后因之。齐梁间改曰巴县。隋唐以后因之。皆为州郡治。编户九十二里。

○江州城在府治西。相传秦张仪所筑，置县于此。汉因之。后汉初，公孙述据蜀，遣将从阆中下江州是也。建武十一年，岑彭讨述，述将田戎败保江州。彭至城下，以城固粮多，难卒拔，留冯骏守之，即此。建安六年，赵韪叛刘璋，围城都，败走江州，被杀。十六年，先主入蜀，至巴郡，由江州而北。十九年，诸葛武侯等至江州，破巴郡。章武二年，东伐孙权，张飞自阆中发兵，会江州遇害。建兴四年，丞相亮欲出军汉中，李严当知后事，自永安移屯江州，因筑大城，即今郡城也。庾仲雍曰，江州县对二水口，右则涪内水，左则蜀外水。《巴志》：汉世郡治巴水，北有甘橘宫，今北府城是；后徙南城，在江南，今南平城是。《城邑考》：今郡城堑崖为垒，环江为池，相传即李严故址。有门十七，九开八闭，俗以为九宫八卦之象。今城周十六里有奇。

万寿废县府西南九十里。唐江津县地。武德三年，分置万春县，属渝州。明年，改为万寿县。宋乾德五年废。又东阳城，《志》云：在府西百里，萧齐置东阳郡，治巴阳县。梁因之。后周废。今亦名东阳镇。○多功城，在府西四十里。《志》云：宋淳�讨兄�，以拒蒙古。

南平废县府东南二百三十里。本巴县地。唐贞观四年，分巴县南界置，并置南平州，领南平、清谷、周泉、昆川、和山、白溪、瀛山七县。八年，改州曰霸州。十三年，州废，以清谷等县俱省入南平，属渝州。宋初仍曰南平县。雍熙中废。《郡志》：霸州城在府东南二百六十五里。《旧唐书》：南平州本置于南平县南也。○古滩城，《志》云：在府东八十里岷江岸，相传巴子于此置津立城。

○涂山府东八里，岷江南岸。山之址有石中分，名曰龙门，其下有水，与江通。古《巴郡志》：山高七里，周围二十里，尾接石洞峡，峡东西约长二里许。刘先主置关于此山之上，禹庙及涂后祠在焉。杜预曰：巴国有涂山，禹娶于涂山是矣。山足又有古黄葛树，下有黄葛渡。郦道元云：江水东经黄葛峡。即此。

昆蝼山府东北七十里，据渠合之境。山高十里，林壑深翠，一名塔平山。又方山，在府东北三十里，一名凝脂山，以常有云气若凝脂也。相传尧时洪水不没，亦名浮山。○石狮垭山，在县北九十里，二山峭峙，四壁绝险，中盘小径，分渝合之界。

瀛山府南百二十里。崖壁峭拔，有四十八面之险，四时青翠，宛若蓬瀛。唐贞观中尝于山下置瀛山县。又南平山，在府南百五十里，一名青山。○逾越山，在府西七十里。其峰峻拔，高出众山，因名。又寨山，在府西九十里。上有古寨，兵乱时，昔人保聚于此。

明月峡府东四十里。《志》云：治东江浒有广阳坝，亦曰广阳洲，洲东七里水南有�鲎肥�，俗名遮夫�鲎罚��鲎肥�东二里即明月峡，峡前南岸，壁高四十丈，有圆孔如满月状。《华阳国志》：郡东有广德屿，有明月峡。《峡程记》：明月、仙山、广溪，所谓巴有三峡也。

铜锣峡府东二十里。悬崖临江，下有圆石如铜锣之状。明初平蜀，廖永忠引舟师至铜锣峡，明升出降处也。○温泉峡，在府西南百六十里。温泉自悬崖下涌出，四时腾沸如汤。又鱼鹿峡，在府西北百二十里，涪水自中流出，有石状如鱼鹿，因名。《志》云：府西三里又有洪崖洞，瀑布悬流。一名滴水岩。

○岷江在府城南。自泸州流入境，历壁山，江津县，而东北流，又东经长寿县及涪州、忠州境，而入夔州府界。远近群川，多流会焉，滩峡曲折，波流浩瀚，为郡境之巨防。详大川岷江及川渎异同。

涪江在府城西北。自潼川州东南流，经合州城南，而嘉陵水、渠水合焉，又东南流，径府城北，又东而入于岷江。杜佑曰：巴江在府城东北，阆水与白水合流，曲折三回如巴字，故有三巴之称。盖即涪水合大江处矣。万历中，奢崇明陷重庆，攻合州。石�糁餍�抚女官秦良玉进营城下，遣兵袭两江，烧其船以阻贼泛舟东下。二江，即涪、岷二江也。

丹溪府东南二十八里。从群山中流出，水色如丹。又交龙溪，在府东北二百八十里。皆流合于岷江。○新井，在巴县治南。《志》云：郡依险置城，高亢无水。萧梁时，地忽自开成井，方六丈，深三十六丈。后涸。唐刺史皇甫�烙谙啬显涫�六丈得泉，号为新井。

○佛图关府西十里。《志》云：李严城江州，欲凿城后山，知汶江通水入巴江而未果。今佛图关左右顾巴、岷二江，是严欲凿处，斧迹犹存。其西南又有二郎关，皆府之要津也。万历中，奢崇明作乱，据重庆，自城西通远门城濠，至二郎关，连营十有七。官军力攻，夺其佛图、二郎两关，进逼重庆，克之。

铜锣关府东二十里。据铜锣峡之险。又石洞关，在涂山石洞峡口。相传先主所置。又城南隔江有南坪关。万历中，奢崇明陷重庆，分兵四出，进攻合州，石�糁餍�抚女官秦良玉讨之，卷甲疾趋，潜渡重庆，营于南平关，扼贼归路。是也。

扶桑坝在府东。宋景炎三年，元将不花等攻重庆，守将张珏与战于扶桑坝。元兵从后合击，珏溃走，城遂陷。○大洪江镇，在府东百里，亦曰大洪江壁山镇，有巡司戍守。

朝天驿府治东三里。《志》云：府南六十里有鱼洞水驿。万历元年，改鱼洞为土闹坝。府南百二十里，有铜罐溪水驿。又府东九十里有木洞水驿，北九十里有土沱水驿。隆庆六年，移土沱驿于铁山公馆。○白市铺马驿，在府西七十里。又百节马驿。在府东南六十里。

江津县府南百八十里。西南至壁山县八十里，南至綦江县五十里。汉江州县地。萧齐自郡内移治�蚕�口，为今治。西魏改曰江阳县，置七门郡治焉。隋开皇初，郡废，县属渝州。十八年，改县曰江津。唐仍属渝州。宋因之。今城周九里有奇，编户三十八里。

○江阳城在县西，地名�部凇Ｓ衅呙盘玻�西魏因置七门郡。旧《志》：滩在县西七十里，有大石横江中凡七处，望之如门，郡因以名。宋乾德五年，移县治马鬃镇，即今治也。今县治北一里即马鬃山镇，盖因以名。

○鼎山在县治南，有三峰鼎峙。《志》云：宋尝置鼎山县。今正史不载。又治北隔江一里有石佛山，与马鬃山相连，又县西北十五里有华盖山，皆高耸。

龙登山县东百里。上有虎跳岭，双峰并峙，顶有井泉，四围石壁崭岩，有二路可升。正德八年，盗起，义兵屯此，为一方保障。○珞黄山，在县东六十里，下有珞黄镇。《巴中记》谓之东穷峡。

○大江在县治北。自壁山县流入界，又东北入巴县境。旧《志》：江经县治西有石门，曰龙门峡，亦曰龙门滩，流入巴县界，接东阳镇。

�蚕�县东南三十里。本名夜郎溪。源出遵义府，自南川县流经綦江县入县界，又西北注于大江，亦名南溪。唐《四夷县道记》：自江津路南，循�蚕�水路往南平州。是也。又乐城溪，在县西三十里，流入大江，有乐城滩。

○合小坪在县南。正德中，贼方四等攻江津，官军击败之，追至此。又山坪在县西南。正德中，贼曹甫反，据江津，抚臣林俊攻败之，又败之于山坪、伏子岸诸处，尽歼其众。

茅坝驿在县东。《唐志》：江津县有茅坝驿，蜀人谓平川为坝。唐乾宁三年，荆南将许存为万州刺史，不容于大帅，成�狼脖�袭之，存走屯于茅坝，降于王建，即此。今废。○�蚕�水驿，在县治西。又西六十里有石羊水驿。百二十里有石门水驿，万历九年，改石门曰白沙驿。百八十里有汉东水驿。又白渡水驿，在县南百二十里。嘉靖中，石门、白渡二驿废，余仍旧。

壁山县府西南百八十里。西北至永川县七十里。本巴县地。唐至德二载，析巴县及江津、万寿县地置壁山县，属渝州。宋因之。元至元二十二年，省入巴县。明成化十九年，复置。城不及四里，编户十二里。县今省。

○壁山县西南十五里。一名巴山，亦曰重壁山。四面高峻，中央平田，周围约二百余里。唐天宝中，诸州逃户多投此营种。川中有一孤山，西北两面皆险绝，东南稍平，因名重壁。《郡志》：山亦名茅莱山。○缙云山，在县北二十里。茂林高峰，势若飞凤，一名凤凰山，有泉出焉，温凉各异。《志》云：县北三里又有龙梭山，拥蔽县后，南十里有龙�仙剑�倚障县南。

○大江在县治南。自泸州合江县流入界，又东入江津县境。○涪江，在县北六十里。自合州而南，绕流经此，东入巴县界。

来凤驿县东南五十里马驿也。东去府城百五十里。旧属巴县，成化以后，改今属。《志》云：县境有壁巡司。今革。

永川县府西南二百十里。南至泸州合江县二百里。本壁山县地。唐乾元二年，分置永川县，属昌州。宋因之。元省入大足县。明初，复置，改今属。城北为石垒，南临溪树木栅，周五里有奇。编户二十五里。

○铁山县东二十里。旧有铁山铺，今为铁山镇，以山石如铁色而名。隆庆六年，移巴县土沱水驿于此。其相近者，有同心山，以与石笋、二郎两山相连也。○龙洞山，在县西北二十里，一名英山，上有龙湫。

○侯溪在县北。《志》云：县北枕侯溪，波流阔远，县因以名。○松子溉，在县南百里。源出龙洞山，别流东注，下入大江。

○东皋驿县东十里。

荣昌县府西南三百十里。西北至成都府内江县百二十里，西南至叙州府隆昌县百十里。本内江县地，唐乾元二年，析置昌元县，并置昌州治此。大历六年，州废，县属资州。十年，复置昌州治此。光启初，州徙治大足县属焉。宋仍属昌州。元改为昌宁县，寻废。明初复置，改曰荣昌。城周不及六里，编户二十一里。

○昌元城在县西南。县旧治此，宋咸平四年，移治罗市，即今治也。

○宝盖山县南一里。为邑中之胜。《志》云：县西三十里有磁窑山，一名老雅山。又县东十五里有葛仙山，县南三十里有马面山，县北百里有铜鼓山，皆高耸。

○雒江在县西北，亦谓之中江。自内江县流入境，又东南流入叙州府富顺县界。今治北二里有观音滩，稍东为小滩。小滩下四里为马滩，水流湍急，势如奔马，皆雒江所经也。

○峰高驿在治东马驿也。又县西百十里旧有隆桥马驿。今为叙州府隆昌县。

大足县府西二百八十里。东北至合州二百八十里，西至潼川州安岳县百七十五里。本合州巴川县地。唐乾元二年，置大足县，属昌州。光启初，移昌州治此。宋因之。元废州，并废县入合州。明初复置。今城周不及五里，编户三十七里。县今省。

○静南废县在县东南。唐乾元中置，属昌州。五代初，废入大足县。

○石龙冈山县西十里。其山回环耸秀，冈脊折纹，若龙鳞然。又县西三里有三华山，三峰屹立，因名。《志》云：县东三里有北山，唐时州城置于山上。又有白塔山在县北三里。

回万山县东三十里。山势高耸，诸山回顾。又东三十里有双山，以两峰并峙也。其相近者曰牛口山，亦高耸。○玉口山，在县东南三十五里，有老君洞，宏敞可容百余人。

○赤水溪县东六十里。源出安岳县界，流入县境，又东入于涪江。《图经》：县东临赤水，西枕营山，北倚长岩，最为险固。营山即石龙冈山矣。又宝珠溪在县南四十里。《志》云：唐贞观中，渔人郭福得大珠于此，因名。

○米粮关县东二十五里。又县北三十里有化龙关。○永昌寨，在县西北。唐乾宁二年，昌州守韦君靖所建。静南令胡密作碑以纪其事，略云：景福元年，韦公卜筑，当镇之西北，维沿冈建寨，上摩掩霭，下抗平原，矗似长云，�巳缍习叮�崖�谥氐�，磴道崎岖，一夫荷戈，万人失据，峥嵘一十二峰，周回二十八里云。

安居县府西北二百里。东南至合州铜梁县七十里，西至潼川州安岳县九十里。汉资中县地。后周置柔刚县，并置安居郡治焉。隋开皇初，郡废，县属普州。十三年，改曰安居县。大业初，属资阳郡。唐武德二年，仍属普州。大历二年，改隶遂州，寻复故。宋仍属普州。元废入铜梁县。明成化十七年，析铜梁、遂宁二县地复置。今县城周不及四里，编户十三里。县今省。

○崇龛废县在县西。刘�骶湓唬汉笾苤寐№璩恰Ｋ逦�隆龛县，寻废。唐武德三年，复置龙龛县，属普州，旧治整濑川。久视元年，移治波罗川。先天元年，改曰崇龛县，仍属普州。宋乾德五年废。《唐志》：县西三里有龙龛山，后周因以名城。

○凤凰山在县东。《志》云：县理在波罗川东里许，又东去为凤凰山，山顶巨石平正，曰凤凰台。其西南对峙者，曰龙归山。山形盘旋如龙，亦一方之胜也。正南曰龙门山，有两峰壁立如门。○柔刚山，刘�骶湓唬涸谙囟�二十步，旧县治此。天授二年，移理张栅。《郡志》：今县治东有飞凤山，当即桑刚山，又讹为凤凰山也。

○安居溪在县东。亦名琼江。平滩一带，流入涪江。相传曾有琼花浮水面而出。又兜溪，在县西北三里，以水流回曲而名，下流合于安居溪。或谓之波罗川，恐误。

綦江县府南二百里。北至江津县五十里。本曰綦市，宋属南平军。元置綦江长官司，属播州。明玉珍据蜀，始置县。明初因之。县旧为土城，周不及三里，今圮。编户四里。

○石笋山县西二十里。又县北二十里有牛冈山，皆以形似名。○龙登山，在县西七十里。山势如龙，一名石磴山。又朽石、垭山，在县南百二十里，山多碎石，有虚崖峭壁之胜。

○綦江在县南，即夜郎溪也。自南川县流入，亦曰南江，至县，色如苍帛，因名綦江。亦曰东溪。万历中，杨应龙作乱，分兵犯南川、江津、綦江诸县，官军与战于东溪，贼少却。是也。西北流入江津县，谓之�蚕�。《志》云：县东有珍珠滩，又有码脑滩，北三十里又有砂溪滩，西北三十里又有白渡滩，皆綦江所经矣。近《志》：珍珠、白渡二滩，皆在县西二十里。似误。

三溪在县南，流合綦江，有三溪渡。杨应龙作乱时，以此为播界，应龙陷綦江，退屯三溪，即此。

○三舍溪关在县治南。又南为綦市关，皆有事时戍守处也。○东溪马驿，在县南六十里，有东溪巡司。嘉靖中，移赶水镇。县西南百二十里又有安稳马驿，旧有寨亦曰安稳寨。杨应龙作乱，綦江募兵扼安稳以拒之。既而应龙来犯，分兵屯赶水镇、猫儿冈诸隘，县寻为所陷。

南川县府东南三百十里。南至遵义府真安州百五十里。本汉江州县及涪陵县地。唐武德二年，开南蛮置南州，治隆阳县。三年，改为�仓荨Ｃ髂辏�复为南州。先天初，改县曰南川。天宝初，又改州为南川郡。乾元初，复故。宋皇�涛迥辏�州废，仍曰南川县，属恭州。熙宁七年，改隶南平军。八年，废入隆化县。元丰中复置。元至元二十三年，废南平军入南川县，属重庆路。明因之。旧有土城，今圮。树木为栅，编户四里。

○南州城今县治。唐置州治隆阳县，后改曰南川。宋州省而县如故。熙宁八年，熊本击渝州南川叛獠，进营铜佛坝，破其党南川酋木斗，举溱州地五百里来归，为四寨，九堡，建铜佛坝为南平军。《志》云：即板�芷呗�故地也。山高谷深，熊本因建为军治，在南川南七十里，因割南川县属焉。元废。《一统志》：綦江县南九十里，即废南平军。似误。

隆化废县县东南百三十里。本汉涪陵县地。唐贞观十一年，置隆化县，属涪州。先天初，更名宾化县。宋初复为隆化县，仍属涪州。熙宁八年，改隶南平军。元省入南川县。

三溪废县在县东。唐贞观五年置县，属南州。祝穆曰：县有�蚕�、东溪、葛溪，合流于县之西北，唐因置三溪县，其所理名为石城，甚险峻。宋废。○丹溪废县，《志》云：在县东南三十里。唐武德二年置，属南州。《寰宇记》：南平西四里有赤水，亦曰丹水，唐置丹溪县以此，其水流合于�蚕�。刘�骶湓唬禾瞥酰�置南州，领隆阳、扶化、隆巫、丹溪、灵水、南川六县。贞观十一年，省扶化、龙巫、灵水三县，寻又并丹溪、南川二县人隆阳。又当山废县，亦在县东南。唐贞观五年置当山、岚山、归德、汶溪四县，属南州。八年，皆省。

○九盘山县东十二里。峰峦高远，九折而上。县东六十里又有九递山，亦高峻，其绝壁色白如银。上有水，潴而为池。又最高山，在县东南九十里。形势耸拔，千仞干霄，俯视众山，皆如培�А！鹦芫�山，在县南三里。上有井水，清而味咸。又来游山，在县西七里。山临道旁，行者多憩息于此。

狼��山在县西。一名犭巢崖。山中人巢树而居，风俗迥别，谓之狼�迪纭＞刹�茶，黄黑色，渝人重之。

○南江县西四里。发源夷獠之界，自遵义府流入境，众流会合，经县西，又北至三溪口，始通舟楫。行三十里，至綦市，谓之綦江。又西北流至江津县，入大江，谓之南江口，即�蚕�之上源也。《志》云：县北五十里有龙床滩，即南江所经。谚云：龙床如拭，济舟必吉；龙床仿佛，济舟必没。舟人每以为验。

四十八渡水县东三十里。两山壁立，一水回环其中，凡四十八渡，有门穴如户牖然。又流金水，在旧龙化县南五里。水色如金，泥之沉下者，与硫黄无异，俗传水之发源乃硫黄所出处也。又奉恩溪，在县西十余里，其下流皆入于南江。

○马颈关在县界。又有雀子冈关。正德中，贼方四等攻南川、马颈、雀子冈等关，又攻东乡、永澄诸处。其地盖相近云。○东乡坝，在县南。万历中，杨应龙作乱，以此为播州界。又东有永澄堡。

鹿洞堡县南四十里。又南三十里为溱溪堡，亦曰溱溪寨，其相近有吹角坝。盖与古溱州相近。《宋志》：南川境内有荣懿、开边、通安、安稳、归平等寨。又隆化境内有七渡水寨，大观四年，寨废。○白锦堡在县南八十里，南去遵义府三百里。《一统志》：昔杨光荣子孙世守其地，宋端平中，尝移置播州于此。播州旧《志》云：堡在司东二十里。

长寿县府东三百三十里，东南至涪州百十里。汉江州、枳二县地。唐武德二年，置乐温县，属南涪州。九年，改属涪州。宋因之。元至元二十年，省入涪州。明玉珍时，改置长寿县，仍属涪州。明洪武六年，改今属。县旧有土城，今圮。编户二十七里。

○永安废县在县南。唐武德二年置，属涪州。开元二十二年，省入乐温县。又温山废县在县西。唐初置，属南��州，寻改属涪州。宋初因之。熙宁三年，省为温山镇，属乐温县。

○乐温山县西南四十八里。山下有乐温滩，大江所经也。地气常温，禾稼早熟，因名。《志》云：此山人多耆�希�亦名长寿山。《郡志》：长寿山在县东北七十里。○三峰山，在县西十里，有三峰高耸。又县治西一里有凤山，其形似凤也。一名白虎山。

漏明寨山县北四十里。山皆石壁，中有洞，石光穿漏，如屋室然。又北八十里有云阳山，山高耸。旧有云台观在其上。

○大江县南六里。自巴县流入界，又东入涪州境。《志》云：县南江中有龙舌滩，水落石出，状如龙舌。其西六里曰三江滩，水分二支，三滩相接。县东六里又有不语滩，俗传舟行过此，闻人语声，则江流�逃�。

桃花溪在县治东。上有桃花洞，或谓之龙溪。又县西北七十里有玉溪。杜佑曰：乐温县有容溪，下流皆注于江。

○龙溪驿在县南，水驿也。《会典》：旧属巴县，嘉靖十三年，改今属。又县北二十里有黔南驿。

黔江县府东八百三十里。东至湖广施州卫二百六十里。汉临江、涪陵二县地，属巴郡。晋以后为黔阳县地，属武陵郡。宋、齐因之。隋开皇初，置石城县，属庸州。大业初，改属巴东郡。唐武德初，改属黔州。天宝初，改曰黔江县。宋因之，仍属黔州。元属绍庆府。明初，改今属。县旧有城，周不及二里。编户二里。

○石城废县《志》云：在县东南二十里。隋县治此，今县治。汉建安中，刘璋分涪陵所置丹兴县也。晋太康初，县省。隋改置石城县。

○八面山县西二里。山分八面，上有池，周回百顷，四时不竭。又县南三里有三台山，三峰并峙。县东二里又有狼山，山多狼。○酉阳山，在县东五里，以地近酉阳境而名。又县西九十里有武陵山，唐天宝中，以县地旧属武陵郡，因赐今名。

栅山县西三十五里。两山壁立若门，中宽衍，有平陆数顷，可以耕屯。○大歌罗山，在县东百九十里。旧置歌罗驿于此。又小歌罗山，在县东北五十二里。其相近有黄连大垭、黄连小垭二山，皆纡回绵亘。又有羽人山，在县东四百三十里，一名神仙山，以山径幽深而名。《志》云：县境有青岩，又有二十五岩，俱藏蜂产蜜，居人取以为利。

○黔江县南七十里。《胜览》云：自思州之上费溪发源，经五十八节名滩，至黔州境，分流入县界，为施州江，入湖广施州卫，谓之清江。是也。旧《志》：源出蛮中南流，名柘林溪，经天池、洛浦，名黔黎溪，南至金洞、唐崖，入黔江县，名黔江，下流会思州水德江。误。

四十八渡水县西二十里。源出栅山，曲折流四十八弯，滩碛鳞比，舟楫不通。又西三十里峭壁中有水柜，人迹不到，曰柜子崖。《志》云：县境有大木溪，又有七十八溪，皆灌溉田禾，民以为利。

○石胜关县东五十里。又老鹰关在县东南七十里。《志》云：县与施州卫散毛宣抚司接境。正德以后，施州诸土司往往与川蜀诸土蛮表里奸宄。嘉靖十年，于黔江千户所散毛宣抚司中界，设立老鹰等三关、五堡，以控扼之。

白石寨在县境。《宋志》：县有白石、双洪、鹿角、白水、石柱、高望、茆田、石门、虎眼、木栅等寨，凡二十有七，皆置兵以控驭蛮獠。

附见：

重庆卫在府治西。洪武六年建，领左右中前后五千户所，隶四川都司。○黔江守御千户所，在县治东。洪武十一年建，隶重庆卫。

合州府北百五十里。东北至顺庆府广安州三百里，北至顺庆府三百二十里，西北至潼川州遂宁县三百三十里。

古巴国。秦属巴郡。两汉因之。晋、宋亦属巴郡。齐改置东宕渠郡杜佑曰：刘宋置东宕渠郡。今《沈志》不载。《齐志》梁州有东宕渠荒郡，益州有东宕渠獠郡。梁曰宕渠郡。西魏改曰垫江郡，兼置合州以涪、汉二水合流而名。隋开皇初废郡。十八年，改合州曰涪州。大业初，又改州为涪陵郡。唐初复为合州。天宝初，曰巴川郡。乾元初，复旧。宋仍曰合州亦曰巴川郡。元因之。明仍曰合州，以州治石照县省入编户四十一里，领县二。今因之。

州枕二江之口，当众水之凑，凭高据深，屹为险要。岑彭之讨公孙述也，留将守江州，而自引兵乘利直指垫江。先主诣刘璋，取道垫江入涪。自是有事于蜀者，从内水即涪江必出垫江。垫江实控扼之所矣。胡氏曰：李雄、谯纵取蜀，东不能过垫江，以苻秦兵力之盛，取梁益如反掌，垫江以东，不能有也。北魏邢峦图蜀，所规者亦止垫江以西。盖地利足恃矣。宋自绍定失蜀，彭大雅城渝为制府，支持西蜀，且四十年。渝之所恃者，亦在垫江也。

○石照废县今州治。《华阳国志》曰：巴子尝治此。秦灭巴，置垫江县，属巴郡。两汉因之。垫，颜师古曰，读若叠。建安六年，改属巴西郡。三国汉建兴十五年，还属巴郡。晋宋因之。齐置东宕渠郡。梁曰宕渠郡，治垫江。敬帝初时，益州境内皆属西魏，惟前梁州刺史谯淹屯于东遂宁不附。魏宇文贵攻之，淹徙屯垫江，寻为魏将贺若敦等所败没。西魏改宕渠郡曰垫江，因改县曰石镜县。隋唐以来，皆为州郡治。宋乾德三年，改为石照县，仍属合州。淳�倘�年，徙州治钓鱼山，县亦徙治焉。景炎三年，州将王立以城降元。元至元二十二年，州县复还故治。明初省。今州城，明天顺中，因旧址修筑。万历三年，增修，门十一，城周十六里有奇。

赤水废县州西北百三十里。本垫江县地。隋开皇八年置赤水县，属合州。唐因之。宋熙宁四年，省入铜梁县。七年，复置，仍属合州。元至元二十年，并入石照县。又巴川城在州南七十五里。唐开元二十三年，析石镜、铜梁二县地，置巴川县，属合州。宋因之。元省入铜梁县。

汉初废县州西北百九十里。汉垫江县地。萧齐置汉初县，属宕渠郡。梁置新兴郡治焉。西魏改郡曰清居。隋郡废，县属合州。唐仍曰汉初县。宋因之，皆属合州。宝�讨校�兵乱，县废。《志》云：州南五里有巴子故城，东北又有什邡侯城。相传汉初雍齿尝筑城于此。

○钓鱼山州东十二里。涪江在其南，嘉陵江径其北，东西南三面皆据江，峭壁悬崖。山南有大石，平如砥。山上有天池，周五百余步，大旱不涸。宋淳�倘�年，余�嗡�蜀，兼知重庆府，时蜀已为蒙古所残破，�瘟δ蓖旮础Ｈ靳椅靳卧唬何�今日守蜀计，其在徙合州城乎。蜀口形胜之地，莫如钓鱼山，请徙诸此。若任得其人，积粟以守之，胜于十万师远矣。�未又�。遂城钓鱼以备内水。又于利、阆诸州皆因山为垒，棋布星列，为诸郡治所。凡筑十余城，而蜀始可守。《志》云：今山在州治东，隔江五里，屹然形胜。

铜梁山州南五里。东西连亘二十余里，巅平整，环合诸峰，此为独秀。有石梁横亘，色如铜，《蜀都赋》所云外负铜梁者是也。又州东五里有学士山，山耸秀而圆润。○龙多山，在州西北百里。涪江经其下，山远且高，逶迤如龙蟠。《志》曰：铜梁龙多，州境之大山也。

寨山州西二十里，峭壁如削。昔人避乱，保聚于此。又青石山，在州西二百二十里涪水之南。李膺《益州记》：昔巴蜀争界，久而不决，汉高八年，一朝密雾山为之裂，自上及下，破处直若引绳，于是州界始判。○斜崖山，在州东北八十里。崖石奇胜，崖下有洞，内有龙湫。

马騌山州东北百五十里。宋咸淳九年，叛将刘整献计于蒙古，欲自青居进筑马騌、虎头二山，扼三江口，以图合州。蒙古遣统军合剌筑之。合州将张珏闻之，乃张疑兵于嘉渠口，潜师渡平阳滩，火其资粮器械，越寨七十里，焚船场，由是马騌城筑卒不就。既而珏言于朝，请城马鬃、虎头二山，或先城其一，以据险要。不果。○北岩，在州北五里，亦曰北崖，又名濮岩。或以为古濮国，即所谓巴、卢、彭、濮者也。

○嘉陵江州北五里。自顺庆府流入州界，经州治东北，而渠江合焉，谓之嘉渠口，亦谓之渠口。又经州东南，而涪江合焉，并流至府城北，亦谓之渝水。《志》云：嘉陵水上源曰西汉水，至阆中曰阆水，至渝州曰渝水。又有鸡爪滩，在州东北江中。宋开庆元年，蒙古主蒙哥攻合州，引兵自鸡爪滩直抵城下，力攻不能克。是也。余详大川嘉陵江。

涪江在州城南。自潼川州遂宁县入州界，至州东南，而嘉陵江合渠江来会焉。亦曰三江口。并流至府城东，而合于岷江，所谓内水也。详见大川涪水。

宕渠江亦曰渠江。自顺庆府广安州西南流经州界，至州治东北而合于嘉陵江，曰渠口。详见大川渠水。

○合阳驿在州治东。水驿也。舟楫往来，此为必经之地。

铜梁县州西南九十里。西至大足县百里。本垫江县地，唐长安三年，析置铜梁县，属合州。今县城周五里有奇，编户四十一里。

○铜梁城旧在县西北。刘�骶湓唬合爻踔闻�仑山南，开元三年，移治于武金坑。王象之曰：旧治在县北列宿坝，后移治涪江南岸，宋又移治于东溪坝。盖迁徙不一也。元时始移今治。

○六赢山县西三十五里。唐合州刺史赵延之集义兵于此，六战六赢，因名。又龙透山，在县西三十里。山壁绝峭，中有穴，望之通明。县西南十里又有钟山。有池，大旱不涸。○巴岳山，在县南十五里，岩洞幽胜。

新开山县东六十里。山有道直走巴县。《志》云：县东七十里有南峰，高五里，为峡山之胜。两山复出对峙，中广十里，涂左有穴，谓之仙洞。深五里，水伏流其中，出为大涧。又中峰，在县东南九十里。山环如盘，周二十里。民居如画，有泉冬夏不减，俗名天池。

○涪江在县北境。自潼川州遂宁县流入界，又东接定远县境，至合州会于嘉陵江。○马滩河，在县南五十里。源出大足县界，东流经合滩，有楼滩河来会焉，经县南，而东注于涪江。又巴川河，在县治南，水流曲折如巴字。又有东淮远洞河，在县北四十里，小安溪，在县北二十里，皆东流入于涪江。

定远县州北百五十里。东北至广安州岳池县百三十里。宋石镜县地，名女箐平。开禧间，尝置和溪县，寻废。元至元四年，置武胜军，行和溪安抚司事，寻改为定远州。二十四年，降为县，属合州。明因之。今县城周七里，编户十四里。

○平曲城在县西。后汉初，公孙述置城于此，贮兵积粟以御汉，建武十一年，岑彭自垫江而进，攻破平曲，收其米数十万石，既又命臧宫溯涪水上平曲，拒延岑于广汉。平曲，盖在涪水滨，以波平水曲为名也。或曰，平曲在射洪县东界。郦道元云：即潼川州之平阳乡。误。○定远故城，在县北。《志》云：旧治女箐平，涪江涨溢城坏。嘉靖三十年，移治江岸南十里，地名庙儿坝，筑城环之。即今治也。

○武胜山县治东一里。旧名飞龙峰。蒙古主蒙哥攻钓鱼城，屯兵于此，因改今名。又焦石山，在县北四十里。山高耸，石色焦赤。又县南六十里有麻油山，土黑而润，因名。

○嘉陵江旧在县治南，今在县北十里。自顺庆府南流入县境，又南入合州界，注于渠江。○涪江在县西南。自铜梁县流入县界，又东南流至合州，合于嘉陵江。

花石溪县东三十里，下流合于嘉陵江。又苦竹溪，在县南二十里，两岸多苦竹。又盐滩溪，在县南十五里，旧有盐泉，其下流皆注于涪江。

○太平驿在县治南。《舆程记》：自驿至岳池县之平滩驿，凡百六十里。

忠州府东六百四十里。东至夔州府万县二百六十里，南至涪州彭水县五百九十里，西北至顺庆府广安州三百四十里。

古巴国地。秦属巴郡。两汉因之。后汉末，属永宁郡《晋志》：汉献帝初平六年，以临江县属永宁郡。晋仍属巴郡。宋齐因之。梁置临江郡。西魏废帝二年，兼置临州。隋开皇初，郡废。大业初，州废，属巴东郡。义宁初，复置临州。唐初因之。贞观八年，改曰忠州以巴臣蔓子及巴郡守严颜并著忠烈而名。天宝初，曰南宾郡。乾元初，复曰忠州。五代因之唐末，王建移镇江军于此，兼领夔、万二州，朱梁乾化四年，军还治夔州。宋仍曰忠州亦曰南宾郡。咸淳初，升为咸淳府以度宗潜邸也。元复曰忠州。明因之，以州治临江县省入编户七里，领县二。今仍旧。

州东通巴峡，西达涪、渝，山险水深，介乎往来之冲，居然形要。万历中，奢崇明陷重庆，石�糁髋�官秦良玉趣援，留兵守忠州，以为犄角之势。兼令夔州设兵防瞿唐，为上下声援云。

○临江废县今州治。汉县，属巴郡。王莽改曰监江。后汉复曰临江县。晋、宋皆属巴郡。梁为临江郡治。西魏为临州治。隋大业中，属巴东郡。唐为忠州治。宋以后因之。明初省。今州城，洪武中，调长沙卫官军修筑，�嬉宰┦�，为门五，城周四里有奇。

龙渠废县州东南百八十里。《宋志》：南渡后增置，属忠州。元初省。○石城，在县东。《水经》：江水又东得黄华水口，左径石城南。《寰宇记》：石城在临江县东百里岷江北岸。李雄之乱，巴西郡尝寄理于此。其城四面悬绝，亦谓之巴子城，又或谓之临江城，汉县盖治此云。

○屏风山在州城南隔江一里。一名翠屏山。一名夏祠山，以上有禹庙也。亦曰南山。又引藤山，在州南四里。山出引藤，可以吸酒。又州东南六十里有倚天山，山高耸，势若倚天。

涂山州东南八十里。亦曰方斗山，以形似名也。山有龙洞，亦曰蟠龙洞。《华阳记》：临江县有盐官，在监、涂二溪，一郡所仰。今涂溪发源蟠龙洞，来经涂井，在州东八十里。

○大江在州城南。自涪州流经酆都县南，又东入州界。今州东五十里有黄华洲，亦曰皇华洲，江浦周回可二十里。又州西二里有石梁，亘三十余丈，横截江中，俗呼倒须滩。《水经注》：江水径虎须滩，滩水广大，夏断行旅。即此滩也。《郡志》：州东二里江中有猴子滩，西三十里有白马滩，皆以形似名。州东三十里又有折鱼滩，石觜入江，水势冲激，鱼不能上，往往折回。舟行至此，水涨则平，水落则凶。

鸣玉溪州西北十里。上有悬崖瀑布，高五十余丈，潭洞幽邃，古木苍然。亦名西溪。流经州治西二里，入于岷江。

○临江镇州西一里。有巡司戍守。又州东一里有云根递运所。《志》云：州旧有云根水驿，在治南。嘉靖中革。○花林水驿，在州西八十里。又有曹溪水驿，在州东百二十里。皆江行者必经之道。

酆都县州西二百里。西南至涪州百四十里，西至广安州邻水县百八十里。汉巴郡枳县地。和帝永元二年，分置平都县。三国汉并入临江县。隋义宁二年，分临江，置丰都县，属临州。唐属忠州。乾宁二年，荆南帅成�烙肫浣�许存溯江略地，黔中帅王建肇弃黔州，收余众保丰都，�澜�赵武自黔中数攻丰都，建肇不能守，降于王建。又后唐长兴初，孟知祥将朱��侵涪州，武泰帅杨汉宾弃黔南奔忠州，��追至丰都，还取涪州。是也。宋初废。绍兴元年复置，仍属忠州。元因之。明初，改丰曰酆。今县城周三里有奇，编户四里。

○南宾废县县东北七十里。《唐志》：武德二年，析万州之武宁县地置，属临州，寻属忠州。宋、元因之。明初，省入酆都县。

○平都山县东北三里。《道书》七十二福地之一也。汉以此名县。下有丰民洲，洲临江。今亦名酆都山。又白鹿山，在县北一里，与平都山峰峦相接。又金盘山，在县北三十里，岩石回环，如金盘然。○鸡公觜山，在县东北三十里。又东北二十里有石龟山，山皆临江为险。

尖峰山县东五十里。山峰矗起，如卓剑然。亦曰尖锋山。又大峰门山，在县东七十里。峰顶二石并峙，如门之辟。又周城山，在县南七十里，石壁四周，俨若城壁。

○大江县城南。自涪州流入境县。西南二里有矾石滩，又西有观音滩，皆江流所经也。○南宾河，在县治南二里。又县西三里有石板溪，其下石平如板，县东二里有龙停溪，中有龙潭。《邑志》：县治西南有葫芦溪，治东有狼溪，下流俱入于大江。

○沙子关县南二百里。有巡司戍守。嘉靖二十七年，添土副巡司。又酆陵驿，在县东北三里。水驿也。东去忠州之花林驿百十里。

垫江县州西北二百八十里。东北至夔州府梁山县百六十里，西北至广安州梁县百二十里。汉临江县地。西魏分置垫江县，属容山郡。后周改为魏安县。隋开皇初，郡废，县属渠州。十八年，复改县曰垫江。唐武德初，属��州。九年，改属临州，寻属忠州。宋因之。元至元中，省入丰都县。至正末，明玉珍复置县。明因之。今县城周七里，编户十二里。

○桂溪废县县东六十里。本临江县地，唐武德二年析置清水县，属临州。天宝初，改为桂溪县。宋初仍属忠州。熙宁五年，省入垫江县。○容山废县，在县西南。《隋志》：西魏置容山县，并置容山郡治焉。隋开皇初，郡县俱废。

○将军崖山县东南十里。山形陡峻，因名。《志》云：有二石柱，形若将军也。又壁斗山，在县北三十里，峰岩环列，如北斗然。又曲尾山，在县东南六十里，冈陇延袤，如兽环尾。《志》云：县东北二十里又有峰顶山，亦高耸。

○高滩溪县东南五十里。其水险恶，自达州界流入县境，下流入长寿县，达龙溪，注于大江。○桂溪，在县东。溪旁多桂，下流入梁山县界。《志》云：县东三十里有三河口，有三水相合，亦入梁山县，合于桂溪。

○白渡驿在县治东。马驿也。道出广安达州之界。白渡水驿，见江津县。

附见：

忠州守御千户所在州治东。洪武十二年建，隶湖广瞿唐卫。

涪州府东三百四十里。东至忠州三百五十里，西北至顺庆府广安州渠县二百七十里。

春秋巴国地。秦属巴郡。两汉因之。蜀汉置涪陵郡《华阳国志》：汉建安中，涪陵令谢本以涪陵广大，白州牧刘璋分置丹兴、汉葭二县以为郡，璋乃分涪陵，立永宁、丹兴、汉葭，合四县，置巴东属国都尉，理涪陵。蜀先主改为郡。宋白曰：先主以地控涪江，于此立郡，领汉平、汉葭二县。丹兴，见黔江县。晋因之。宋、齐亦曰涪陵郡。隋初郡废，属渝州。大业初，属巴郡。唐武德初，置涪州刘�骶湓唬河诟⒅莞⒘暾蛑�。天宝初，曰涪陵郡。乾元初，复曰涪州。宋因之亦曰涪陵郡。元至元二十年，以州治涪陵县省入。明仍曰涪州编户十里，领县二。今因之。

州南通武陵，西接��柯，地势险远，人兼犭襄�病！痘�阳国志》曰：涪陵，巴之南鄙也。从枳县入溯涪水，秦司马错由之取楚黔中地此涪水，盖指黔江。今自州以南，山川回环，几及千里。唐、宋时，尝以黔州控扼形要即今彭水县，往往置镇设兵，以兼总羁縻州郡唐以黔州为都督府，督思、辰、施、播等州，兼领羁縻数十州。宋亦置军镇，领羁縻州至五十有六。明初以黔并入于涪，州之险实倍于前代。《四夷考》云：武隆一县，为州之要地。��柯、黔、楚，指臂东西，北枕巴江，南通贵竹，三面皆界于土司。所谓酉阳之咽喉，石�糁髦�项背，而真州则尤胸腹之患也。南蛮有事，全蜀之患，武隆实先当之《志》云：武隆难先全蜀，险扼诸蛮。然则州之形胜，益可知矣。

○废枳县今州治。汉县，属巴郡。胡三省曰：汉之涪陵，今彭水县也；今之涪陵，乃汉枳县也。《史记》：苏代曰：楚得枳而国亡。即此。汉因置枳县。后汉因之。晋亦属巴郡。宋、齐仍旧。后周废。贾耽《四夷县道记》：涪陵故城，在蜀江南，涪江西，其涪江南自黔中来。由城之西溯蜀江十五里，有鸡鸣峡，上有枳城，即汉枳县。李雄据蜀后，枳县荒废。桓温定蜀，别立枳县于今郡东北十里。周武帝保定四年，涪陵首领田思鹤归化，于故枳城立涪陵镇。隋开皇十三年，移汉平县于镇城，仍改汉平为涪陵县，因镇为名。唐涪州治涪陵，实汉之枳县。《寰宇记》：枳县城在巴县北百十五里。误也。《城邑考》：州城，明初因旧址修筑。成化初，�嬉允�。有门五，城周四里。

汉平废县州东百二十里。汉枳县地。三国汉建兴中置县，属涪陵郡。晋因之。宋、齐仍旧。后周涪陵郡治焉。隋开皇初，废郡，仍移县于涪陵镇。十三年，改为涪陵县，即今州治也。胡氏曰，汉平故城在罗浮山北，岷江之南，白水入江处侧近云。

汉复城州南九十里。蜀先主置县，属涪陵郡。晋徙涪陵郡治此。宋、齐因之。后周移郡治汉平县省入焉。○汉葭废县，在州东百里。后汉建安中，刘璋置汉葭县，属巴郡。三国汉改属涪陵郡。晋、宋因之。后周废。

○铁柜山州北五里。横亘江北，与州治相望，俯临长江，屹立如柜。相传诸葛武侯曾屯兵于此，旧城犹存。一名石瓮碛。山下为北岩山，即程伊川先生注《易》之所。○龟山，在州东北。《志》云：山一名三台山，在黔江东岸。宋咸淳三年，尝移州治于三台山。即此。

五花山州西二十里。五山排列，宛然如花。又合掌山在州西北五十里。二山对合如掌，下有毛家泉，一日三潮。

黄草峡在州西。唐大历四年，泸州刺史杨子琳作乱，沿江东下涪州。守捉使王守仙伏兵黄草峡，为子琳所擒。《水经注》：涪州西有黄葛峡，山高险绝，无人居。即黄草峡也。杜甫诗：黄草峡西船不归。注亦曰，峡在涪州西。

○大江在州城北。自长寿县流入界，至城东涪陵江水合焉，又东北入酆都县境。

涪陵江在州城东。《志》云：自思州境流入黔州界，分流为施州江，其正流经彭水、武隆二县，凡五百余里，与蜀江会于州之东。以来自黔中，亦名黔江。其水渊澄清彻，可鉴毛发，盖即乌江下流矣。庾中雍云：别江出自武陵。《水经》：延江水从憋县东屈北流，至巴郡涪陵县，注更始水。郦道元曰：更始水即延江枝分之始。盖皆涪陵江矣。

横石滩在州西大江中。本名黄石滩。《后汉纪》：建武十一年，岑彭等讨公孙述，破述将侯丹将于黄石。章怀太子贤曰：即黄石滩也。杜佑曰：今谓之横石滩，亦谓之石梁。《水经注》：江水自涪陵东出百里，而届于黄石。今黄石在涪陵西。据《岑彭传》：长驱入江关，至江州，留冯骏攻围，自引兵直指垫江。述别遣侯丹拒黄石，彭乃自垫江还江州，溯都江而上，袭击侯丹，大破之。则黄石应在江津、壁山以上，不在涪州明矣。姑存以俟考。○铜柱滩，在涪陵江口，最峻急。昔人维舟于此，见水底有铜柱，因名。下有沙洲，水落则露，一名锦绣洲。又有百牵滩，在州东五十里大江中，以舟行至此，牵挽为艰也。《志》云：州治北有歇神滩。相传张桓侯被刺，其首曾漂泊于此。又州东十里有群猪滩，水落见群石如猪。

○阳关在州城西。《华阳国志》巴子所置三关之一也。汉时恒有都尉守之。蜀汉延熙中，车骑将军邓芝以江州都督治阳关。是也。《水经注》：江水东径阳关巴子梁。巴子梁即横石滩矣。《括地志》：涪州之阳关，夔州鱼复县之江关，峡州巴山县之捍关，此三关也。○清溪关，在州东南，亦曰清溪镇。唐开成三年，��柯蛮寇涪州之清溪镇，镇兵击却之，即此。

安西寨在州西。宋末张珏守重庆，城陷，顺流走至涪，元人以舟师邀之，遂被执，至安西死之。又白马寨，在州南，宋置，旁有白马盐场。大观四年，寨废。

蔺市在州西六十里。宋开庆元年，蒙古主蒙哥攻合州，命其将纽��造浮桥于涪州之蔺市，以杜援兵。吕文德攻浮梁，力战得入重庆。是也。今为蔺市水驿。《志》云：州治南四里有马援坝，为伏波征武陵蛮时驻兵处。盖传讹也。○涪陵驿，在州治东滨江，水驿也。又东六十里至东青水驿，又东北八十里至酆都县之酆陵驿。

武隆县州东南百七十里。东至黔江县二百三十里。汉涪陵、枳二县地，属巴郡。唐武德二年，析置武龙县，属涪州。宋因之。宣和初，改为枳县。绍兴元年，复故。元仍曰武龙。明初，改龙为隆，仍属涪州。县无城，编户二里。县今省。

○信宁废县县西百里。刘�骶湓唬核逯眯虐蚕兀�以境内有信安山而名。唐武德二年，改曰信宁，属义州。贞观十一年，州废，来属黔州。宋因之。嘉�贪四辏�省入彭水县。今属县界有巡司戍守。

○龙桥山县东五十里。逶迤如龙，下有空洞，一名武龙山，唐以此名县。○七龛山，在县北二里。山高大，上有七穴。又青云山，在县东北五里。县北三十里又有钻天山。皆以高耸得名也。

○黔江在县治南。自彭水县东北流入境，又折而西北流入涪州界。县西三十里有白马滩，西五里有石床滩，皆以形似名。又有关滩，在县东五里。两山排列，中多巨石，江经其间，飞湍激怒，声震如雷。旧《志》：县前江中有蜀江门滩，即关滩矣。今有关滩公馆。○龙宝潭，在县东北七十里。林箐幽绝，入可十里，平沙旷野，自为一境。

○信宁镇即县西废信宁县，有巡司戍守。又县东百五十里有郁山盐课司。

彭水县州东南三百四十里。北至忠州五百九十里，东北至湖广施州卫六百里。汉涪陵县地，属巴郡。晋属涪陵郡。永嘉以后，没于蛮獠。后周武帝保定四年，得其地，置羁縻奉州，寻改黔州。隋开皇十三年，置彭水县，为黔州治。大业初，改州为黔安郡。唐武德初，复曰黔州。四年，置都督府于此。十一年，罢都督府。先天二年，复为都督府。天宝初，曰黔中郡，兼督羁縻五十州。十五载，又置黔中节度使。乾元初，复为黔州都督府如故。大历以后，又改节度为团练观察等使。元和三年，复为节度使。光启三年，曰武泰军节度。天复三年，王建移军于涪州，黔州属焉。宋仍曰黔州，亦曰黔中郡。武泰军领羁縻州四十九，绍兴以后，领五十六州。绍定元年，升为绍庆府。元因之。皆治彭水县。明初，省府存县，改属涪州。县无城，编户八里。

○废黔州即今县治。本汉之涪陵县也。《华阳国志》：涪陵，巴之南鄙。汉兴，置涪陵县，常为都尉理。山险水滩，人多犭襄�病Ｊ窈褐酶⒘昕び诖恕Ｑ游跏�一年，涪陵大姓徐巨反，邓芝讨平之。晋仍属涪陵郡。《太康地记》：涪陵在江之东。是也。永嘉以后，没于蛮獠。后周保定四年，蛮帅首领田思鹤归化，因以涪陵地置奉州，寻改为黔州。说者遂以黔州为秦之黔中，非也。胡三省曰：汉涪陵地大而远，唐之夷、费、思、播及黔府五州，悉涪陵地。晋季多故，涪陵陷于蛮獠。延至西魏，《图记》不传。后周始置奉州，授蛮帅田思鹤，寻曰黔州。隋人因之。大业中，又改黔安郡。因周、隋州、郡，遂与秦、汉黔中郡交互难辨。今湖广之辰、奖、锦、叙、溪、澧、朗、施八州，是秦汉黔中地，与涪陵隔越峻岭。岭之东，有沅江，与诸溪并会，而东注于洞庭湖。岭之西，有巴江水，亦名涪陵江，自��柯北历播、费、思、黔等州，北注岷江。以山川言之，涪陵与黔中炳然自分也。唐、宋皆置都督节度于此，至明降为属州之邑，盖因革不同矣。又《读书杂记》、杜氏《通典》云：黔州治彭水县，即秦之黔中、汉之武陵地。权载之《观察使厅壁记》有云：黔州地近荆楚，候如巴蜀，五溪襟带，蛮�簿勐洹！跺居罴恰吩唬毫跸戎饔谖逑�蛮地置黔安郡，即今黔州。《一统志》则云：自孙吴至梁，皆为黔阳地。皆未考黔州之为涪陵也。今黔中节镇，详州域形势。

盈川废县在县西南。刘�骶湓唬禾莆涞露�年，分彭水地于巴江西置盈隆县，属黔州。先天元年，避太子讳，改曰盈川。天宝初，改曰洋水。宋因之。嘉�贪四辏�省入彭水县。又都濡废县在县南。唐贞观二十年，分盈隆县，置都濡县，属黔州。宋因之。嘉�贪四辏�亦省入彭水县。

洪杜废县在县东。刘�骶湓唬禾莆涞露�年，分彭水置洪杜县，治洪杜溪，属黔州。麟德二年，移治龚湍。宋仍属黔州。嘉�贪四辏�废为洪杜寨，属彭水县。○万宁废县，在县南境。本涪陵地，刘璋分立永宁县。蜀先主改曰万宁。晋因之，属涪陵郡。《太康地志》：万宁，在涪陵郡南，水道九百里。胡三省曰：今费州是其地。费州，见贵州思南府。

○老鹰寨山在县治东。山形若鹰。宋元丰间，屯兵于此，以御蛮寇。又壶头山在治西二里，亦高耸，以形似名。《志》云：县治东又有甘山，峰岭奇秀，泉石清幽。○摩围山，在县西隔江二里。道家以为洞天福地，上有石泉，下有五龙室。蛮人呼天为围，以山高极天，因名。又十二盘山，在县西二十里，山高险，盘折十二始至其巅。

独勇寨山县东二十里。山险峻，昔人避乱居此，蛮獠不敢攻。又歌罗山，在县东北四十九里。回旋起伏，如歌罗然。蛮獠多倚阻于此。县东二百四十里又有伏牛山，左右皆有盐井。○恶崖，在县西八里。高峻险恶，有小径路出思州。《志》云：县北五十里有侧坡，崎岖险侧，有小路可通夔州。县东百七十里又有梅子坡，路通湖广之散毛、盘顺、思南诸土司，为襟要处。

○涪陵江在县城西。亦曰黔江，亦曰巴江。自贵州思南府流入境，东北入武隆县界。《志》云：县北有木梭滩、上新滩、鹿角滩、石蛇滩，黔江经此，水势最险，舟行必出所载，然后可行。又有曲尺、下岩、下新、替蛇、土脑五滩，水势略平，舟过此入武隆境，始为安流。

水德江在县东南。其上源即乌江也。自贵州思南府流入界，入于涪陵江。

○界山寨在县境。《宋志》彭水县有洪杜、小洞、界山、难溪四寨。○安定洞，在县东南，接湖广施州卫界。《宋志》施州南六百八十里至安定洞。嘉�倘�年，诏以施州蛮向永胜所领州为安定州，即安定洞矣。其相近者，又有安远洞，亦曰安远州。宋天圣二年，诏安远等州蛮道远，听以方物留施州。盖皆宋时羁縻蛮酋屯聚处。