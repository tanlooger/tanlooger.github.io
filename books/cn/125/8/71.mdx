---
---
---
title: 卷七十一
---



◎四川六

◇潼川州东至顺庆府三百五十里，东南至重庆府九百里，西至成都府汉州二百二十里，西南至成都府简州百八十里，西北至成都府绵州百三十里，北至保宁府剑州三百六十里，东北至保宁府三百十五里。自州治至布政司三百六十五里，至江南江宁府七千二百六十五里，至京师一万二百六十五里。

《禹贡》梁州地，后为蜀国地。秦属蜀郡。汉属广汉郡。后汉因之。晋仍属广汉郡。宋置新城郡。齐因之。梁末置新州梁武陵王纪置。西魏改置昌城郡。隋初，郡废。开皇末，改州曰梓州。大业初，曰新城郡。唐初，复曰梓州。天宝初，曰梓潼郡。乾元初，复为梓州先是，至德初，分置剑南、东川节度，其后分合不一。详见州域形势。五代因之朱梁乾化四年，王建改东川节度曰武德军。宋仍曰梓州亦曰梓潼郡。《宋志》：乾德四年，改军号曰静戎军。太平兴国中，改曰静安军。端拱二年，曰东川节度。元丰三年，复曰剑南东川节度，本路安抚司治此。重和初，升为潼川府。元因之。明初，仍曰潼川府。洪武九年，降为州，以州治�ㄏ厥∪�编户六里，直隶布政司，领县七。今仍曰潼川州。

州左带涪水，右挟中江，居水陆要冲，为剑南都会。后汉初，讨公孙述，述使其将延岑悉兵拒广汉及资中，岑彭使臧宫将降卒五万从涪水上平曲拒之平曲，见合州定远县。或曰在州境。先主之入蜀也，诸葛武侯等分定州郡，略地至�āＡ踉７ペ圩荩�遣刘敬宣从垫江今合州转战至黄虎，纵悉众拒之，不能克也。既而遣朱龄石从外水取成都，而以别将从中水取广汉中水，即绵水。广汉，今汉州，以疑兵从内水向黄虎内水，即涪水。州实据涪水之上游，从来有事蜀中者，用奇用正，不一其法。自唐季分两川，东川与西川常为争衡之地。顾彦晖败灭于前，董璋覆亡于后。二子皆庸才，故不足以有为耳。地居成都肘腋间，恒足以制西川之命。《志》云：州有盐水铜山之富，农桑果食之饶，山川绵衍，人物阜繁。州之形胜，甲于西南，有自来矣。

○废�ㄏ�今州治。汉县，属广汉郡。后汉因之。晋省。刘宋复置。元嘉十年，贼程道养等兵败，逃入�可健｝可剑�即�肯厣揭病Ｑ胺种帽蔽槌窍匚�新城郡治。萧齐因之。梁始置新州，并�肯厝胛槌窍亍Ｎ魑河指脑徊�成，并置昌城郡。隋郡废，寻为梓州治。大业初，改伍城曰�肯兀�为新城郡治。唐仍为梓州治。宋、元因之。明初省。宋白曰：故�砍窃谙啬暇攀�里临江，一名�客醭牵�盖以�拷�名也。一云，汉�肯卦诮裰菸靼倮铮�梁移今治。《城邑考》：州城，唐、宋以来故址，状若蛇盘，与西川龟城对峙。前朝天顺、成化中，修筑，皆�嬉允�。又于城外凿池，阔四丈，引西溪九曲水注于中。嘉靖初，湮废，复加疏浚，仍于城东筑堤三十余丈，以御水害。城为门四，周九里有奇。

涪城废县州西北五十里。汉涪县地，属广汉郡。晋、宋因之。萧梁侨置始平县及始平郡。西魏改郡曰涪城。后周又改曰安城郡。隋开皇初，郡废，改县曰安城。十六年，又改为涪城，县属绵州。刘�骶湓唬憾�晋置始平郡，后魏改涪城郡及潼县，隋改潼县为涪城也。唐仍属绵州。大历十三年，改属梓州。中和四年，东川帅杨师立拒命，举兵屯涪城，西川帅陈敬�笄哺呷屎窬芷浦�，即此。宋仍属梓州。元至元二十年，并入�肯亍！吨尽吩疲合卦诿嘀荻�南四十里，盖境相接也。

黄虎城在州北，涪水所经。晋时李氏据蜀，尝置戍守于此。其后谯纵叛，亦置戍焉。义熙四年，刘裕使刘敬宣讨纵，溯涪江而上，至黄虎，去成都五百里。纵遣谯道福悉众拒险，相持六十余日，不得进而还。胡氏云：黄虎近涪城。或曰，当在今遂宁县西北。○废富国监，在州南九十里。本�肯匦戮�盐场，宋置监领之，后废。《宋志》：梓州所领县皆有盐井，而最多者，涪城则二十七盐井，�肯卦蛉�十四盐井，盖置监领盐税也。或云，监盖五代时所置。今有华池盐课司，在州西三十里。

○牛头山州治西南二里。形如伏牛，俯临城郭，上有浮图。州西三里又有龙顶山，蜿蜒于牛头山之后。又长平山，在州城北，冈陇延袤而平广，因名。○东山，在州东四里，涪江之左，修阜如长城，下顾州郭，有苏公泉及石塔诸胜。《志》云：州西五里有三台山，突起三级，状若层台。

五层山州北五十里。一名天柱山，有重冈五层。又北十里曰马头山，山势昂起，形若马首。又香积山，在州西北五十里，北枕涪江。○灵台山，在州南百里，山形如台，高耸云汉。又望川山，在州南百二十里，天晴日霁，登绝顶遥望西川。

○涪江在州城北。自绵州罗江县流经州城西北，又东南流经州城东，历射洪县及遂宁县，至重庆府合州，而合于嘉陵江。唐时曾以涪江逼近�砍牵�横溢为患，乃凿江东�赖乇鹞�新江，东北注，使水道与城相远。至宋渐堙。往往修筑长堤，以防冲啮。庆元中，暴溢为患，提刑王勋度水所向，依江�鰤挤ナ�为堤，由是横流不至西啮城址，谓之王公堤。至今以时修筑。余详大川涪江。

�ń�在州城西南。源自中江县铜官山流至废飞乌县，会众流绕牛头山下，又东南经射洪县，至遂宁县界，而合于涪江。其合处谓之�靠凇！鹛一ㄋ�，在州东三十里流入涪江。又州城西有西溪流入�拷�。

○张杷寨在州南。《九域志》：�肯赜姓盆苏颉Ｌ浦泻退哪辏�高仁厚讨东川帅杨师立，围鹿头关。师立将郑君雄出兵掩击，军中惊，别将杨茂言走至张杷而还，仁厚斩之。或以为即此张杷也。又乾宁四年，王建攻梓州军于张杷寨。即此。○楸林寨，在州北。唐乾宁二年，王建攻东川，顾彦晖拔其楸林寨是也。今为秋林马驿。

平阳乡在州西北。后汉岑彭讨公孙述，分遣臧宫溯涪水而上，宫破延岑于沈水，乘胜追北至平阳乡。王元举众降，遂拔绵竹。郦道元曰：平阳乡盖在故绵竹境内。今由州境抵故绵竹，不过百余里。○皇华驿，在州治南。马驿也。又州西六十里有建宁马驿，州北六十里为秋林马驿。又板桥，在州东南，道出遂宁。

射洪县州南六十里。西北至中江县百七十里，西南至成都府金堂县百八十里。汉广汉、�慷�县地。西魏置射江县。后周改曰射洪，属昌城郡。隋属梓州。唐、宋因之。今城周三里，编户三里。

○广汉废县县东南百里。汉县，属广汉郡。《华阳国志》：高帝置广汉郡，本治广汉县之绳乡，后移治涪。是也。后汉因之。建武十一年，岑彭等伐公孙述，述悉兵广汉、资中以拒汉，即此广汉矣。三国汉尝析置东广汉郡于此。晋为广汉郡治。永和中，改属遂宁郡。《水经》：涪水自涪县又南至小广魏，与梓潼水合。郦道元注：小广魏，即广汉县也。宋、齐因之。西魏废。

德阳废县县东南三十里。本后汉析阴平县置，在今龙安府东。晋太康中，移治于此，仍属广汉郡。永宁元年，李特攻广汉，太守辛冉溃围奔德阳，时广汉仍治雒也。大安元年，诏以张微为广汉太守，军德阳，复为特所败，特因置德阳郡，使其党骞硕守之。二年，诏荆州刺史宗岱，建平太守孙阜帅水军救罗尚于成都，阜为前锋，进逼德阳，特遣李荡等拒之。永和中，郡废，改属遂宁郡。宋、齐因之。西魏并入射洪县。

通泉废县县东北七十里。萧梁时置县，并置西宕渠郡治焉。西魏改郡县俱曰涌泉。隋郡废，县复曰通泉，属梓州。唐、宋因之。元至元二十年，省入射洪县。又废光汉县，在废通泉县境。梁置，属西宕渠郡。隋初，废入通泉县。《一统志》：通泉城在潼川州东百三十里。

○金华山县北二里。上拂霄汉，下瞰涪江。又县东七里有武东山，亦高秀，以武水经其西而名。武水即�克�也。又玉屏山，在县南十五里。一名白崖山。远望悬崖，皎如白雪，岩阜逶迤，宛类玉屏，亦曰悬岩山。

独坐山县东南二十里。射江、涪江，左右合流，此山卓然孤立，因名。○通泉山，《寰宇记》云：在通泉县西北二十里，东临涪江，绝壁二百余丈，水从山顶涌出，下注涪水，西魏因以涌泉名郡县。

○涪江县东北七里。自州境流入，经独坐山下，合于射江，又东南入遂宁县界。又�拷�，在县北。自州境流入，经武东山下，又东南入遂宁县界。

射江县东南十五里。源出剑州界，历潼川东境，至独坐山下合于涪江。《益州记》：娄偻滩东六里有射江，西魏因置县，土人讹江为洪，后周从俗，改县为射洪云。○大弥江，在县东。源出剑州，经盐亭县流入境。又有小弥江，在县北，下流皆注于涪江。

沈水县东南八十里。后汉建武十一年，岑彭等讨公孙述，别将臧宫从涪水上平曲，述将延岑盛兵沈水以拒，宫击破之，斩溺万余，逐北至平阳乡。《水经注》：沈水出广汉县，下入涪水。《寰宇记》：通泉县北有沈水，即臧宫破延岑处。○可波水，在县东，流入盐泉县界，合梓潼水。又盐井，在县界。《宋志》：射洪县有盐井。又通泉县有三铁冶。

○九井驿在县西。马驿也。嘉靖中，自广元改今属。

中江县州西百二十里。北至绵州罗江县六十里，西北至汉州百里。汉薑县地。三国汉析置伍城县，属广汉郡，寻废。晋咸宁四年，复置，仍属广汉郡。太康六年废。七年复置。宋齐因之。后周置玄武郡治焉。隋开皇初，郡废，改县曰玄武，属益州。仁寿初，增置凯州。大业初，州废，仍属蜀郡。唐武德初，属益州。三年，改属梓州。宋因之。大中祥符五年，改曰中江县。今城周七里，编户五里。

○伍城废县县治南三里。《华阳国志》：汉时立仓于此，发五万人，尉部主之。晋咸宁四年，因立五城县，亦曰伍城，属广汉郡。宁康二年，时苻秦置宁州于垫江，以姚苌为刺史，晋将竺瑶等败之，苌退屯五城。太元七年，桓冲遣将杨亮等攻蜀，拔伍城，进攻涪城。苻秦遣张蚝等救却之。隋改曰玄武县。唐元和初，刘辟以西川叛，高崇文讨之，败其众于玄武。乾宁四年，王建攻东川，凤翔帅李茂贞遣军来救，建败茂贞将李继徽等于玄武。是也。《九域志》：玄武县在梓州西九十里。

飞乌废县在县东南。旧《志》云：古�客醭且玻�在梓州西南百三十里。隋开皇中，置飞乌县于此，属新州，寻属梓州，以飞乌山为名也。唐仍属梓州。乾宁二年，王建攻东川，其将王宗侃略地至飞乌，为东川帅顾彦晖所擒。宋属潼川府。元初废入中江县。○铜山废县，在县西南九十里。本飞乌县地。唐贞观二十三年，置铸钱监。调露初，改置铜山县，并析�肯氐匾嬷�，属梓州。宋因之。元至元二年，并入中江县。

○玄武山在县城东南。涧中石多龙蛇状，因名。圣水泉出焉。《九州要记》：山一名朱雀山，一名宜君山，又名大雄山。《华阳国志》：玄武山亦名三��山，其山六屈三起。又天柱山，在城西南，山峦孤秀如柱。《志》云：县东南三里有烽火山，诸葛武侯置烽火处也。又城东北有五城山，或曰晋以此名县。

覆舟山县西南三十里。高五里，山腹有风穴，人往视，则风起，甚至折木。《益州记》：覆船山中十五里有七里坂，一名羊肠坂，屈曲壁立，艰于升陟。又《十道录》：山亦名泊山。尧时洪水，州人泊舟于此，覆于树下，山因以名。

铜官山县西南九十八里，产铜。《志》以为卓王孙、邓通冶铸之所。又县南九十五里有赖应山，产铜及空青。○可蒙山，在县西南百二十里，产铜。又县南百三十里有私熔山，产铜矿，唐因置铜山县。

会军山县东南百六十里。汉昭烈入蜀，遣诸葛武侯、张飞略地至此，百姓以牛酒犒师，因名。○飞乌山，在县南百七十里，峻削如飞乌之状。《寰宇记》：大飞乌山高二里，周回二里，小飞乌山高一里，周回二里，两山相向，隋因以名县。

○中江在城东南。有二源：一为南江，来自旧神泉县，经县城西南；一为东江，来自废涪城县，经城东北。至玄武山下合流，又东南会于�拷�。旧谓之五城水，其合处为五城水口。东晋义熙初，毛璩讨桓振，使参军谯纵等出涪水，至五城水口，纵遂作乱。《志》云：中江，一名玄武江。唐太和五年，玄武江涨高二丈，溢入梓州罗城是也。旧神泉县，见成都府安县。

�ń�县东南十五里。源出铜官山下赤岸溪，东北流，会中江水，东入州界。一名武水，以中江有玄武江之名也。又有小�拷�，出县南莲池乡，东流六十里，入�拷�。故有大�克�、小�克�之称。○盐井，在县界。《宋志》：县有盐井。又飞乌县有五盐井，铜山有铜冶，是也。

○五城驿县治北。又县西五十里有古店马驿。

盐亭县州东百里。东至保宁府南部县百七十里，东南至顺庆府西充县百二十五里。汉广汉县地。梁置盐亭县。西魏置盐亭郡。隋开皇初，郡废，县属新州，寻属梓州。唐、宋因之。今城周六里，编户三里。

○永泰废县县东南三十里。本盐亭县地。唐武德四年，析置永泰县，又分剑州之黄安、阆州之西水二县地益之，属梓州。宋因之。熙宁五年，省为镇，属盐亭县。绍兴中，复为永泰县，属潼川府。元初，复省入盐亭县。《志》云：废城在州东百三十里。《名胜志》云：在县东北八十里。恐误。○东关废县，在县南四十里。宋乾德四年置县，属梓州。元至元二十年，并入盐亭县。《名胜志》：废城在县东百里，今名东关市。

高渠废县县西十六里。西魏置高渠县，属盐亭郡。隋开皇初，属新州，寻属梓州。大业初废。《志》云：县西北二十六里有故宕渠郡城，萧梁时废，盖即高渠之讹矣。○略城，在县西南。晋末，益州刺史毛璩东讨桓振于江陵，至略城，会谯纵作乱，奔还成都。《晋书》：略城去成都四百里。

○负戴山在县城西。自剑门南来，起伏四百余里，自此屹然蹲峙。上有飞龙泉，味甘美，南流入梓潼水。《寰宇记》：负戴山，一名高山，有龙�阑⒕嶂�胜，下瞰梓潼水。○董叔山，在县城东九十步，高一里，西临盐亭水，孤峰绝岛，峭壁千仞，旧名潺亭山。隋开皇四年，县令董叔封有德政，时游宴于此，后人因号曰董叔山，亦曰董政山。《十道记》：董政山，原名凤凰山。

金紫山县北十五里。相传以唐邑人严震、严砺俱贵显而名。一名紫金山。宋宝�潭�年，西川帅佘晦城紫金山。山，蜀之要地也。蒙古将汪德臣袭取之。○龙固山，在县西北六十里。山高四里，四面悬绝，可以固守。

女徒山县东北七十里。昔有女徒千人行役，路逢贼，乃于山顶置栅御之，因名。又鼓楼山，在县东百二十里，山有三层，高五十余丈。《志》云：前蜀时，尝营鼓楼，置烽火于此。

○梓潼水在县治南。亦曰潼江。自剑州梓潼县南流入县界，又西南流注于涪江。《志》云：县南有白马河，与梓潼水会流而注于涪水。○盐亭水，在县城东，亦谓之弥江。自剑州南境流入县界，又南流，达射洪县界，而注于涪水。

鹅溪县西北八十里。自绵州界流入，地产绢，所谓鹅溪绢也。又有麟溪，在县西，下流皆入于梓潼水。○杨溪，在县东南。自顺庆府西充县流入境，合于盐亭水。

盐井在县东。《宋志》：县有盐井六。又县与射洪县旧皆产铁，其利属于官。

○云溪驿在县治西。马驿也。又西六十里有富村马驿。

遂宁县州东南二百四十里。东北至顺庆府百七十里，东南至重庆府合州三百三十里。汉广汉县地。后汉因之。晋为德阳县地，仍属广汉郡。永和以后，于德阳东南界置遂宁郡。宋仍曰遂宁郡。齐亦曰东遂宁郡。梁因之，郡治小溪县。西魏改县曰方义。后周又改郡曰石山，兼置遂州。隋开皇初，郡废，仍曰遂州。仁寿初，置总管府。大业初，府废，又改州为遂宁郡。唐武德初，复为遂州。二年，仍置总管府。贞观初，府罢。十年，复置都督府。十七年，又罢。天宝初，改为遂宁郡。乾元初，复故。天�潭�年，王建请置武信军，孟氏因之。宋仍为遂州，亦曰遂宁郡武信军节度。太平兴国初，复改方义县曰小溪。政和五年，升州为遂宁府。宣和五年，又升为都督府，以潜邸所在也。元初因之。至元二十二年，降为遂宁州。明初因之，以州治小溪县并入。洪武九年，改为县。今城周十里，编户十七里。

○方义废县在县治南。晋德阳县地。齐分置小汉县。梁曰小溪，为郡治。西魏改小溪曰方义。自隋以后，州郡皆治此。或曰：小溪，即小汉之讹也。广汉县，旧属广汉郡，谓之小广汉。省文为小汉，如沛郡之沛县为小沛，桂阳郡之桂阳县为小桂也。梁时，误汉为溪耳。未知然否。宋复改方义县曰小溪。刘仪凤曰：遂州平原沃野，贯以涪江，气象宽舒，为东蜀之都会。元人降府为州。明初，又以小溪县省入，降州为县。今城相传后唐天成中武信节度使夏鲁奇筑。明天顺、正德中，皆因故址增修，�嬉宰┦�，环城为池。嘉靖中，又复营治。有门四。

青石废县县西北五十里。东晋置晋兴县，寻属遂宁郡。宋齐因之。西魏改曰始兴县，寻又改曰青石，置怀化郡治焉。隋初郡废，县属遂州。唐因之。宋熙宁六年，省入遂宁县。七年复置，仍属遂州。元至元十九年，省入小溪县。《一统志》：青石故城，在今州北五十里。误。又遂宁废县在县西七十里。唐景龙元年，以故广汉县地置遂宁县，仍属遂州。宋因之。元至元十九年，省入小溪县。

○长乐山在县治西，形如蟠龙，顶平如砥。其相接者，曰宝台山，顶平如台。又梵云山在县西南二里。《寰宇记》：山三面悬绝，东临涪江，西枕落星池。○玉堂山，在县北十五里，峰峦耸秀，气象雄峙，县之主山也。又县东北二十里有鹤鸣山，亦高秀。

灵泉山县东十里。数峰壁立，有泉自岩滴下，流注不竭。宋宝�塘�年，蒙古将纽��侵蜀，入成都，蜀帅蒲择之命其将杨大渊等守剑门及灵泉山，自将兵复成都，纽��大败大渊等于此。又铜盘山，在县东五十里。壁立四绝，人莫能上。《志》云：县西五十里有石城山，以四面如城而名。

广山县北二十里。山极孤峭，斗入江心，涪江�克�会其下，下有龙潭，相传山常动摇，以龙潜其中也。又伞子山，在县北十五里。山形圆耸如伞，环山之民以植蔗凝糖为业。○隆龛山，在县南百四十里。其东有废隆龛县，今入重庆府安居县界，盖境相接也。

○涪江在县城南。自射洪县流入境，至城西南复折而东，又东南入合州铜梁县界。县东有箭滩渡，即涪江津济处也。宋宝�塘�年，蒙古纽��入蜀，将趣成都，蜀帅蒲泽之遣刘整据遂宁江箭滩渡，以断东路，��至不能渡，既而整败走，��遂长驱入成都。

�ń�在县北。亦自射洪县流入境，至广山下合于涪江，谓之�靠凇Ｋ卧�嘉十三年，遣将萧汪之将兵讨贼程道养，军至�靠冢�贼党帛氐奴请降，道养兵败，还入�可�。

赤溪县北十五里。自蓬溪县流入界，经县治东流入涪江。又倒流溪，在县西十五里，水流旋绕，北入涪江，即乐至县胜水河之下流也。○涌泉，在县西北玉垒镇，镇之曲有泉涌出，灌溉垒旁之田。

○倒流镇在县西南，以近倒流溪而名。万历中，永宁贼奢崇明作乱，据重庆，侵掠城邑，西逼成都。官军赴援，复安岳、乐至县，与贼战于倒流镇、石桥、永济铺，皆克之。贼寻逸去。《志》云：安岳县东十里有石桥铺，乐至县东十里有永兴铺。永清盖永兴之讹矣。○广福镇，在县西百里，有盐课司。

蓬溪县州东南二百二十里。东北至顺庆府西充县九十里。汉广汉县地。唐初，为方义县地。永淳初，析置唐兴县。长寿二年，改为武丰。神龙初，复故。景龙二年，分唐兴置唐安县。先天二年，废唐安移唐兴治焉。天宝初，改为蓬溪县，属遂州。宋元因之。明初，改今属。城周四里，编户六里。

○长江废县县西百十里。汉广汉县地。晋永嘉中，李雄置巴兴县。东晋置遂宁郡，治巴兴。宋齐皆因之。梁始改治小溪。西魏改县曰长江，属怀化郡。隋属遂州。唐因之。刘�骶湓唬壕芍瘟轲丈剑�上元二年，徙治白桃川也。宋仍属遂州。元至元十九年，省入蓬溪县。《一统志》：长江故城在今州北三十里。误。○唐兴故城，在县东北三十里。唐永淳初，置县于此，后移今治，改曰蓬溪。

○赤城山县东一里。中峰蔚然，左右环拱，上有高台五层，山皆赤土。又蓬莱山，在县治西，县因以名。

青石山县南百七十里。山出青石最佳，可为钟磬。《益州记》：青石岭有九折，亦名九节岭，九岭溪水出焉。山下有九节镇，其东麓入合州界。又风门山亦在县南百七十里，四面峻绝，常有清风，因名。○龙多山，在县南二百二十里，山绵亘深远，下有放生池，相传武后常令放生于此，其南亦接合州界。

伏龙山县西二百里。其山盘曲，形如伏龙，下有火井。《异物记》：山下地洼若池，以火引之，有声隐隐出地中，少顷炎炽，夏月积雨停水，则焰生水上，水为之沸，而寒如故。冬月水涸，则土上有焰，观者至焚衣裾。

明月山县西二百二十里。两峰对峙，下临涪水，相映而明。一名鼓楼山，以登其巅可望数百里也。其下有明月池。五代唐天成中，孟知祥、董璋连兵十万侵遂州，突次明月池，武信军节度使夏鲁奇力不敌，乃坚壁清野，退守州城，知祥等自明月池进攻陷之。

○蓬溪县城北。源出蓬莱山，东流绕赤城山下，又西南流入遂宁县界，入于涪江。○珠玉溪，在县西北七十里，昔时溪旁有珠玉村。又凤凰川，在县北百二十里，以旁有凤凰山而名。其下流皆东入顺庆府界，注于流溪，而达嘉陵江。

○朝天驿在县西。马驿也。《志》云：嘉靖中，自广元改今属。

安岳县州南三百八十里。南至成都府内江县九十里，东至重庆府大足县百七十五里。汉为资中、牛鞞、垫江三县地。后周置安岳县，并置普州治焉。隋初因之。大业初，州废，县属资阳郡。唐武德二年，复置普州，治安岳县。天宝初，曰安岳郡。乾元初，复曰普州。宋仍为普州治，亦曰安岳郡。宝�桃院螅�州县俱废。元末，复置安岳县。或曰，明玉珍置，属遂州。明洪武四年，复置普州。九年，省州入县。城周三里有奇，编户十九里。县今省。

○废普州今县治。刘�骶湓唬毫褐闷沾瓤ぁ：笾芨脑黄罩荨Ｋ逯莘稀Ｌ聘粗谩Ｋ我嘣黄罩荨！端沃尽罚憾似饺�年兵乱，淳�倘�年，据险置治。宝�桃院螅�州废。是也。明初亦置州于此。县初无城，今城，成化初筑，寻圮。正德七年改筑，�媸�为固云。

普康废县县南五十里。汉犍为郡资中县地。后周置永康县，属普慈郡。隋开皇初，属普州。十八年，改县曰隆康。大业初，属资阳郡。刘�骶湓唬罕久�永唐，隋改曰永康，移治伏强城，寻又改曰隆康也。唐先天初，讳隆，改曰普康，仍属普州。宋因之。熙宁五年，废入安岳县。○石羊城，《志》云：在县东百二十里。元置县。明初，废为石羊镇。未知所据。一云，石羊城在乐至县南。

○铁峰山县治北，高耸壁立。一名凤凰山。山之后曰大云山，亦高峻。杜佑曰：安岳郡城因山为址，四面险固，谓此也。○云居山，在县东南十里，岩壑深秀。县北二十里又有鳌鱼山，亦高广，以形似名。

○岳阳溪在县治西。一名青竹溪，绕县治东南流入大足县界，合于赤水溪。宋时太守彭乘尝临溪凿石为曲水。一名翰林滩，以乘尝官翰林也。又大安溪，在县北八十里，下流东注于涪江。

○龙台镇在县境。唐所置也。天复初，王建遣龙台镇使王宗侃讨妖贼杜从法等于昌、普、合三州，平之。或云，镇盖王建所置。

茗山镇县西七十里。故普慈县地，与乐至县接界，旁有茗山，因以为名。宋嘉定十一年，汉中叛将张福转掠巴蜀，入普州，屯于州之茗山。安丙自果州趋遂宁，会诸军合围，绝其樵汲之路。福穷请降。

乐至县州西南三百九十里。西至简州九十里，东至安岳县百二十里。汉犍为郡牛鞞县地。隋为普慈县地。唐武德二年，析置乐至县，属普州。宋因之。宝�讨蟹稀Ｃ鞒苫�二年，复置。今县隶潼川州。正德十年，改隶简州。嘉靖九年，还隶潼川州。今城周五里，编户七里。

○普慈废县县东北三十五里。后周置多业县，并置普慈郡治焉。隋开皇初，郡废，县属普州。十三年，改县曰普慈。大业初，县属资阳郡。唐仍属普州。宋乾德五年，废入乐至县。《郡志》：普慈废县在安岳西北百里，境相接也。

大娑婆山县治南一里。又治北一里有小娑婆山，山高险，皆可屯兵。《志》云：县治北又有镇山，治南又有印山，与大小娑婆山相接。○七盘山，在县南四十五里，冈峦曲折，凡有七盘，因名。又金马山在县西北十里，亦高耸。

○胜水河县东六十里。一名倒流河。北流入遂宁县界，入于涪江，亦曰倒流溪。○放生溪，在县西十里，西流入简州界，注于雁水。

◇眉州东至成都府仁寿县八十里，南至嘉定州百七十里，西至邛州百六十里，北至成都府崇庆州二百里。自州治至布政司百八十里，至南京六千九百七十里，至京师一万四百一十里。

《禹贡》梁州之域。秦蜀郡地。汉犍为郡地。后汉因之。晋、宋仍属犍为郡。齐析置齐通郡《地记》：齐建武三年，置齐通左郡于犍为郡南安县之西界。梁因之，兼置青州。西魏改曰眉州以峨眉山名也。后周复曰青州，寻改嘉州。隋开皇初，废郡存州。大业二年，又改州曰眉州。三年，废州，属眉山郡。唐武德二年，复置眉州。天宝初，曰通义郡。乾元初，复曰眉州。宋因之亦曰通义郡。元仍曰眉州，属嘉定路，而以州治眉山县省入。明洪武九年，降州为眉县。十三年，复为州编户二十一里，直隶布政司，领县三。今仍曰眉州。

州迫近江浒，密迩成都。吴汉之攻公孙述也，战于武阳、南安之间。桓温之平李势也，战于合水、彭模之上。朱龄石之讨谯纵也，亦战于彭模以北。盖自外水而指成都，不得眉州，未足以制成都之肘腋也。眉州举而成都在掌中矣。且江山清秀，土田腴衍。《志》称为岷峨奥区，允矣。

○眉山废县今州治。汉武阳县地。晋宋因之。齐建武中，析置齐通县，为齐通郡治。梁置青州治焉。隋开皇初，郡废，改齐通曰广通。仁寿初，又改曰通义，嘉州治焉。大业初，为眉州治，寻废州，改属眉山郡。刘�骶湓唬汉笾芨钠胪ㄔ话猜澹�寻曰广通。《隋志》不载也。唐复置眉州于此。宋太平兴国初，改县曰眉山县。元至元二十年，并县入州。明初，降州为眉县，属嘉定州，寻复曰眉州。《城邑考》：州城，五代时摄守山行章筑。宋淳化五年，乱贼李顺攻围半年，不能下，俗谓之卧牛城，以其坦而难攻也。又沿城多芙蓉，亦谓之芙蓉城。岁久，城濠颓塞。明成化十七年，因旧址修筑。正德中，复缮城浚濠，�媸�为固。有门四，城周八里有奇。

裴城《志》云：在州治东。相传昔有裴姓者夜筑此城，天明而毕。又州治东北二里有洛城，相传后汉时筑，三国时废。皆未知所据。

○峨眉山州西南二百里。绵亘深远，蟠踞嘉、眉二州，并为形胜。详见前名山峨眉。

蟆颐山州东七里。自象耳山连峰壁立，西瞰玻璃江，五十余里至此，磅礴蹲踞，形类蟆颐。上有淘丹井，山腹有穴，曰龙洞。大江流至山下，曰蟆颐津。唐田令孜沉左拾遗孟昭图于此。又白虎山，在州东北八里，其山壁立，西临导江。一名白兽山，下有白虎潭。○醴泉山，在州西八里，环绕州城，山半有八角井，清甘如醴。又州西北九里有快活山，平地突起，高百余丈。

盘龙山州北四十里。状若盘龙。一名走马山。下有腊鱼堰水。《志》云：州西北十里有回龙冈，自盘龙山南来，或起或伏，至此冈阜高出，遇双河口水，折而西旋，状若回龙云。○七龟山，在州西北二十里。南北两山对峙，延亘十余里，中平坦，有七山罗列前后。又笔架山，在州西二十五里。有三峰峙立，山之阴为卢崩沟。又州西四十里有息台山，在东馆镇之北，亦雄峻。

大旺山州东南五十里。自蟆颐山南趋，或起或伏，至此，峰峦屹立，回拱州城。又连鳌山，在州西南九十里，山势连续，其形如鳌。又石佛山，在州西南二十五里，下有尔家川，地膏腴，宜种植。

○大江州东六里。自成都府新津县流入彭山县境，其华阳双流之支江，亦流合焉，流经蟆颐山下，山在江之东岸，江流至此，莹若玻璃，因名玻璃江。亦曰蟆颐津。又南流入青神县界。《志》云：州东四里有玉津，即玻璃江渡口也。余详大川岷江及川渎异同。

松江在州城东南。自蜀江分派，西南流绕州城，与醴泉江合，复入蜀江。江中有哭王滩，孟昶降宋入朝，国人哭送之于此，因名。○醴泉江，在州西八里。其上流曰双河，源出蟠龙山，分流自山东者，曰腊鱼堰水，自山西者，曰柏�涎咚�，至州西北十里而合流，名双河口。又东南流，为醴泉江，绕州城，与松江合入蜀江。

思�徒�州南五十里。其上流即青衣江也。自丹棱县东南流入州界，过思�拖纾�至青神县境，下流入蜀江。详见大川青衣水。○金流江，在州西南八十里。源出丹棱县，东南流经州境金流乡，至青神县南而入青衣江，以其峻急难渡亦名难江。又有多棱川在州西南七十里，亦自丹棱县流入，南接青神县界，下流入金流江。

环湖在州治西。旧有沼州人为�艄ち喝�之，宋魏了翁为守，特疏凿之，名曰环湖。又龙潭在州西南十余里。源自笔架山泸崩沟，东流而入醴泉江。又有白龙池，在州西南八十里。四山环绕，中为池，其水久旱不竭，久雨不溢。

蟆颐堰州东七里。唐开元中，益州刺史章仇兼琼开，障蜀江水溉眉山、青神田亩七万二千有奇。宋嘉定间，魏了翁来守是州，又畚武阳石垒堤，其利视昔尤博。

○鱼耶镇《志》云：在州东两河口，有巡司。又东馆镇在州西七十五里。○眉州驿，在州东七里。水驿也。又州东南三十里有石佛水驿。《志》云：州东玻璃江滨有江都馆，旧名共饮亭，宋邑宰胡文靖建，为迎劳宾客之所。嘉定间，魏了翁来为州，更拓之，改曰江都馆。

彭山县州北四十里。北至成都府双流县九十里。秦置武阳县，属蜀郡。汉属犍为郡。后汉为犍为郡治。晋、宋因之。齐仍属犍为郡。梁改犍为县，置江州。西魏改县曰隆山。后周省州置隆山郡。隋开皇初，郡废，县属陵州。唐初因之。贞观元年，省入通义县。二年复置，属眉州。先天初，改曰彭山县。宋、元因之。洪武九年省，十三年复置。编户五里有奇。县今省。

○武阳城县东十里。相传蜀国故城也。秦惠王使张仪伐蜀，开明拒战不胜，退走武阳，即此。秦因置武阳县。汉因之。后汉建武十一年，岑彭破公孙述将侯丹于黄石，晨夜兼行二千余里，径拔武阳。是也。晋仍曰武阳县，兼置西江阳郡治此。萧齐因之。萧梁改县曰犍为，因置江州，今亦谓之江州城。周省江阳郡。隋初，省江阳县。又《郡志》：县西北五里有犍为城。汉昭帝时，犍为郡自�驳酪浦挝溲簟Ｏ羝胧保�郡还治�驳馈Ｒ蛎�故郡治曰犍为城。或曰，萧梁时，犍为县盖治此。今县唐贞观初所改置。

绵水废县县东南十余里。刘宋置绵水县，属江阳郡。萧齐因之。《志》云：后周改为白水县。隋废。

○鼎鼻山县东北二里。山形曲如鼎鼻。刘�骶湓唬何魑焊年�为县曰隆山，以界内有鼎鼻山，地形隆起故也。《广记》曰：今县南十余里之打鼻山，乃故鼎鼻山，县东北之鼎鼻山是其支峰耳。《地志》：打鼻山，山形孤起，东临江水。俗云：昔周鼎沦于此，或见其鼻，故名鼎鼻。晋义熙中，刘裕遣朱龄石伐谯纵，纵将谯小苟塞打鼻山以御之，即此。《益州记》：山上有城，亦名鼎鼻。鼎鼻、打鼻音相近也。大江过山下有滩，朱龄石伐蜀时立寨于此。《括地志》：鼎鼻山北有龙洲，东接导江水。○平盖山，在县治北，下临系龙潭。潭在县西北四里，有系龙桥。又金华山，在县东六里。又县东北六里有盘石山。皆近郊之胜也。

彭亡山县东十里。《郡国志》：周末彭祖家于此而亡，因名。后汉岑彭击公孙述，至武阳营所，问山名彭亡而恶之，改曰平无。欲徙，会日暮而止。是夜果为刺客所杀。山亦名彭女山，亦曰平模山，亦曰彭模山。桓温伐李势，至彭模，直指成都，留参军孙盛等守辎重于此。李势将李福等来攻，盛击走之。既而温平蜀，命益州刺史周抚镇彭模。义熙九年，朱龄石伐谯纵，自外水至平模，去成都二百里。纵遣其党侯炜等屯平模，夹岸筑城以拒，龄石攻拔其北城，南城亦溃，遂趣成都。是也。《水经注》：江水自武阳东至彭亡聚，谓之平模水，亦曰外水。彭亡聚，盖在山下。

象耳山县东北二十五里。山形耸秀，连峰接岭，南至蟆颐山。下有宝砚、磨针二溪，龙池、蟹泉诸胜。又��居崃山，在县东北十二里，导江水在其南。○天社山，在县北。《华阳国志》：武阳去成都百五十里，渡大江，昔人作大桥，曰汉安桥，广一里半。每夏秋水盛断绝，岁岁修理，百姓苦之。建安二十一年，太守李严乃凿天社山，寻江通车道，省桥梁，吏民悦之。即此。

北平山县西北三十里，上有天柱峰。《志》云：县东北二十五里有石仓，在半山石壁间，岩窦如蜂房，相传窦中尝出米，谓之石仓米洞。

○大江县东北二里。又成都府之内外江，俱自双流县流入焉，合流而南，亦名武阳江。《志》云：县东北二里有龙爪滩在江中。又有鼓楼滩在县南十余里，江流峻急，声如击鼓，因名。○赤水，在县东北二十八里，自成都府仁寿县流入境，注于大江。汉建安末，黄龙尝见于此。一名黄龙溪。

馨堰县西南二十里。拥江水为六堰开、六水门，灌郡下田。相传亦李冰故址也。后汉初，公孙述僭位，犍为不屈，述攻之。功曹朱遵拒战于六水门，先埋其车轮于桥侧，以示死守。今县北二十里有埋轮桥。

通济堰县西北四十里。有大堰一，小堰十。自成都新津口引渠南下，灌溉彭山、眉山、沿江之田，凡百二十里，计田千六百顷。唐开元中，益州刺史章仇兼琼所开。五代时，张琳复自新津修觉山浚故址，至州西南合于松江，其利尤博。

鱼凫津县东北二里。或曰，即鱼涪津也。《后汉志》：南安县北有鱼涪津，广数百步，临大江。建武十二年，吴汉破公孙述将魏党等于鱼涪津，遂围武阳。晋惠帝永康元年，赵�锞菀嬷菀耘眩�遣兵袭杀西夷校尉陈总于南安鱼涪津。旧《志》：津在嘉定州夹江县界。○沙头津，在县北，亦大江津济处也。晋永和三年，桓温自平模直指成都，李势将昝坚与温异道，还自沙头津济。比至，温已军于成都陌，其众遂溃。《志》云：津在县北二十里。

○武阳驿在县治东。水驿也。隆庆二年，自眉州改今属。或曰，驿旧置于龙爪滩，旁亦名龙爪驿。

丹棱县州西八十里。西南至嘉定州洪雅县六十里，西北至邛州蒲江县百五十里。汉南安县地。后周置齐乐县，属齐通郡。隋开皇中，改曰丹棱县，属嘉州。唐属眉州。宋因之。元省。洪武十三年，复置。今城周不及三里，编户四里。

○齐乐城县东北二十里。刘�骶湓唬合羝胫闷肜挚ぁ＝瘛镀胫尽凡辉亍！吨葜尽吩疲浩朐荒侠窒兀�后周改为齐乐。亦误。县盖后周时置，本治此，隋唐间迁于今治。

○赤崖山县北二十里。高耸赤色，如鸟斿之状，拱翼县治。又北五里曰簸箕山，山圆而大，以形似名。又三箐山在县东北三十里，接彭山县界。○龙鹄山，在县北十五里，山高耸。宋李焘父子读书于此。一名龙鹤山。

飘然山县西五里，山幽胜。又县东南二十二里有金釜山，下临平羌江。

○青衣水县东南十七里。一名平羌江。源出雅州芦山县之卢山，经洪雅县北流入县境。又东南流经州南，历青神县东而入嘉定州夹江县界。○雍泔水，在县南二十里，下流合青衣水。《州志》：蛮语药曰雍，浆曰泔，是水可以愈疾而甘美如浆也。又夷郎川，在县东二十里，土地平旷，宜耕稼。本名夷朗，讹为夷郎。

○栅头镇县南四十里。镇有九龙洞，其中幽胜，上有峰峦。《志》云：镇当嘉、眉、雅往来之冲，人物阜繁，商旅辏集，甲于西南。

青神县州南八十里。西南至嘉定州夹江县六十里，东至成都府井研县百里。汉南安县地。西魏置青衣县，盖取蚕丛氏青衣以劝农桑为名。后周为青神县，并置青神郡。隋初罢郡，以县属嘉州。唐属眉州。宋、元因之。明洪武九年省，十三年复置。城周五里有奇，编户四里。县今省。

○青衣城在县东南。刘�骶湓唬呵嗌裣亓偾嘁陆�，魏因以青衣名县。本治思�退�口，唐武德八年，移于今治。《州志》：梁青州城在今县南五里，后周改为青神郡。误。

○熊耳山县治西。《蜀志》：望帝以褒斜为前门，熊耳、灵关为后户。《水经注》：江水又东南径南安县西，有熊耳峡，连山竞险，接岭争高。河平中，山崩地震，江水逆流，悬�黾扔刑玻�名垒坻。亦曰盐�黾龋�李冰所平也。《华阳国志》：青衣有沫水，触山胁为溷崖，水脉漂疾，破害舟船，历代患之。李冰发卒凿平溷崖，通正水道。《汉书·沟洫志》：李冰凿离{山隼}，避沫水之患。即此。{山隼}，古堆字。《寰宇记》：古老言诸葛武侯凿山开道，即熊耳峡东古道云。沫水即青衣水之异名矣。○伍渡山，在县东十里。水径山下，绕流屈曲，渡处凡五，因名。

上岩县东北五里。又五里为中岩，上有唤鱼潭、罗汉洞，岩之半有三石笋，青衣水经其下。又下岩，在丹棱县东南二十五里。《一统志》：县东五里有慈姥岩，下临青衣水，亦曰慈姥矶。

○大江县东二十里。自州境南流至此，又南入嘉定州界。县东南旧有松柏滩，昔多覆舟之患，相传宋天禧中，县令张逸为文祷江神，不越月而滩徙五里。

青衣水县东五里。自丹棱县流经州界，入县境。晋永和三年，桓温伐蜀，军至青衣，即此处也。又南入嘉定州夹江县界。或曰，县境之青衣水以青衣教民事而名，非即雅州之青衣江。似误。○鱼蛇水，在县南二十里。源出成都府仁寿县界之木梓山，流经县境，入大江，以水中有鱼似蛇，因名。一名鱼鲫江。

芙蓉溪在县东南，流入大江，夹岸多芙蓉，因名。又东为五渡溪，在伍渡山下，亦流入大江。○青神渠，在县西。《唐志》：太和中，荣县夷人张武等百余家请田于青神，凿山酾渠，溉田二百余顷。

○﹂关在县南境。汉唐蒙通夜郎，从巴蜀﹂关入。《郡国志》：唐蒙破西南夷路，始于此邑。盖汉建元中，未开西南夷，县与夷接界云。○犁头湾巡司，在县境。青神驿，在县东三里，水驿也。又县东南六十里有峰门水驿，接嘉定州界。《舆程记》：峰门驿，又南五十里至嘉定州之平羌驿。

◇邛州东至眉州百六十里，东南至嘉定州四百二十里，西南至雅州二百里，北至成都府崇庆州百十里。自州治至布政司三百十里，至江南江宁府七千一百三十里，至京师一万五百七十里。

《禹贡》梁州地。秦属蜀郡。两汉因之或曰，蜀汉时，属汉嘉郡。

晋仍属蜀郡。永和以后，属晋原郡。宋、齐因之。梁置临邛郡，兼置邛州。西魏因之。隋开皇初，郡废。大业初，州废，改属临邛郡《隋志》：大业初，改雅州为临邛郡，治严道县，临邛县属焉。唐武德初，复置邛州治依政县。显庆三年，移州治于临邛。天宝初，改临邛郡。乾元初，复故咸通九年，置定边节度治邛州，寻省。文德初，复置永平节度。大顺中，又省。五代时，王建亦尝置永平军于此。宋仍曰邛州亦曰临邛郡。元至元十四年，立安抚司行邛州事，寻复为州，并临邛县入焉，属嘉定路。明洪武九年，降州为县。成化十九年，复升为州编户十里。直隶布政司，领县二。今亦曰邛州。

州屏蔽川蜀，控扼西番，邛崃、零关，近资羽翼之势，清溪、大渡，遥为肩背之形，使任得其人，未始不可以靖西山之烽火，戢南诏之戈矛也。说者谓唐置定边军，而西川益以多事，州不足为缓急之藉也。岂笃论哉？

○临邛废县今州治。秦置县，属蜀郡。汉因之。王莽改蜀郡太守为导江卒正，治临邛，公孙述因以篡窃者也。后汉仍属蜀郡。章武三年，汉嘉太守黄元叛，烧临邛城，即此。晋仍属蜀郡。永嘉中，李雄分立汉原郡，临邛县属焉。永和中，属晋原郡。宋齐仍旧。梁置临邛郡。刘�骶湓唬何魑阂屏仝鱿赜诠氏匚髦每ぁＫ灏湛ぃ�移治于今所。唐因之。初属邛州，显庆三年，始为州治。宝应元年，又置镇南军于城内。宋仍为邛州治。元至元二十一年，省县入州。《城邑考》：州旧无城，成化中，始筑土城。正德六年，�嬉允�。有门四，城周八里。

依政废县州东七十里。汉临邛县地。西魏置依政县，改置邛州于此。隋初因之。大业初州废，县属临邛郡。唐初，复置邛州治焉，寻移治临邛。宋仍属邛州。元至元二十一年省。刘�骶湓唬阂勒�故城，本秦之蒲阳县，汉为临邛县，后魏析置依政县，为蒲阳郡治。隋改为临邛郡治。似未核也。旧《志》：依政故城在州东北三十里。又公孙述城在州南十里。《志》云：即汉时临邛县治也，公孙述为导江卒正时治此。《华阳国志》：秦张仪城临邛，周围六里，高五尺，其址与成都郫同一云。临邛故城，在州南五里，盖西魏时临邛县治也。

火井废县州西南八十里。刘�骶湓唬汉笾苤没鹁�镇。隋改为火井县，属临邛郡。唐属邛州。宋因之。《宋志》：开宝三年，移县治平乐镇。至道三年复旧。元省。《一统志》：火井城，在大邑县东四十五里。误。又《州志》：在州东南八十里。按：火井，今在州西南八十里，其东北有相台山，以袁天纲为火井令，登山相视县治而名。《州志》盖误以西南为东南也。《新唐书》火井县有镇兵，有盐。《宋志》邛州有惠民监铸铁钱，建炎二年废。

○古城山州西七里。亦谓之古石山。《华阳国志》：临邛有古石山，山出石矿，大如蒜子，火烧合之，成流支铁，甚刚，因置铁官。有铁祖庙，汉文帝以赐邓通，通假民卓王孙，岁取千匠，故王孙货累巨万亿，邓通钱亦遍天下。《寰宇记》：铁山铸钱，即此山也。《州志》云：山在州南十里，山有五面，对拱州治。○铜官山，旧《志》：在州东南八里。《史记》：卓氏之先，赵人。秦破赵，迁卓氏。夫妻推辇而出，曰，吾闻岷山之下沃野，下有蹲鸱。乃求远迁，致之临邛，即山铸钱。即此山也。汉文帝常以此山赐邓通。今州南五里有卓王孙宅基，方十里，耕者往往得古钱。《州志》云：山在州治东南二里。

七盘山州西八十里。有石径自趾至巅，委曲七盘。其相近者，曰马崖山，以崖石如马形也。○白鹤山，在州西八里。旧名四明山，一名群羊山。魏华父曰：白鹤林麓苍翠，江流萦纡，蔚为是州之望。又盘陀山，在州西十里。山高峻绝，顶宽平。《志》云：县南八里有邛崃山，汉张骞奉使西域得高节竹，植于邛山，故名。自沉黎千里至州，环抱为镇。

相台山州西八十里，即火井令袁天纲登山相视县治处。山之西南，即火井也。《华阳国志》：火井有二，一燥一水，取井水，以井火煮之，一斛水得五斛盐，家火煮之，不过二三斗耳。民欲其火，先以家火投之，顷许如雷声，火焰出，通耀数十里，以竹筒盛其光藏之，可拽行终日不灭。《博物志》：临邛火井，诸葛丞相往视之后，火转盛。《蜀都赋》：火井沉荧于幽泉。是矣。其井深二三丈，以竹木投取火。后人以火烛投井中，火即灭绝，不复然。隋、唐间，于其地置火井县云。

○邛水州南五里，俗呼南河。源出雅州邛崃山，流入州界，与山溪诸水合，东流至崇庆州新津县境，而入大江。郦道元曰：邛水南入青衣江。似误。又牙江，在州东四十里，源出大邑县凤凰山，东南流至州东，合于邛水。其合处有石如象牙，因名。

斜江县东七十里。源出大邑县鹤鸣山东斜曲，流径废安仁县，又东南流至州东，亦入于邛水。《志》云：县东六十里有泉水河，平地涌出，流合斜江，入于邛水。○�滤�，在州西，源亦出大邑县凤凰山，流至州西南，合于邛水。《志》曰：�滤�发源处，亦曰�掳印Ｓ钟胁煎�水，在州西八十里，源出獠界，流合于�滤�。

东湖池州治东一里。《志》云：孟昶所凿。又有西湖池，在州西十里白鹤山之左。○盐井。《元史》：邛州有二盐井，宋名金凤、芳池。天历初，地震，盐水涌溢，州民侯坤愿作什器煮盐，而输课于官。诏四川盐运司主之。今废。

○夹关在州西南。两山夹立，耸峙如门。自关以西则土汉接壤，蛮獠错杂处也。昔尝置兵于此，为戍守重地。

火井镇州南二十五里，有巡司戍守。《志》云：司本置于故火井县，后移于此。○石盘戍，在州西百里。相传诸葛武侯征羌，驻军于此。俗呼望军顶，与獠界相接。又白鹤驿，在州治东一里。

大邑县州北六十里。北至成都府灌县九十里，东至崇庆州百三十里。本蜀郡晋原县地。唐咸亨二年，析置大邑县，属邛州。今城周八里，编户七里。

○安仁废县县南三十里。《九域志》云：在邛州东北三十八里。是也。唐武德三年，析临邛县置，属邛州。贞观十七年废。咸亨初复置。宋仍属邛州。元初，并入大邑县。

○鹤鸣山县西北三十里。形如覆瓮，上有二十四洞，应二十四气，七十二穴，应七十二候。又东西二溪，出其两腋。山之东南，又有石峰，名曰天柱，三面悬绝，其形如城，亦曰天城。又有青霞嶂、环玉潭，皆称佳胜，盖川西之名山也。今亦见崇庆州。

凤凰山县西八十里。山形如凤，有虎劈泉、骑鲸柏诸胜。又雾山，在县北五十里，山多云雾。《名胜志》：县有静惠山，一名东山，上有土城，相传蜀汉赵云所筑。盖云尝防羌于此。

○�剿�在县西。出凤凰山下，流入州界。又有牙江，在县东，亦流入州界，俱注于邛水。又牡丹池，在鹤鸣山牡丹坪上，水极清洁。

○延贡寨在县东南二十里。《志》云：在安仁废县北。是也。唐中和二年，高仁厚降阡能之众于此。胡氏曰：自成都双流县西南出新穿口，又西至新津县，又西至延贡寨，相去皆不过四五十里。《宋志》安仁县有延贡寨。○思安寨，在县西。宋置，为戍守处。元废。

蒲江县州西南百里。东南至眉川丹棱县百五十里，西至雅州名山县百一十里。本临邛县地。西魏置广定县，并置蒲原郡治焉。隋开皇初郡废，县属邛州。仁寿初，改县曰蒲江县。大业初，属临邛郡。唐武德初，仍属邛州。太和四年，改隶��州，寻复故。宋仍属邛州。元至元二十一年省。明洪武十三年，复置。今城周三里有奇，编户五里。

○蒲江旧城县治北一里。蒲，《隋志》作蒲。《志》云：西魏置蒲口镇，并置蒲阳郡，寻改县曰广定。恐未可据。今县城，天顺间筑。正德中，重修。盖移治于旧县之南。

临溪废县县北五十里。本临邛县地，西魏析置临溪县，属蒲原郡。隋属邛州。唐因之。宋仍属邛州。熙宁五年，废为临溪镇，属临邛县。明改属今县，仍曰临溪镇。

○长秋山县东二十里，山高耸。一名主簿山，以昔有主簿王兴者得仙于此而名。《寰宇记》谓之小可慕山。又九仙山，在县西三十里，山有九峰，如列屏然。○金釜山，在县南八里。下有盐井，亦以金釜为名。《宋志》县有盐井监及盐井寨，以此。又有白鹤山，在县北三里，山亦耸秀。

○蒲水县治南。发源雅州名山县界，亦谓之蒲江。汉宣帝地节中，穿蒲江盐井，并置铁官，是也。蒲水流合邛水，出新津县而入大江。

铁溪河县北二十里。其上流为百丈河。自雅州名山县流入界，合蒲水，又东北注于邛水。故邛水亦兼铁溪河之名。《唐志》临溪县有铁官，盖溪旁山中旧产铁也。下流入崇庆州新津县界，注于大江。

○双路镇县西六十里，有巡司。宋《九域志》蒲江县西有合水镇，为戍守要地。又县南十五里旧有莫佛镇。今废。