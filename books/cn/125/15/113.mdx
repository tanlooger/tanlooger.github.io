---
---
---
title: 卷一百十三
---



◎云南一

《禹贡》梁州南徼地。殷周时，皆为蛮夷所居，或曰即百濮之国也《逸周书》：献令西南有产里、百濮。产里，或曰今之车里。百濮，盖以种分百国而名。其在天文，亦井、鬼之分野。汉武帝元封二年，开西南夷，滇王降，以其国置益州郡，属益州部。后汉增置永昌郡，亦属益州部。三国时为蜀汉地，又分益州，置交州后主建兴二年，改益州郡为建宁，又增置兴古、云南二郡。以南中阔远，置�咏刀接诮�宁总摄之，遥领交州刺史。今曲靖府废味县是其治也。晋泰始七年，改置宁州。太康三年，复省入益州，立南夷校尉以护之。大安二年，复置宁州自是郡县增置益多。咸康四年，分置安州《晋春秋》：太宁以后，宁州没于李蜀。咸康四年，蜀李寿篡立，分��柯、夜郎、朱提、越��置安州，既又分兴古、永昌、朱提、云南、越��、河阳六郡置汉州。明年，宁州复为晋有。晋、宋《志》皆云是年置安州。盖即李寿所置，而晋因之，故云。八年，仍并入宁州《晋志》：是年以越��郡还属益州。宋、齐因之。梁大同中，改置南宁诸州，承圣末，没于群蛮。隋开皇十七年，复开南中，仍置南宁州，领羁縻数十州，后又领于益州都督府。唐武德四年，置姚州管羁縻州三十二。贞观六年，于戎州置都督府，督南中一十七州。后因之天宝元年，戎州督羁縻三十六州，一百三十七县，并荒梗无户口。自开元之季，南诏渐强《会要》：开元二十六年，册南诏蒙归义为云南王。归义之先本哀牢夷也。其地居姚州之西，东南接交趾，西北接吐蕃。蛮语谓王曰诏。先有六诏，曰蒙舍、蒙越、越析、浪穹、漾备、越澹。兵力相埒，莫能相一。蒙舍最在南，谓之南诏。是时，皮逻阁寝强大而五诏微弱，会有破洱河蛮之功，乃册为王，仍赐名归义。于是以兵威胁服群蛮，不从者灭之。遂击破吐蕃，徙居大和城。天宝以后，大为边患。《南诏记》：六诏者，一曰蒙舍诏，今蒙化府是。二曰浪穹诏，今浪穹县是。后移今剑川州，改浪剑诏。三曰邓睑诏，今邓川州是。亦作�礻孚�。四曰施浪诏，今浪穹县蒙次和山之地是。亦作浪施诏。五曰摩些诏，今丽江府是。亦作越析诏。六曰蒙��诏，今四川建昌卫是。蒙舍最南，谓之南诏。五诏皆为所并。《滇记》云：滇西六诏之外，又有时旁诏、矣川罗识诏，谓之八诏。此外不称诏者，北有浪稽蛮、罗哥谷蛮，东有些狄蛮、乌皮蛮，南有离东蛮、锅锉蛮，西有摩些蛮。与南诏、越析相姻娅，皆哀牢杂种，九十九部之后也。诸蛮吞并而为八，又并而为六云。天宝九载，遂有云南之地，僭国号曰大蒙《白虎通》：战国时楚庄��乔据滇，号为庄氏。汉元狩间，庄氏后有尝羌者，与白�瓮跽�衡。武帝乃立白人仁果为滇王，而��乔嗣绝。仁果传十五代，为龙�棠牵�当蜀汉建兴六年，诸葛武侯南征，师次白�危�立为酋长，赐姓张氏，遂世据云南。或称昆弥国，或称白国，或称建宁国。历十七传，当唐贞观世，张乐进求以蒙舍酋细农罗强，遂逊位焉。蒙氏者，乌蛮别种也。永徽四年，细农罗遣使入朝。上元元年，子罗炎晟立。太极元年，子晟罗皮立。唐封为台登郡王。开元二十六年，子皮罗阁立，以破洱河蛮功，乃赂剑南节度。王昱求合六诏为一，昱为请于朝，许之。赐姓名蒙归义，册为云南王。自是益强。天宝八载，子阁罗凤立，始叛唐。取夷州三十二，进陷��州。称臣吐蕃，僭国号曰大蒙。其地东至铜柱、铁桥、蟠桃、王榆，东南至交趾，南至骠国木落山，西至大食，西北至吐蕃，北至神川，东北至黔巫，回环万里，西南夷中称为最强。贞元十年，改国号曰南诏阁罗凤之子曰凤迦异，未立而死。子异牟寻以大历十四年立。贞元四年，吐蕃册为日东王。五年，复归唐。十年，请改国号南诏。《载记》：异牟寻初立，尝改国号大理云。大中十三年，改称大礼异牟寻之子曰寻阁劝。寻阁劝之子曰劝龙晟、劝利晟，相继立。劝利晟之子曰晟丰�獭Ｌ�和三年，复叛唐。大中十三年，丰�趟溃�子�搪×ⅰＹ猿频酃�，号大礼。死，子隆舜立。隆舜为其臣杨登所弑，子舜化真立。《唐书》：乾符四年，大礼酋龙卒，子法立，国号鹤柘，亦号大封。人龙即�搪∫玻�一作世隆，一作佑龙。法即隆舜也。又南诏自寻阁劝以后，其君皆称骠信，犹中国称帝云。光化四年，国乱，改称大长和蒙氏自细农罗传至舜化真，凡十四世，二百四十七年。其臣郑买嗣夺化真位而灭其国，改国号大长和。卒，子�厮谩｜刈洌�子龙�ニ谩Ｎ�其臣杨干贞所杀。郑氏传三世二十八年而国灭。后唐天成三年，国号大天兴。明年，称大义宁杨干贞杀郑隆�ザ�推其党，赵善政立之，国号大天兴。仅十月干贞自取之，国号大义宁。于是段思平起兵讨平之。赵氏、杨氏得国共九年。石晋天福二年，属于大理。宋初因之《绎年运志》：段氏之先为武威郡白人，有名俭魏者，佐阁罗凤有功，六传至思平而有国，改号大理。十传至段庆义，为其臣杨义贞所弑，自称广安皇帝。凡四年，而段氏臣高�钐�以东方兵讨灭之，立廉义子寿辉。复废之，而立其庶弟。正明五年，正明避位为僧，国人共奉�钐�为主，而段中绝。自熙宁八年以后，段氏衰。元�淘�年，高氏代立，号大中国。元符二年，段氏复兴，号后理国高�钐�既代段氏，将卒，嘱其子太明求段氏后正谅立之，于是段氏复有云南地。淳�淌�二年为蒙古宪宗蒙哥二年，蒙古忽必烈灭大理自正谅至段兴智，凡七传而国灭。前后凡二十二传，历三百五十年。段氏虽灭，元人复设大理路军民总管府，以段氏子孙世守其职。元至元十三年，立云南等处行中书省治中庆路。元亡，其梁王把匝剌瓦尔密及段明分据其地。洪武十五年，讨平之段氏自段实暨段明，有十一总管，与元氏共为存亡，始置云南等处承宣布政使司。今领府共二十二，内羁縻者十一；州共四十一，内羁縻者亦十一；县三十，内羁縻者二；又羁縻宣慰司六，宣抚司四，安抚司二，长官司共二十四总为里六百二十有四，夏秋二税大约一十四万五百八十九石有奇。而卫所诸司，则参列其中。今仍为云南布政使司，领府十九、州三十二、县二十六。

◇云南府属州四　县九

昆明县附郭　　富民县　　宜良县　　罗次县今属安宁州

晋宁州属县二

归化县　　呈贡县

安宁州属县一

禄丰县

昆阳州属县二

三泊县　　易门县

嵩明州

◇曲靖军民府属州四　县二

南宁县附郭　　亦佐县

沾益州

陆梁州

马龙州

罗平州

◇寻甸府今为州

◇临安府属州五　县五　长官司九

建水州附郭

石屏州

阿迷州

宁州

通海县　　河西县　　���潭胂亍　∶勺韵亍　⌒缕较�

新化州

纳楼茶甸已下皆长官司　　教化三部　　王弄山　　亏容甸溪处甸思陀甸　　左能寨　　落恐甸　　安南

◇�式�府属州二　县三

河阳县附郭　　江川县　　阳宗县

新兴州

路南州

◇广西府属州三

师宗州

弥勒州

维摩州

◇广南府属州一

富州

◇元江军民府属长官司一

因远罗必甸附郭

直隶者乐甸长官司

◇楚雄府属州二　县五

楚雄县附郭　　广通县　　定远县　　定边县　　�魡@嘉县

南安州

镇南州

◇姚安军民府属州一　县一

姚州附郭大姚县

◇武定军民府属州二　县一

和曲州附郭

元谋县

禄劝州

◇景东府

◇镇沅府属长官司一

禄谷寨

◇大理府属州四　县三　长官司

太和县附郭

赵州属县一

云南县

邓川州属县一

浪穹县

宾川州

云龙州

十二关

洱海卫附见

大罗卫附见

◇鹤庆军民府属州二

剑川州

顺州

◇丽江军民府属州四

通安州附郭

宝山州

兰州

巨津州

◇永宁府属长官司四

剌次和　　革甸　　香罗　　瓦鲁之

直隶北胜州

◇澜沧卫军民指挥使司附见　属州一

蒗蕖州

◇永昌军民府属州一　县二　安抚司一　长官司二

保山县附郭　　永平县

腾越州

潞江安抚司

凤溪　　施甸

腾冲卫附见

◇蒙化府

◇顺宁府属州一

云州

◇车里军民宣慰使司

缅甸军民宣慰使司

木邦军民宣慰使司

八百大甸军民宣慰使司

孟养军民宣慰使司附大古喇宣慰使司

◇老挝军民宣慰使司

南甸宣抚司

干崖宣抚司

陇川宣抚司

孟定府

耿马安抚司

◇孟艮府

威远州

湾甸州

镇康州

◇孟密宣抚司

蛮莫安抚司

钮兀长官司

芒市长官司

孟琏长官司

茶山长官司

麻里长官司

东接黔、蜀，

云南，与贵州、四川接壤。今行旅所经有东西两路，而皆以曲靖为孔道。从辰、沅经贵州，出威清、平坝、普定、安南、越普、安州，入云南界，遵平夷而达曲靖者，此东路也。从巴、夔经泸州，出永宁、赤水、毕节、乌撒，逾七星关入云南界，遵沾益而达曲靖者，此西路也。《志》云：云南之门户有四：曰古路，曰西路，曰东路，曰间路。自邛、雅、建昌、会川渡金沙江入姚安、白�握撸�古路也。秦常��音案略通五尺道，至蜀诸葛武侯始大辟之，谓之南道。亦曰石门道。《唐书·韦皋传》：石门者，隋史万岁南征所开也。天宝中，鲜于仲通下兵南溪今见四川叙州府，道遂闭。至是，蛮径北谷近吐蕃，皋复治之，繇黎州出邛部，直云南，置清溪关见四川重险。始遣幕府崔佐时复从此通南诏。又蜀王建时，繇此击云南，俘斩数万。自宋以后，此道闭塞。西路亦曰姚��路。唐天宝中，出师繇之。元季始置邮传于此。东路则肇自庄��乔，而立驿则自明初始。若繇重庆、綦江，七驿至遵义，又六驿至贵州，所谓间道也。诸葛武侯遣李恢、关索分道南征，又马忠抚定��柯，皆繇此。此四路者，主黔蜀而言也。若从广西而入云南，又有二道，皆会于宜良明万历三十二年，普氵朋驿丞李仲登请开广西路，以便云南。其略曰：云南富州与广西宾州接界，仅隔一江。欲开水路，则从宜良、路南、弥勒、维摩，至水下江，泛舟过富州，计程不过六日。往时有在城驿、回部驿、维摩驿、阿母驿，今皆荒废。欲开陆路，则从宜良、师宗、块卜、古彰、阳达，计程八日。至泗城州、田州，通计二十日。中间平川坦道，接三岔江。入京师，不过七十四站。水陆通渠，较近二十余站，中惟普�　⒍旃　⒙戆觥⒐耪谩⒁沟谩�板羊、阿拜等村设驿四站。土壤饶沃，道路易通。不果。从安南而入云南，亦有二道，皆会于蒙自明永乐中，平安南，分军出云南蒙自是也。罗氏曰：蒙自县经莲花滩，入交州石陇关，循洮江右岸者，此大道也。自蒙自县河阳隘入交州，循洮江左岸者，皆山险崎岖，此间道也。今详广西安南。其余蹊径岐途，不可更仆数矣。杨氏曰：昔诸葛武侯入南中，分军一出��柯今四川遵义府而西南，皆���鞯�，一向益州今曲靖、云南皆古益州郡也，而躬率步骑渡泸，入越��四川建昌行都司入姚安府境是也。隋史万岁平南蛮，自越��、马湖、青蛉、弄栋而入，即其道矣。自是有事南中者，未尝不师武侯之成法也。唐天宝九载，鲜于仲通伐南诏，统大军出南溪路今四川叙州府，分遣越��军出会同路见建昌行都司，安南军出步头路步头，今临安府。十三载，李宓伐云南，亦分二道。宓自蜀入宓时为剑南留后侍御史，广南节度使何履光督军自海道入又贞元五年，异牟寻谋归，分遣信使繇西川、黔中、安南三辈俱达于成都。安南路，即所谓海道也。宋宝�坛酰�蒙古攻大理次忒列在吐蕃境内，分军一从西道入曰晏当路，在今丽江府徼外，一从东道入路繇白蛮，即今姚安。或以为曲靖路，误也。忽必烈将劲骑从中道入从越��渡金沙江至北胜州，此中道也。元至顺初，遣撒里帖木儿击云南叛者时云南诸王秃坚等为变，亦分军一自四川进，一繇八番进今贵州也。又至正二十四年，明玉珍攻云南，分兵三路。一繇界首入在叙州府，一繇建昌入，一繇八番入。明洪武十四年，傅友德等帅师讨云南，分军出四川、永宁，趣乌撒。而大兵自辰沅出贵州，向曲靖。此从来攻取之大势也。

南控交趾，

自广南、广西、临安、元江以及车里、老挝二宣慰司之南，皆安南国地。

西拥诸甸，

自永昌以西皆蛮甸，环立为边徼外藩。

北距吐蕃。

永宁、丽江皆与吐蕃接界，今西番诸蛮是也。明初，既平云南，裂吐蕃二十三支分属沿边郡邑，辖以土官。于是控制在我，侵叛绝少，盖得御番之上策矣。

其名山，则有点苍山、

点苍山，在大理府城西五里。高千余仞，盘亘百余里一云高六十里，盘亘三百里。介龙首、龙尾两关之间，前襟榆江，碧澜万顷，背环漾水，连络为带。亦曰灵鹫山。有十九峰环列内向，如弛弓然。山椒悬瀑，注为十八溪。翠峦条分，青嶂并峙，如大鸟之连翼将翔也。旧《志》：山似扶风太乙之状，郁然高峻，与云气相连结，阴崖积雪，经夏不消，亦名雪山。《名山志》：自山南而北，一曰斜阳峰，溪曰南阳溪。二曰马耳峰，溪曰葶溟溪。三曰佛顶峰，溪曰莫残溪。四曰圣应峰在城南十里，溪曰青碧溪。五曰马龙峰，溪曰龙溪。六曰玉局峰城南五里，溪曰绿玉溪。七曰龙泉峰，溪曰巾溪。八曰中峰，溪曰桃溪。九曰观音峰，溪曰梅溪。十曰应乐峰在城西北，溪曰隐溪。十一曰雪人峰，溪曰双鸳溪。十二曰兰峰，溪曰白石溪。十三曰三阳峰去城北十三里。溪曰灵泉溪。十四曰鹤云峰在城北二十里，溪曰锦溪。十五曰白云峰城北二十六里，溪曰芒涌溪。十六曰莲花峰，溪曰阳溪。十七曰五台峰，溪曰万花溪。十八曰苍琅峰，溪曰霞移溪。十九曰云弄峰，下与洱海相接。环海之外，复有诸山，曰青巅，曰鸡岩，曰玉几，曰罗筌，曰曩葱，曰龟，曰蛇。若拱若揖，其间石窟岩峦，不可殚述。又玉局峰，一名占文峰，峰顶之南有冯河，周回万步，叠�３辛鳎�水色莹澈。又西南为青碧溪，溪中石子粼粼，青碧璀璨。缘山麓北行二里，至祭天台，诸葛武侯画卦石在焉。山中林阻谷奥，而无猛虎毒蛇。冬夏气候调适，暑止于温，寒止于凉。诸泉流注为十八川，川流所经，沃壤百里。溉灌之利，不俟锄疏。舂碓用泉，不劳人力。东注洱河，河山辉映。盖与临安之西湖，洪州之西山，嘉州之峨嵋，齐安之临皋，滁之琅邪，同一巨丽矣。唐时蒙氏窃据，封为中岳。天宝九载，鲜于仲通讨南诏，进薄白崖，渐逼江口谓漾备江也。分军欲自点苍山西腹背攻太和城，为蛮所败。贞元十年，西川帅韦皋遣节度巡官崔佐时至云南，云南王异牟寻等与佐时盟于点苍山神祠是也。宋宝�坛酰�蒙古攻大理，登点苍山，下临城中。城中危惧，寻弃城走。明初蓝玉等攻大理。大理城西倚点苍，东临洱海以为固。玉等遣奇兵绕出点苍山后，攀木援崖而上，立旗帜，敌遂惊溃。李梦阳曰：点苍山色积黛，四时如一。高六十里，接连云气。滇西山川，联络拱揖，此为之冠。

高黎共山、

高黎共山，在永昌府腾越州东北一百二十里。一名昆仑冈，土语讹为高良公山亦作高黎贡山。东临潞江，西临龙川江，左右有平川，名为湾甸今山之东南即湾甸州也。山上下东西各四十里，登之可望吐蕃雪山，草卉障翳，四时不凋。瘴气最恶，冬雪春融，夏秋炎炽。山顶有泉，东入永昌，西入腾越，故又名分水岭。《志》云：泉极清冽，行者咸掬饮之。蒙氏封为西岳。明永乐初，平缅诸蛮刁�幻吓眩�何福讨之。跻高良公山，直捣南甸，大破之。正统二年，麓川贼思任发叛，断潞江，守将方政击败之，别将高远追败贼于高黎共山下，乘胜深入，逼思任发于上江，遇伏战死。七年，督臣王骥等奉命进讨，分军破上江贼寨中军。繇夹象石渡下江，通高黎共山道，进至腾冲。其山延袤数百里，当走集之道，战守要地也。一名磨盘山。《滇行记》：越怒江二十里为磨盘山，径隘菁深，屈曲仅容单骑，为西出腾越之要冲。即此山也。又《滇附录》云：渡怒江至八湾，度高黎共山，其高四十里，下山为橄榄坡驿。左渡龙川江，其炎瘴同怒江。过龙川至腾冲卫，地稍凉。中国之西南界尽于此矣。

玉龙山江云露山、蒙乐山附见。

玉龙山，在丽江府西北三十里，一名耸雪山，亦曰雪山。条冈百里，岿嵬十峰。上插云霄，下临丽水。山岭积雪经夏不消，玉立万仞，千里望之，若在咫尺，与蜀松州诸山相接。蒙氏封为北岳，或谓之雪岭。唐贞元中，韦皋约云南共袭吐蕃，驱之云岭之外，盖即雪岭外也。元至顺初，云南诸王秃坚等作乱，四川行省兵讨之，至雪山峡，击败罗罗斯军。《滇志》：唐贞元四年，异牟寻自称日东王，僭封五岳、四渎。五岳者，东岳曰江云露松外龙山，在武定府禄劝州东北二百八十里，接四川东川府界。亦名乌蒙山，亦名云龙山，亦名绛云露山，亦曰雪山。北临金沙江，上有十二峰，雄拔陡绝，盘旋七十余里。唐贞观二十年，��州都督刘伯英言：松外诸蛮暂服亟叛，请击之，以通西洱河天竺之道。从之。明年，遣梁建方发蜀十二州兵讨松外诸蛮，杀获十余万，群蛮震骇，走保山谷。遂遣使诣西洱河，谕其酋帅，相率受命，松外首领蒙羽亦请入朝是也。南岳曰蒙乐山，在景东府北九十里。西南入威远镇康州界，西入云州界，东南入者乐甸长官司界，艮疑当作亘三百余里。亦名无量山。西岳则高黎共山，北岳则玉龙山，中岳则点苍山也。东南两山虽非险要所系，然亦境内之大山矣。

其大川，则有金沙江、

金沙江，源出丽江府西北旄牛徼外，以产金沙而名。亦曰丽水，流入巨津州北境。唐时谓之神川天宝以后，吐蕃有其地，置神川都督于此。贞元五年，南诏破吐蕃于神川。十年，南诏复击吐蕃于神川，大破之。《载记》云：南诏之地，北至神川。是也。东南流环丽江府境之三面，流入宝山州境。经州南而入鹤庆府东北境，又经顺州之南而入北胜州界，从州南而东经宾川州东北，乃入姚安府北境。又东历武定府北境，又东达四川之会川卫西南而合泸水，于是金沙江亦兼泸水之名。繇会川卫而南过金沙江，即武侯五月渡泸处也。两崖峻极，俯视江流，如在井底，烟瘴拍天。冬月行人过此，亦皆流汗，惟雨中及夜渡乃无虞元李京云：从滇池至越��，道经金沙江，计程一千三百里。繇会川而东北流，经东川乌蒙府境。又东北经马湖府南，为马湖江。又东流至叙州府东南，而北注于大江亦见四川大川泸水。蒙氏封为四渎之一。蒙古宪宗三年，忽必烈征大理，过大度河至金沙江。乘革囊及筏以济，其济处盖在丽江府之北。又至顺初，搠思班击云南叛者诸王秃坚等，夺金沙江，遂直趣中庆，云南平。所夺盖在武定、姚安间也。《志》称云南左右分画，界以大江，东北曰金沙，西北曰澜沧，是矣。杨士云《议开金沙江书》云：江名丽水，源出吐蕃界共龙川犁牛石下。本名犁水，讹犁为丽。东经丽江府巨津、宝山二州，三面环府界。又东经鹤庆，受漾、共诸水。又东经北胜，受桑园、龙潭、程海诸水时未设宾川州，故书中不及。又东经姚安府界，受青蛉、大姚、龙蛟诸水。又东经楚雄、定远，受龙川诸水。又东经武定府，受元谋西溪诸水，又受滇池螳螂诸水士云所引诸水，源流多不可考，武定已下，次第益复舛错。又东经东川府，西入滴虑部，受寻甸牛阑江、谷壁川、喟啮、化溪诸水。又东经乌蒙南，又东经盐井、建昌、会川、越��诸卫，合泸水，受怀远、宁远、越溪、双桥、长河、泸沽、大渡、鱼洞、罗罗、打冲、东河、热池诸水。又东至马湖界，受泥溪、大小汶诸水。又东至叙州府，合大江。此南中西北之险，蒙氏僭称北渎者也。汉武帝开益州郡，诸葛亮平南中四郡，皆先得此险而始通西南夷。历晋迄隋，通壅靡常。至唐蒙氏，世为边患，至酋龙极矣即晟�搪�。屡寇黎、雅，一破黔中，四盗西川，皆繇我失险，坐基南诏亡唐之祸。宋太祖鉴此，以玉斧画大度河曰：此外非吾有。繇弃此险，遂成郑、赵、杨、段氏三百余年之僭。元世祖乘革囊及筏渡江进薄大理，禽段智兴以破此险，遂平西南夷。明初，梁王拒命，太祖命将征讨。谕颍川侯等曰：关索岭路本非正道，正道又在西北。盖谓此也。夫云南四大水，惟金沙江合江汉朝宗于海，为南国纪。天造地设，本为天下用也。历代乃弃诸蛮酋，资其{舛马}骜。虽建立城戍，斤斤自守，时或陷没。岂知天有宿度，地有山水，人有脉络。《禹贡》于州末必曰浮某水，达某水，入某水，逾某水，盖记贡道达都，著天下大势，以水为经纪也。孰谓滔滔大川，可浮可达，反舍而陆，乃北至永宁，东至镇远，不亦迂乎！诚一劳永逸，暂费永宁，缵神禹疏凿之绩，恢四海会同之风，息东西两路之肩，拊滇云百蛮之背，变彼绝险奥区，而为掌中腹里。一统无外之治，实在此矣《滇志》：正统间，靖远伯王骥议浚金沙江，不果。嘉靖间，抚臣黄衷复议浚之，为武定土酋凤朝文所梗，事遂寝。既而抚臣汪文盛亦议修举，卒中止。其后臬臣毛凤韶上议：云南水路，昔人谓繇滇之海口浮船武定金沙，达马湖，仅七日。其武定府迤东水路，自云南海口至安宁、罗次、富民、只旧、你革、达古、普河、安革法，于土色出东川大江，至阿纳木姑，共一十三站，惟土色有叠水。又迤西水路，自云南陆路至富民、武定、虚仁、环州，凡五站，于金沙江巡司浮舟至骂喇母、白马口、粲喇则、五曲革、直勒则、卓剌、除鲁、圭宁、抄塔甸、沙吉、撒麻村，亦至土色大江阿纳木姑，凡一十四站，惟卓剌、沙吉有叠水。又金沙江土司言：弘治、正德、嘉靖间，木商多自马湖伐杉木，以五板巨舰载之。中经虎跳、天生桥，虽险阻，无害也。又姜驿驿丞言：木商结�浞ぷ员舅窘�流，六日即抵马湖。大抵武定迤东最为捷径，迤西则水道益广。中间虽有虎跳、天生二滩，皆沙石易凿。诚于东西二道勘实鸠工，随宜利导。若果崖石险绝，人力难施，亦须设法变通，水陆兼济。至于郡邑远近，村舍稀密，堪立驿递哨堡者，皆当以次修举。所关不独一时一方之利而已。适地方多事，竟不行。隆庆初，抚臣陈用宾复申前议，亦不果。天启中，安酋倡乱，贵阳道阻。复议开通。臬臣庄祖诰谓自金沙巡司而东，由白马口历普隆、红岩石、喇�≈凉愠崽粒�皆禄劝州地。其下有三滩，水溢没石，乃可放舟，涸则跻岸缆空舟以行。又历直勒村、骂喇、土色，皆会理州地。其下有鸡心石。石如锥者三叠。江中行舟，必度水势缓急。又历踏照、头峡、喇�≈练郾谔玻�甚驶，皆东川地。又历驿马河新滩至虎跳滩、阴沟硐，皆乌蒙地。虎跳湍泻陡石，不可容舟。阴沟二山相接，水行山腹中，皆从陆过滩。易舟而下，又历大小流滩，为蛮夷司地。又历黄郎木铺、贵溪寨、业滩至南江口，始安流。自广翅塘至南江，约十日程，又至文溪、铁索江数滩，历麻柳湾、教化岩，为马湖府地。又历泄滩、莲花三滩、会溪、石角滩，至叙州府。此金沙江道里之可据者也。

澜沧江样备江附见、

澜沧江，出吐蕃嵯和哥甸鹿石山。一名鹿沧江，亦曰浪沧江，亦作兰仓水。流入丽江府兰州境。南历大理府云龙州，又南经永昌府东北八十五里罗岷山下。两崖壁峙，截若垣墉。缆铁飞桥，悬跨千尺，亦曰博南津。《后汉书》：永平十二年，得哀牢地，始通博南山，度兰仓水。行者苦之，歌曰：汉德广，开不宾；度博南，越兰津；度兰仓，为他人。指此也。《志》云：澜仓江径云龙州入永昌，广仅三十余丈。其深莫测，其流如奔。有大瘴，零雨始旭，草玄叶脱时，行旅忌之。自永昌东流入蒙化府西南界，又流经顺宁府东北，至府东南百二十里之泮山下，会于墨会江。墨会江者，即样备江也。源出西番境内可跋海。一云出鹤庆军民府剑川州南五里之剑川湖。亦曰漾濞江，亦曰濞溪江，亦曰黑惠江。流经大理府浪穹县西，又南过府西之点苍山后，会西洱海程大昌曰：唐樊绰以丽水为黑水，恐其狭小，不足为雍、梁二州界。惟西洱河与《汉志》叶榆泽相灌，广处可二十余里。既足以界别二州，其流又正趣南海。昔人谓此泽以榆叶所积得名，则其水之黑似榆叶积渍所成，尤为证验。大昌盖以样备水为叶榆泽也。流入赵州西南，亦曰神庄江。又南流经永昌府永平县之东境，蒙化府之西境，又南至顺宁府东北境，南流至泮山下，合于澜沧江《志》云：澜沧江中有物黑如雾，光如火，声如折木破石，触之则死。或曰瘴母也。《文选》谓之鬼弹，《内典》谓之禁水。惟顺宁江中有之，他所绝无。二水合流，至云州南，又东南经景东府及镇沅府西南界，又达元江府西南境、车里宣慰司东北境。又东南过交趾界，为富良江而入于南海。蒙氏以墨会江、澜沧江皆列于四渎。明洪武二十年，诏沐英于澜沧江津要筑垒置守，以备平缅是也。李元阳《黑水考》云：《禹贡》：黑水、西河惟雍州，华阳、黑水惟梁州。又曰：导黑水至于三危，入于南海。释经者拟议其说，而卒无所据。夫黑水之源固不可穷，而入南海之水则可数也。何则？陇蜀无入南海之水，惟滇之澜沧江、潞江二水皆繇吐蕃西北来，与雍州相连，水势并汹涌，皆入于南海。是岂所谓黑水者乎！然潞江西南流，蜿蜒缅中，内外皆蛮。其于梁州之境若不相属，惟澜沧繇西北迤逦向东南，徘徊云南郡县之界，至交趾入海。今水内皆为汉人，水外则为夷缅。禹之所导，于以分别梁州界者，惟澜沧足以当之。孟津之会曰：{髟矛}人在今北胜，濮人在今顺宁，皆在澜沧江内也。《地理志》谓南中山曰昆弥，水曰洛。《山海经》：洱水西流入于洛。故澜沧江又名洛水，言脉络分明也。《元史》：至元八年，大理劝农官张立道使交趾，并黑水，跨云南，以至其国。亦一证也。夫古今郡县因革之名，不可纪极。而山川之迹则不可移，不据不可移之迹而据易变之名，末矣。所以然者，论者但知陇在蜀之北，蜀在滇之东北，故以《禹贡》黑水为梁、雍二州界。又入南海为疑，不知陇、蜀、滇三方鼎立，陇则西南斜长入蜀，滇则西北斜长近陇，蜀则尖长入滇、陇之间，故雍以黑水为西界，对西河而言也；梁以黑水为南界，对华阳而言也。惟三危之山不可考。或谓近在丽江。夫《禹贡》明言三危为雍州山，且三苗所窜，岂复在南夷之地乎？姑置之阙如可也。今黑水见川渎异同。

潞江、

潞江，在永昌府潞江安抚司东北三十里。源出吐蕃雍望甸，东南流经司北，两岸陡绝，瘴疠甚毒，夏秋之间人不敢渡。本名怒江，以波涛汹涌而名也《滇记》：诸葛武侯六擒孟获，驻兵怒江之浒。即此。又东经永昌府南百里，复东南流，经孟定、芒市界，达木邦、缅甸，入于南海潞江源委，诸志皆以荒远略之。元人朱思本《图》稍悉，亦难尽据。蒙氏封为四渎之一。明正统三年，麓川土酋思任发作乱，遣兵断潞江，立栅以守。官军讨之，不得渡。都督方政渡江击走之。四年，复命沐昂等征麓川，败贼于潞江，进抵陇把今陇川宣抚司治此，不能克而还。或曰：潞江自孟定府西入于麓川江，而麓川江自陇川宣抚司西南入于金沙江，三水源异而归同也。麓川江者，即龙川江。源出腾越州徼外峨昌蛮地之七藏甸，绕越甸而东南，经高黎共山下。其渡处地名夹象石，在江之东岸。南流至南甸宣抚司东南境，为孟乃河。经芒市西界，入陇川司东，为麓川江。川流湍迅，蛮人恃以为险。思任发之乱，方政击败之于潞江西岸。别将高远追贼，度龙川江，败贼于高黎共山下。乘胜深入，与方政等逼贼于上江。上江，贼重地也。远力惫无援，败没。政亦西度龙川追贼，遇伏战死。继而枢臣王骥督大兵进讨，遣总兵刘聚自下江夹象石径进，攻上江贼砦，破之。于是骥引大军繇夹象石度下江，通高黎共山道，至腾冲。繇南甸捣贼巢，平之。上江、下江者，土人以江近麓川城为上江，而近腾越为下江也。繇陇川而南接芒市西界，西南流入金沙江。金沙江，即大盈江也，亦名大车江。源出腾越州西徼吐蕃界，流入州境。南流经南甸及干崖宣抚之西境，有槟榔江，亦出吐蕃界，东南流合焉。朱思本曰：大车江、槟榔江二水合流，始名大盈江也。大盈江又东南流，绕芒市西南界，陇川西北界，又南而麓川江西南流合焉。并流经孟养宣抚司东境，谓之金沙江。江合众流，水势益盛，浩瀚汹涌，南流入缅甸界，阔五里余。经江头、大公、蒲甘诸城而入于南海。盖云南西南境之巨津，又与东北之金沙江异流而同名也龙川、麓川、大盈、金沙诸川，《志》皆错杂不可考，今略为定正。

滇池、

滇池，在云南府城南。一名昆明池，亦曰滇南泽。战国时，楚将庄��乔灭夜郎，至滇池，以兵威略定其地，又使部将小卜引兵收滇西诸蛮，是也。汉元封中，欲讨昆明。以昆明有滇池，方三百里，乃于长安西南穿昆明池象之，以习水战。蜀汉建兴三年，诸葛武侯征南中，至滇池。常璩《南中志》：滇池县有泽水，周回二百余里，所出深广，下流浅狭如倒流，故曰滇。长老相传，池有神马，交则生骏驹，俗称之曰滇驹，日行五百里。《南行录》：滇池亦名积波池，周广五百里，盘龙江、黄龙溪诸水之所汇也，称南中巨浸焉。池中有大小卧纳二岛，水之下委为螳螂川，萦回安宁州治，过富民县而北，达武定府东北界，注于金沙江。今城西南八十里为海口大河，即滇池导流处也。《滇记》云：郡城，金马、碧鸡二山东西夹护，商山北来而环列于前，中开一大都会。滇池受邵甸牧羊山诸泉及黑白龙潭、海源洞诸水，汇为巨浸，延袤三百余里，军民田庐环列其旁。而泄于稍西一小河，又折而北，不见其去，故又名滇海。《元史》：至元中，张立道为云南劝农使，以昆明池夏潦必冒城郭，乃求泉源所出，泄其下流，得良田万余顷。明初，傅友德、沐英驻守云南，皆事屯田。而滇池之水皆首为灌溉之利。

西洱河。

西洱河，在大理府城东。源出邓川州浪穹县北二十里罢谷山，汇山溪诸流，又合点苍山十八川而为巨浸，下流合于样备江，即古叶榆泽也。相传黑水伏流别派自西北来，会于太和县东而为洱河。《后汉志》注谓之冯河，亦曰叶榆河。《水经注》：诸葛平南中，战于榆水之南是也。亦曰珥水，以形如月抱珥也。一云如月生五日。亦曰洱海，亦曰西洱海，杜佑谓之昆弥川。汉武帝象其形，凿以习水战，非滇池也。古有昆弥国，亦以此名。隋开皇十七年，史万岁击南宁叛爨，至南中，过诸葛亮纪功碑，度西洱河，入渠滥川见昆阳州，行千余里，破其三十余部。唐武德四年，��州都督韦仁寿检校南宁，将兵五百，循西洱河，开地数千里，置七州十五县。贞观二十二年，梁建方讨松外蛮，破走之。于是遣使诣西洱河，谕其酋帅归附者七十余城。复遣奇兵自��州道千五百里，掩至西洱河，蛮帅杨盛骇惧请降。其西洱河蛮酋杨栋，东洱河蛮酋杨敛等，俱请入朝。或曰即一洱河，而蛮分东西为界也。永隆元年，吐蕃陷安茂城城在四川茂州西南徼外，以兵据之，由是西洱诸蛮皆降于吐蕃。《新唐书》：繇郎州走三千里，达西洱河。天宝九载，鲜于仲通伐南诏。十一载，李宓又伐之，皆败于西洱河。河形如人耳，周三百余里。中有三岛、四洲、九曲之胜。三岛者，一曰金梭，一曰赤文，一曰玉几。金梭岛亦名罗签岛，洱河东北岸有青巅山，岛在其南。玉几岛亦名浓禾岛。以形如几案，故名。亦曰玉案，在洱河东岸。赤文岛亦名赤崖岛。四洲者，一曰青沙鼻，一曰大贯氵朋，一曰鸳鸯，一曰马帘。九曲者，一曰莲花，一曰大鹤，一曰幡矶，一曰凤翼，一曰萝莳，一曰牛角，一曰波岝，一曰高岩，一曰鹤翥也，皆可田可庐。而大鹤洲随水浮沉，冬夏不改。河绕城而西南流，会于样备江。波涛千顷，澄泓一色，因谓之西洱海。《志》云：洱河绕城西南，繇石穴中出。石穴即天桥东岸。有分水崖，俨如斧划。渔人谓自岸下分水为两，南河北海，咸淡不类，河鱼不入海，海鱼不入河。元郭松年《行记》曰：洱水涉历三郡，氵亭蓄紫城。东北自河首，南尽河尾。汪洋浩荡，波涛于两关，周回百有余里。今西洱河袤百里，广三十里，盖汇群流而成。苏轼曰：南诏有西洱河，即��柯江。误矣。

其重险，则有石门龙首、龙尾二关附见。

石门，在丽江府巨津州西百里，今在大理府北七十里，当点苍山之背。遵洱河而上，其山两壁墙立，有若门然，即唐时石门南道也。从会川渡金沙江西南行，繇此入南诏之羊苴咩城。诸葛武侯繇此征南中，史万岁繇此击叛爨，韦仁寿、梁建方亦繇此平西洱诸蛮。韦皋复繇此通南诏。《滇记》：天宝中，鲜于仲通讨南诏，下兵南溪，石门道遂闭。韦皋通云南，以蛮经北谷近吐蕃，乃复治石门道，繇黎州出工卩部，直达云南，谓之南道。今详见四川重险清溪关。其地亦名天威径，以武侯七擒孟获而名。今石门南有上关城，在府北七十里，周四里，四门。一名龙首关。当西洱河之首，亦曰河首关。又府南三十里有下关城，周二里，三门。关南有桥，桥南有壁，一名龙尾关。当洱河之下流，亦曰河尾关。自河尾顺流而下约里许，有石门，巨石横眉，号石马桥，为群波争道之地。悬流奔注，云涛雪浪，声闻数里。郭松年《行记》：自赵州舟行三十里，有河尾桥。架木为梁长十五丈余，穹形，饮水，睨而视之，如虹霓然。桥西则为龙尾关，北入府城之路。南诏皮罗阁所筑，最险固，高壁危构，岿然尚存。稍西南则为石马桥，亦曰天桥。何钟《记》云：取道龙关，南循洱河，往观天桥及石门关，出石关，如行成皋之虎牢。沓嶂�傺遥�可百余武，名一线天。为洱水故道，险��厄之地也。是龙尾关南又有石门矣。五代晋天福二年，段思平自石城见曲靖府起兵，鼓行而西，至河尾，遂入关，灭杨干贞而代有其地。明初，蓝玉等攻大理，其酋长扼下关以守，玉等至品甸即云南县，遣别将繇洱水东趣上关，为犄角势。自率众抵下关造攻具。夜半，潜遣一军繇石门间道渡河，绕出点苍山后，攀木缘崖而上，立旗帜。昧爽，大军抵下关，望之踊跃讙噪，敌众惊乱。沐英率军策马渡河，斩关而入，山上军望见亦下攻之。敌大溃，拔大理城。既而分军出上关，取鹤庆，略丽江，又出石门关此石门谓巨津州西百里之石门，下金齿。是下关亦可兼石门之称也。《滇略》云：龙尾关有伏波庙。世传诸葛武侯驻兵濞水上，一军皆�叮�因祷伏波之神得愈。关东又有战士冢，唐天宝中李宓丧师处也。又天桥在府西南三十五里，两山辐辏，中空丈余，水从空中出。两岸石各上特出丈许，其微不相及处，有巨石覆掩。非人力可致。过石桥，攀鸟道数十武，为达样备孔道。此石桥东崖也。循岸南行里许，有地名不落梅。乃洱水出桥外石崖，悬泻数十尺，冲激乱石，溅沫上起如梅花。此下关外之极胜也。自上关以外出石门而北者，皆谓之天威径。唐顾云诗：云南八国万部落，皆从此路来朝天。盖石门之系于云南，非浅鲜矣。

【按】云南古为荒服，自汉以来，乍臣乍叛。盖疆域辽阔，部落环伺，崇山巨川，足以为保据之资。故时恬则牛驯蚁聚，有事则狼跳虎��敢，势固然也。西南一隅，反覆最多。麓川抗戾于前，缅甸恣睢于后。蚕食邻封，志欲渐广。尾大之祸，识者早见其端矣。说者曰：云南山川形势，东以曲靖为关，以沾益为蔽。南以元江为关，以车里为蔽。西以永昌为关，以麓川为蔽。北以鹤庆为关，以丽江为蔽。故曰云南要害之处有三：东南八百、老挝、交趾诸蛮，以元江、临江为锁钥。西南缅甸诸蛮，以腾越、永昌、顺宁为咽喉。西北吐蕃，以丽江、永宁、北胜为��厄塞。识此三要，足以筹云南矣。虽然，云南者，南临交广，晋太康初，陶璜为交州牧，言宁州诸蛮接据上流，水陆并通是也；北时川蜀，诸葛武侯欲专意中原，虑群蛮乘其后，乃先南讨。蒙氏据有云南，屡为唐剑南之祸是也。《元史》言：云南之地，东至普安路之横山，西至缅地之江头城，凡三千九百里而远；南至临安之丽沧江，北至罗罗斯之大渡河，凡四千里而近。乃�喧�一隅，自保不暇。梁王、段氏，不为千古之羞哉？