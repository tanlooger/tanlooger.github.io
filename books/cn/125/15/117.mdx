---
---
---
title: 卷一百十七
---



◎云南五

◇大理府东至姚安府三百七十里，东南至楚雄府四百二十里，南至蒙化府一百七十里，西南至永昌府腾越州六百三十里，北至鹤庆府二百五十里。自府治至布政司八百九十里，至江南江宁府八千里，至京师一万一千四百五十里。

《禹贡》梁州南境。汉武开西南夷，此为益州郡地。后汉时，属永昌郡。蜀汉属云南郡。晋初因之。永嘉中，又分置东河阳郡沈约《宋志》：晋永嘉五年，宁州刺史王逊分永昌、云南，立东河阳郡，领东河阳、���缬芏�县。宋因之。梁末，没于群蛮。唐武德七年，为羁縻南云州地亦谓之昆弥。唐武德四年，昆弥遣使内附。《唐书》：昆弥即汉之昆明，在爨蛮西，以西洱河为境。贞观三年，改为匡州。天宝以后，没于南诏南诏伪建都邑于此，亦谓之西京，后又改为中都。五代时，郑买嗣、赵善政、杨干贞相继据之，后段思平代有其地，称大理国。元宪宗三年，收附。六年，立上下二万户府。至元七年，改置大理路。明洪武十五年，改为大理府，领州四、县三、长官司一。今仍旧。

府西倚点苍，东环洱水，山川形胜，雄于南服。昔武侯南征，规固其地，于是收资储以益军实，选劲卒以增武备，遂能用巴蜀之众，屡争中原。唐之中叶，蒙氏负��于此，乘间抵隙，常为蜀肘腋患。段氏承之，抚有城邑，保其险塞，雄长群蛮者，亦三百余年。蒙古取其地，益成包并东南之势。盖地虽僻远，而封壤延袤，关山襟带，西南都会，滇洱其竞胜者矣。

太和县附郭。汉叶榆县地，属益州郡。后汉为���缬芟兀�属永昌郡。晋属云南郡。永嘉以后，属东河阳郡。宋、齐仍为���缬芟亍Ａ耗�，废于蛮。唐为羁縻匡州地。开元二十六年，南诏皮罗阁逐洱河蛮，取太和城。城盖蛮所置也。其后遂据其地，段氏因之。元立太和上中下三千户所。至元中，改置理州及河东县。后省州，改县曰太和，属大理路。今编户六十六里。

○太和故城在府南十五里。今城本羊苴咩城也。唐开元末，皮罗阁取太和城，遂徙居之。其城周十余里。蛮语以坡陀为和，和在城中，尊之曰太，城因以名。阁罗凤亦窃据于此。天宝十三载，剑南留后李宓击南诏，深入至太和城，以粮尽引还，为蛮所覆。贞元中，异牟寻寇西川，败还，惧筑羊苴咩城。延袤十五里，徙居之，改号曰大理。自是太和别为一城。段氏时，故城渐废。太和之名，遂移于羊苴咩城。今故城犹谓之太和村。《云南记》：羊苴咩城在点苍中峰下，即古���缬艹且病Ｂ�语讹为羊苴咩，亦曰阳咀咩城。南去太和城十余里，北去成都二千四百里，去云南城三百里。繇泸州南渡泸水，行六百三十里，即至羊苴咩城。贾耽云：自羊苴咩城西至永昌故郡三百里，又西渡怒江，至诸葛亮城二百里。此繇安南通天竺之道也。贞元初，异牟寻筑此城。七年，西川帅韦皋遣判官崔佐时至羊苴咩城，说异牟寻，使归唐。宋时段氏据此，亦谓之大理城。元郭松年《行记》：大理城，一名紫城，方圆五里。西倚点苍，东扼洱水。龙首关于邓川之南，龙尾关于赵��之北，称山水大都。是也。明洪武十七年，复因故城修筑，砖表石里。二十五年，复展筑东南面，方三里，周十二里。南门曰承恩，东门曰通海，西门曰苍山，北门曰安远。

���缬芊舷�在府东北。汉县治此，本曰叶榆。境内又有姑缯夷。始元初，益州廉头姑缯民反，杀长吏。后三岁，姑缯叶榆复反。后汉建武十八年，叶榆、弄栋诸种叛，杀长吏，寻讨平之。元初六年，永昌诸郡蛮复叛，益州刺史张乔遣从事杨竦将兵至叶榆，败蛮酋封离等，尽平其党。晋亦曰���缬芟亍Ｋ巍⑵胍蛑�，后废。又东河阳废县，亦在府东。晋永嘉中置，属东河阳郡。宋齐因之。梁末，郡县俱废于蛮。

勃弄废县在府东百里，亦曰勃弄州。隋开皇十七年，史万岁击南宁叛爨，入自青蛉川，经弄栋，次小勃弄、大勃弄，至南中，渡西洱海。唐永徽初，青蛉、弄栋西白水蛮与大小勃弄蛮酋相诱为乱，遣赵孝祖为郎州道行军总管，将兵讨破白水蛮。孝祖言：小勃弄、大勃弄常诱弄栋为乱，请遂西讨。诏可。明年西入小勃弄，酋长殁盛屯白旗城，破斩之。进至大勃弄，获其酋长杨丞颠，悉破降其众，始改云南县为匡州。《唐史》：弄栋西有大勃弄、小勃弄二州蛮，其西与黄瓜、叶榆、西洱河接。武德七年，置南云州。贞观三年，改为匡州，领勃弄、匡川二县，后没于蛮，州县俱废。

史城府北四十里。隋开皇中南宁夷爨玩既降复叛，史万岁讨之。入南中，过诸葛武侯记功碑，度西洱河，此其驻师处也。唐大历十四年，异牟寻立，初迁史城。贞元初，引吐蕃寇蜀，败还。四年，始改筑羊��苴咩城，徙居之，称日东王。《滇纪》：史城，即太和县喜��村，元初，尝置喜州，旋废。盖讹史为喜也。○九重城，在府境。九重，犹言九座。《志》云：南诏境内有九重城，皆备吐蕃而设。一在河尾里，一在关邑里，一在太和村，一在北国，一在蟠溪里，一在塔桥，一在摩用。其二城则羊苴咩城、史城也。又有金刚城，在点苍山佛顶峰麓，亦南诏所筑。

○点苍山在府城西。巍峨秀丽，为南中奇胜。顶有高河泉，深不可测。分为十九峰。又有瀑布诸泉，流为锦浪十八川，环绕于群峰间。南诏常封此山为中岳。今详见名山点苍。

玉案山在府西南，叶榆河之东。相传汉元封初，司马迁使昆明，尝至此，观西洱河。或云：司马相如奉使时，亦尝至焉。山形方整，亦谓之玉几岛，与青巅、罗筌相映带，共为西洱河之胜，详附见大川西洱河。

鸡足山府东北百里，与宾、邓二州接界。前有三距，后起一支，形若鸡足，因名。《志》云：山峰攒簇如连华，然盘折九曲，松杉郁葱。其崖、壑、台、洞、泉、涧之属以数百计，上有石门，号华首门，俨如城阙，人莫能通。佛寺环列，金碧辉映。绝顶五更见日出之光，游人经旬乃尽其胜。杨慎云：自府城至鸡足山，繇海则径，繇路则迂。大约出府城六里至海神祠，登舟约二十里至橹摆山。又二十余里至下仓，又二十里至白梅桥，又二三里至洗心桥，过盘磴者九又两之，凡十八湾而至大龙潭。又数里至山绝顶，亦名九曲岩。又鸡额山，在府北七十里。《滇略》云：自上关放舟而南，有飞崖出水面者，曰鸡额山。石磴盘旋，可三百武，削壁卷阿，正向点苍。十九溪峰尽在几席。又南为铁雨崖，崖面如蜂房蚁穴。又南即赤文岛矣。

○西洱河在府城东，亦曰叶榆水。源出浪穹县罢谷山，流经府西北而至城东点苍山，十八川之水皆会于此。又西南流会于样备江。杨士云曰：大理之境，峰峦万叠如列屏十九曲，峙于后者，点苍山也。波涛千顷，横练蓄黛，如月生五日。潴于前者，叶榆水也。今详见大川西洱河。

样备江在府西。源出鹤庆府剑川州之剑川湖，流经浪穹县过点苍山后，会西洱海，出天桥而入赵州界。详附见大川澜沧江。

喜洲在府北五十里。其地名何矣城村。《白古通》曰：点苍山脚插入洱河，其最深长者惟城东一支与喜洲一支云。

○龙首关府北七十里。亦曰石门关，又谓之上关城，有四门。府南三十里为龙尾关，亦曰下关城，有三门。皆控点苍、洱海之险，为拒守要地。详见前重险石门。

天桥府西南三十五里。一名石马桥。下断上连，绝壑深险，洱河之水从此泄而南注郡境，无泛溢之患。《志》云：天桥石梁横亘，凭虚凌空，渡者仄足而过，称为绝险。

五华楼在府治西。唐大中十年，南诏晟丰祏所建，以会西南夷十六国君长。楼方广五里，高百尺，上可容万人。蒙古忽必烈入大理，驻兵楼前。至元三年，赐金修治，今故址犹存。亦曰五华台。○祭天台，在府城西，其地有武侯祠。祠后有山冈台在其下，今坛�仓�址犹存，相传武侯祭天画卦处也，一名画卦台。

三塔在府城北。中高四百余尺，凡十六级，旁二座差小。相传唐贞观六年，尉迟敬德监造。开元初重修，其寺曰崇圣。城南有塔一，高二十丈，级十六，其寺曰弘圣，在玉局峰东一里。

赵州府东南六十里。东南至景东府三百三十里，西南至蒙化府界九十里，东北至宾川州九十里。

汉���缬堋⒃颇隙�县地，后为罗落蛮所居。唐为匡州地。蒙氏为赵川��《滇志》：蒙氏使赵康居此，因以名��。蛮语州为��也，读若简，见前元江府，寻改赵郡，又为赵州。段氏时，曰天水郡。元初为赵�ㄇЩАＶ猎�中，改为赵州，属大理路。明属大理府编户八里，领县一。

州当往来之孔道，控苍洱之要冲。山川回抱，原隰沃衍郭松年云：赵��之山，四周回抱，川泽平衍。神庄江贯其中，溉田千顷，民多富庶。蒙古取大理，先下赵州。明初，大军入赵州，遂经营两关谓上下两关也，进薄大理。盖攻取之先资矣。

○赵�ǔ�今州治。《志》云：州初无城郭。明初迁州治于三耳山，或以为即古勃弄州治也。弘治二年，始筑州城，周七里有奇，引水为垣，屹然险固，有门四。

白�纬�州东南九十里。《滇略》云：即古彩云城也。汉元狩初，命王然于、柏始昌、吕越人间出西南夷至滇，指求身毒国。是岁彩云见于白�巍Ｊ窈航ㄐ酥校�丞相亮南征，斩雍�杂诎��未āＪ�还，命龙�棠俏�酋长。�棠鞘加诎��挝魃较轮�彩云城。一名文案洞城，其后谓之白�纬恰Ｌ剖泵墒显话��锡�，为境内十��之一。贞元十年，异牟寻大破吐蕃于铁桥，并破施、顺二蛮，禽其王置白�纬牵�是也。《唐书》：自戎州开边县南行，至白�纬牵�三千里而近。宋淳�淌�二年，蒙古忽必烈攻大理，至白�危�筑垒于白�味�南七里，寻置白�吻Щ�所。至元中，改置建宁县，属赵州，寻省。郭松年云：自赵州山行六十里，至白�车椋�甸形南北袤与云南品甸相埒，居民凑集，禾麻遍野。西山石�握毒�，其色如雪，因名白�巍Ｃ骷尉付�年，增置大理府督捕通判驻此。四十三年，筑土城为��卫。万历末，裁通判不复设，而居民殷阜，俨若城邑云。铁桥，见丽江府巨津州。开边废县，见四川叙州府。

安东城州东二里。《滇略》云：蒙氏安东将军李专珠所筑，城东一里有九龙池，山上有诸葛武侯营垒遗址。○唐城，在州南十九里。唐天宝中，李宓征云南时筑。今州西二十五里，有万人冢，垒土如山，即鲜于仲通及宓丧师处也。

○三耳山在州治西里许。有三峰，高耸如耳。一名凤仪山，以一支两翼如凤来仪也。其东为龙伯山，与凤仪相对，俱点苍之南支矣。○宿龙山，在州北十五里，顶有浮图，唐镇南将军韦仁寿所建。或曰山在龙伯之南，又州南有五佛山。山下出泉，不竭不溢，谓之圣泉。

九龙顶山在州南五十里。九峰相聚，望之如龙，与云南县接界。○西山，在白�未ㄎ鳎�有毕钵罗窟，一名宾波罗窟。岩壑耸拔千余丈，有独木桥十余所，樵子最狷捷者乃能履之而过，谓之仙桥。《志》云：毕钵罗窟山在州东六十里，北去宾川州二十里。

定西岭州南四十里。本名昆弥山。明初平西侯沐英过此，更今名。岭高千余仞，设关其上，波罗江出焉。又岭东南七里有故垒，蒙氏灭大理时屯兵处也。俗谓之胡营。

○样备江在州西南。自太和县流入界，又南流入蒙化府境。○波罗江，在州治东南，有二源：一出九龙顶山，一出定西岭，合流而北，经州治。又西北流入西洱河，一名大江。

白�锡ń�在州东南。《志》云：出白�挝魃街�毕钵罗窟，流经楚雄府定边县，为礼社江之上源。亦曰白�未āＳ殖嗨�江，在州南四十里，源出定西岭。东南流，亦入定边县界，合于礼社江。又毗雌江，在州西南六十里，源出蒙化府之巍山，流入州境，合于赤水、白�味�江。

○迷渡市在州南九十里，有巡司。相传诸葛武侯曾筑城于此，名诸葛城。又州东有干海子，多沙无水，亦设巡司于此。《志》云：州境又有赤壁岭巡司。

定西驿在定西岭上。为往来必繇之道，置关戍守，兼设巡司于此。其在州治旁者，曰德胜关驿。又有样备驿，在州西八十里。南趣蒙化，西达永平之孔道也。

云南县州东南百里。东南至楚雄府定远县一百二十里。汉元封初，置云南县，隶益州郡。后汉改属永昌郡。蜀汉建兴二年，置云南郡治焉。晋、宋至梁，皆因之。唐为匡州匡川县地。后张仁果据之，号白子国。蒙氏改为云南州，段氏因之。元初，曰品甸千户所。至元中，复曰云南州，寻降为县，属大理路。明初，改隶赵州，土知县、县丞俱杨姓，主薄张姓，编户十五里。

○云南故城在县南。《滇略》：汉武时，彩云见于白�危�县在其南，故曰云南。蜀汉因置云南郡。《水经注》：云南郡本云山县地，云山疑亦云南之讹矣。《唐志》：自戎州开边县而南七十里至曲州，又二千五百里至云南城。即此城也。后迁今治。《志》云：今县东南又有废城，即唐时匡川县治，后废。

云平废县在县东。本云南县地。晋咸宁五年，析置云平县，属云南郡。《晋志》：郡初治云平县，后还治云南。宋、齐俱为云平县，梁末废。○镜州城，《一统志》云：在县治东，唐置，领夷郎等六县，后废。今名云南，土城遗址尚存。考《唐志》，不载镜州也。《滇略》云：镜州城在今县治西南。郭松年云：自镇南州过雌岭，即大理界。山行七十里，有甸焉。川原坦衍，山势回合，周二百余里，乃云南州也。州西北十余里，山麓间有石如镜，光可鉴。旧名镜州，以此。镜州，盖即云南州之别名矣。

○青华山县南八里。下有洞，阔十丈。山仅培�雎Γ�洞中甚深，邃不可穷。旁有石窍漏光，若天窗然。《滇纪》：自洱海卫城西行，通蒙化，岐左有青华洞，中极宽衍。是也。○水目山，在县南二十里，一名宝华山。山巅有泉，深不可测。又南二十里曰南华山，一名天花山。

宝泉山在县西北十五里。九峰相并，望之簇如青莲，石穴空洞，盘折而升，一名九鼎山。又龙兴和山在县西二十五里，亦高耸。又有梁王山，在县北三十里，蒙氏时有酋长王氏屯据于此。

安南坡在县东南。《滇程记》：自镇南州普氵朋驿六亭而达云南县界，所经有桃树坡、金鸡庙、孟获箐、安南坡，坡有巡司。下坡地复坦夷，相传古云南郡治此。土人称为小云南，以别于云南治城云。

○叶镜湖县南三十里。中有石如镜，因名。又清湖在县西南一里，湖水恒浊。永乐七年，黄河清，此水亦清。自是不复浊，因名清湖。

青海子县东南二十里。其地有金龙山，水出其下，一名青龙海子。又有周官些海子，在县东北十五里，一名蒙舍海。旧引宝泉山水蓄于周官、品甸二陂，以备农事，即周官坡也。

品甸陂在县西三十余里。《志》云：唐初尝置坡州于此。其地川原饶沃，亦名清子川。甸中有池，亦曰清湖，灌溉甚溥。又品甸湾在县东北十里，相传蒙氏尝置品甸县于此，元千户所以此名。○溪沟，在县西三里，源出宝泉山，东流入定边县界。夹溪十里多花卉，亦名万花溪。

○云南驿在县东。其相近有古城村，或以为古云南郡城也。自驿而西，又八亭达于赵州之定西岭。○力士营，在县南九里，相传诸葛武侯驻兵之地。

邓川州府北七十里。北至鹤庆府百九十里，东南至宾川州百五十里，西南至云龙州百五十里。

汉益州郡���缬芟氐亍Ｌ瞥酰�为�齑ㄖ荩�隶姚州都督府，后为�礻孚�所据。南诏并之，置邓川赕，后改为德源城。段氏因之。元初，立德源千户所。至元十一年，改邓川州，隶大理路。明属大理府土知州阿姓。隆庆三年，改设流官，编户十二里，领县一。今因之。

州峭山深堑，控据边陲，号为险要。

○德源城在州治东。亦曰大�鸪恰Ｌ剖豹毂钢葜未恕？�元二十六年，皮罗阁取太和城，又取大�鸪牵�是也。后为德源城。元因置德源千户所。《志》云：州水患频仍，迁徙靡定。旧无城郭，明崇祯十三年，迁治邓川驿，始建土城，周六里有奇。未竟，复为山水决坏。

宁北城州北三十里，唐时蒙氏所置。《滇纪》：唐贞元十五年，异牟寻谋击吐蕃，以�齑ā⒛�北等城当寇路，乃峭山深堑，修战备，为北面之固。是也。段氏时城废。

废曾州在州东境。或曰即汉时姑缯夷之地，唐武德四年置曾州，治曾县，兼领三部、神泉、龙亭、长和四县，后废。《旧唐书》曾州西接匡州，是也。

○鼎胜山州东南十里。孤峰特耸，洱水为襟。登山一望，波光万顷，最为奇胜。《志》云：州治旁有象山，其南为伏虎山，东北曰卧牛山，俱以形似名。又东山在州东十里，山麓崖下有泉注为池，深不可测，谓之星鲤泉。又东为狮舌山，以山形如狮吐舌也。下有龙潭，与鼎胜山皆环峙州治，并为形胜。

钟山州北八里。《滇纪》云：唐开元中，�礻孚�酋咩罗皮据大�穑�为南诏所攻，率其部据钟山之险以自守。即此山也。

豪猪洞州东二十里，山顶有石墙遗址，下有龙潭。《滇志》：孔明纵孟获于白�危�获引所部至银坑。坑一名豪猪洞，险绝，非人力可到。孔明出奇策擒之。是也。洞南有诸葛寨，相传武侯驻兵处。《滇纪》云：寨在州东三十里。

○普陀江在州北，其上源即浪穹县之宁河。东流经州，北折而南，流入于西洱河。一名弥苴亻去江。或谓之葡萄江，即普陀之讹也。上洱池州南十五里，即普陀江之旁出者。又南五里有油鱼穴，皆流达于西洱河。○南诏潭，在州西南二十里，广十余亩，三山环匝，其一面峻壁如石墙。潭深莫测，昔人尝避兵其中。

○佛光寨在州北三十里，与浪穹县佛光山相接。《滇志》：初，孟获自豪猪洞被擒，丞相亮复纵之。获走佛光寨，据险坚守。汉兵不得进，乃繇漾濞江而北出砦后，遂破之。明初，傅友德等既平大理，余孽普颜笃复叛，据佛光寨，先不华据邓川。友德自七星关回军大理，平邓川，破佛光砦。遂过金沙江，下北胜、丽江巨津之境，是也。

阿至店州东八十里，接北胜、宾川州界。又州东南有青索鼻巡司。《志》云：司南十五里，地名干海子。

浪穹县州西十五里。北至剑川州百里，汉叶榆县地，蛮名弥次，即浪穹诏所居。唐武后永昌初，浪穹州蛮傍时昔等二十五部先附吐蕃，至是来降。诏以傍时昔为浪穹州刺史，统其众。开元初，其王铎罗望与南诏战，不胜，移保剑川，更称浪剑。贞元中，为南诏所破，亦置浪穹州于此，统浪穹、旋浪、邓赕之地，段氏因之。元初改置浪穹千户所。至元十一年，改为县，属邓川州。土知县、典史俱王姓，编户三十五里。

○凤羽废县县西南四十里。蒙氏所置，以凤羽山为名。或曰元时亦尝置县，属邓川州。旋废。今为凤羽乡，有巡司戍守。《志》云：凤羽巡司西二十里，有罗坪关，北五里至闷江门哨。

安宁城在县北。唐天宝八载，��州都督何履光以兵定南诏安宁城及五盐井，复立马援铜柱，是也。《滇纪》：县西北有石和城，唐开元末施浪酋长分兵据此，以拒南诏。南诏袭败之，遂取其地。

○宁山在县西。形如凤翼，一名凤翼山。又灵应山在县东二十里，峻拔高耸，上有石岩。

佛光山县东北二十五里。山盘亘回远，接邓川鹤庆之界，佛光寨以此名。其南崭然险绝，山半有洞，可容万人。山后尤为�邀蓿�仄径仅容一人，名曰一女关。山下又有九石窍，泉出其中，名曰九龙泉，流入宁河。

莲花山在县东北四十里，形如莲花。三面陡绝，惟一面仅容单马。其相连者曰蒙次和山，三面绝险，一面临河。六诏时，施浪诏居此。两山下亦曰蒙次和村。唐开元末，为南诏所并，设三营以守之。蒙古忽必烈自石门入，取大理，见二山为襟喉之所，乃留达军三百户镇之，亦分为三营。《志》云：三营在莲花山下，是也。

罢谷山县北二十里。《水经注》：罢谷之山，洱水出焉。其山空洞，泉涌起如珠树，乃澜沧江之伏流也。○凤羽山，在县西南三十里，郭义恭《广志》所云吊鸟山也。《后汉志》《水经注》皆云���缬芟匚鞅卑耸�里有吊鸟山。俗言凤凰死此，众鸟来吊云。《滇志》云：山旧名罗坪山，或作罗浮山，蒙氏改为凤羽山。

普陀崆县东南十五里。为往来要隘之地，有巡司戍守。其南有龙马洞，深不可测，石壁上马迹犹存。《志》云：普陀崆巡司东十里曰下山口，南二十里曰闷江门，西三十里曰大树关，北三十里曰观音山。

○样备江在县西百里。自剑川州流入县境，有上下江嘴。又南流入太和县界，亦曰漾濞江，或谓之漾、濞二水，盖同流而异名也。唐景龙初，吐蕃及姚州蛮寇蜀，使唐九证为姚��道讨击使击之，蛮以铁�伊貉�、濞二水通西洱蛮，筑城戍之。九证自��入永昌，累战皆捷，尽刊其城垒，毁�曳偾牛�勒石于剑川，建铁柱于滇池，俘其魁帅而还。吐蕃渡处盖在县境。《志》云：县有上下江嘴二巡司，上江嘴东去罗坪山麓五里，下江嘴东去罗坪山二十里。

宁河县西北五里。《通志》：罢谷之水，注于宁河，亦曰明河，又为宁湖，下流即葡萄江也。《一统志》：明河宁湖周回五十里，水色如镜。○鱼子氵朋，在县西。水色青碧，流合于宁河，一名龙池。

五盐井在县西北三百里。即唐天宝中何履光收复之地。明洪武十六年，建五井盐课提举司于此。《志》云：五井一曰洛马井，一曰石缝井，一曰河边井，一曰石门井，一曰山井，俱在县界及云龙州之境，亦曰上五井，兼置巡司于此。又有顺荡井巡司、师井巡司、十二关巡司，俱在县境。

○三营在县东北莲花山下。南诏时，设营于此。蒙古取大理，复设三营万户以守之。洪武十五年，云南平蓝玉遣兵攻拔三营万户砦，是也。《志》云：县西南有箭杆场巡司，司南八十里为马鞍山干海子，接永平县界。

凤凰台县治北。旧传施望欠诏所筑。台下有白沙井，泉味甘冽，亦施望欠所凿也。又县东二里有九气台，台凡九窍，下有温泉。其气从窍而升，台因以名。

宾川州府东一百二十里。东至姚安府二百五十里，东南至楚雄府二百四十里，西南至赵州九十里。

汉益州郡地。后汉属永昌郡。晋属云南郡。唐为匡州地。蒙氏为太和楚场地，段氏因之。元亦为太和县地。明弘治七年，建宾川州割太和县九里、赵州一里、云南县二里置，属大理府编户一十二里。今因之。

州控姚安之肘腋，蔽大理之肩背，襟带山川，东西联络，屹为形要。

○诸葛城在州西二里虎��居山上。相传为武侯驻兵处。

○钟英山在州东。基垂百里，产竹箭，饶鸟兽毛革之利。○翠屏山，在州西北四十里，形方顶平，苍翠横列，如倚屏然。又乌龙山在州西南四十里，岩壑玲珑，东麓有白塔，又有乌龙池，积水下迸，诸堰皆仰给焉。

鸡足山州西四十里，与太和县及邓州川接界。亦名九曲山。《一统志》：山在洱河东百余里，峰峦攒簇，状若莲花，九盘而上，亦曰九重岩。其南有上仓湖，最为幽胜，今详见太和县。○毕钵罗窟山，《志》云：在州南二十里，即白�挝魃揭病＝裣昙�赵州。

○金沙江州东北百五十里。自北胜州东南流经此，入姚安府境，有巡司戍守。《志》云：金沙江东北有汉遂久废县，古称白门，谓入白果国之门也。白果即白崖矣。

金龙湫在州西百里洱河东。《通志》：大理之龙潭有三：在赵州干海子哨者曰干龙潭，在邓川州钟山寺鸡足石侧者曰大龙潭，在宾川州西龟山东者曰红雀龙潭。今引潭为新渠，东注杨梅谷，灌田万顷。

○赤石崖镇在州东。今有巡司戍守。《志》云：州境东接姚安，南接赵州。嘉靖以前，夷蛮剽劫，往往出没于此，因置戍于赤石崖诸处，与姚安、云南、十二关互为形援。又有宾居巡司，本名蔓神寨。又有神摩洞巡司、白羊市巡司，俱在州界。

云龙州在府西六百里。西至永昌府永平县一百五十里，北至鹤庆府剑川州一百七十里。

汉益州郡地。后汉永昌郡地。晋为西河郡地，宋、齐至梁因之。唐初，为匡州西境。蒙氏谓之云龙甸，段氏因之。元至元末，立云龙甸军民府。明初改为云龙州，属大理府土知州段氏。万历四十八年，改流官，又裁五井提举司，以盐课归州。编户二里。今因之。

州藩卫大理，襟带永昌，密迩生蕃，为西垂要地。

○��唐废县在州南。汉县，属益州郡。汉武开西南夷，欲通身毒国，北方闭氐、﹂，南方闭��、昆明。徐广曰：��唐县与昆明正相接。颜师古以即��州，误也。后汉属永昌郡。《古今注》：永平十年，置益州西部都尉，治��唐，镇慰哀牢、���缬苈�是也。晋仍属永昌郡，后废。南诏为云龙甸地。元始为军民府治。明改建为州。

比苏废县在州西。汉县，属益州郡。后汉属永昌郡，晋初因之。咸和中，分东河阳郡置西河郡，治芘苏县，宋、齐因之。梁末废。

○三峰山在州西五里。一名三崇山，壁立万仞，人迹罕至。或以为即古之三危，黑水所经，误也。山后有野蛮，距郡五百里。

○澜沧江州东二里。自丽江府南流入州境，复折而西南，入永昌府境。详见大川澜沧江。

苏溪在州西北，与浪穹县五井盐课司接界。下流入于澜沧江。

诺邓井州西北三十五里，盐井也。置盐课大使于此，所辖又有石门一井。又大井，在州东南三十五里，产盐。所辖又有山井及天耳井。又师井在州西北百三十里，顺荡井在州西北二百五十里，俱有盐课大使，旧属五井提举司。万历末，废提举司，改属州。其井新旧互异，仍与浪穹境内洛马盐课使统为五井云。

○云龙甸州东北七十里。甸广衍，宜畜牧，有巡司戍此。

十二关长官司府东三百里。本云南县楚场地。元至正间，因僻险始置十二关防送千户所。明初，改为长官司，土司李氏。

○归山在司西。峰峦耸峙，为境之望。《志》云：司北百二十里，有赤石崖、大山箐，西三十里为干海子山箐。东六十里曰楚场山箐，南四里即你甸也。

一泡江在司南，波流湍急，自归山而东，历司城南，东北流入姚安府界，注于金沙江。

附见：

大理卫在府治南，洪武十七年建。

洱海卫在云南县治西，洪武二十二年建。

大罗卫在宾川州治东钟英山下。州境旧为荒原，弘治中，置州及卫，得古碑曰大罗城，因以名卫。杨慎曰：云南诸城西上永昌，经途所届，旁多寇巢，曰金鸡庙、赤石�巍Ⅲ�螂龟山、铁索箐。其诸蛮皆以盗掠为雄。弘治中，始州宾川而卫大罗，城迷渡而戍普氵朋，冀以弭盗，竟不克。嘉靖初，巨魁就擒，道路始宁息云。金鸡庙，《志》云：在云南县境。

◇鹤庆府东至北胜州二百十里，南至大理府二百五十里，西北至丽江府界七十里，北至丽江府宝山州二百里。自府治至布政司一千一百六十里，至江南江宁府八千二百四十里，至京师一万一千二百四十里。

《禹贡》：梁州徼外地。汉属益州郡。东汉分隶永昌郡西北境。唐为越析诏地地名鹤川，又名样共川。南诏徙羊苴咩城，近龙尾、鹤拓即此。天宝中，属于南诏。太和中，置谋统郡。蒙氏劝丰�逃谘�共川置。宋时段氏因之。元初，置鹤州，寻改置二千户，仍称谋统属大理万户府。至元十一年，复为鹤州。二十三年，升为鹤庆府，后又改为路。明洪武十五年，复为鹤庆府，旋改为军民府编户十三里。《通考》：鹤庆四十八村，乌蛮、猡猡、西海子等尤为犷犭旱云，领州二。今为鹤庆府。

府山川明秀，内固大理，外控番戎，险阻足据，平原可耕，亦要地也。

○鹤州城今府治。宋时大理所筑。元置鹤州于此，明初废。洪武十五年，因旧址列栅为守。永乐初，�嬉宰┦�。嘉靖十九年，复拓旧址，改筑，号曰新城，惟北门月城尚因旧垣。万历二十八年，复修城浚濠。今城周四里有奇，门四。

废副州在府境。《一统志》：废木按州，亦在府境。二州皆元置，属鹤庆府，明初省。

○覆釜山府西五里，为郡镇山。形如覆釜而最秀，南北诸山皆拱翼之。下有龙潭。又有金灯山，在覆釜下，亦名秀台山，其相抱者曰仰止山。○金凤山，在府西二十五里。又府北三十五里曰逢密山，有三峰入云，山腰有洞颇幽胜，谓之青玄洞。

峰顶山城东十七里。峰峦起伏，南接龙珠山，北抵丽江界。下有五泉，可以溉田。○龙珠山，在府南五十里，前耸后平。象眠山，在城东南二十五里，山势逶迤如象眠然。下有石穴，漾共江之水过此穴而流入于金沙江。

拱面山在府西北五里。山高百仞，一峰拱向郡治。林峦环映，阴晴异态。又府西南十里为朝霞山，山半有风洞。又西南二十里曰垂珠洞，又西二十里曰金斗陂，下有银泉。

方丈山城南百二十里。《志》云：南诏名山凡十七，此其一也。南接点苍，巍峨峻拔，山半有洞曰太极洞。中有池曰金龙潭，深不可测。一名观音山，南去浪穹县仅四十里。又半子山，亦在城南百二十里，产矿山也。山北有涌泉，伏流二里许，始泄为三派，居人赖之。又南五里为豸角山，以形似得名。桃树江出山下，流入南山岩穴中。大成坡府东南七十里。顶有泉，深广仅尺许，不溢不涸，行人资焉，谓之一碗水。又府东南百三十里有炼场岩，下有温泉。岩石层垒，可数千仞。又大孟岩，在府东南百八十里，石壁屹立，其形如城。

松桂台在城南六十里。明初傅友德征佛光寨尝屯兵于此。又城北八里有象跪石，相传忽必烈自丽江石门关乘象至此，象跪不前，因名。

○漾共江在府治东南，即鹤川也。阔十余丈。源出丽江界，流入境，至象眠山麓。群山环合，水无所泄，潴而为湖。入城东五里之石穴，复出，名为腰江。东与金沙江合流。○落钟河，在城南五里，源出朝霞山之龙湫，截官道而东入于漾共江，昔尝坠钟于此，因名。又长康河亦在府南五里，源出府西黑龙潭，东流注于漾共江。

白龙潭府北七里。潭之上，山数十重。最高一峰名金顶，下为白鹭。山势若骞凤，泉源甚远。至白龙祠下，有泉百派，汇而为潭。又西龙潭在府西七里，源出覆釜山，东流溉诸村田，亦名上潭。其东北有龙宝潭，一名下潭，周五百丈，堤曰万年堤。石闸之下有会济池，东分一小闸，为波流山，亦金灯山脉也。《志》曰：府境龙潭凡十五，流入漾共江者十三：曰黑龙，曰青龙，曰白龙，曰西龙，曰龙宝，曰吸钟，曰石朵，曰香米，曰北�龋�曰柳树，曰小柳南，曰赤土和，曰宣化。其流入金沙江者曰龙公，而停蓄极深者曰大龙。

诸葛泉在府南百四十里罗陋村。相传武侯驻师之地。泉均二流，甚为民利。○温泉，有二：一在观音驿南二里，一在驿南十里。

○宣化关在府东北，有巡司。又观音山驿在府南百二十里，亦有巡司戍守。又南七十里至大理府邓川州之邓川驿。

剑川州府西九十里。南至大理府云龙州一百七十里，北至丽江府七十里。

古南蛮地。唐时，为义罗鲁城，一名剑川《志》云：唐显庆初，浪穹诏与南诏战不胜，走保剑川，更称浪剑。贞元初，南诏击破之，尽夺剑共诸川地，其酋徙居剑赕西北四百里，号剑羌云。南诏置剑川节度。宋时大理改为义督赕或谓之波州。元初，置义督千户所。至元十一年，改为剑川县，属鹤庆路。明洪武十七年，升为州编户十八里。今因之。州控��厄西番，藩屏内地，亦称形胜。

○望德城在州南三里，周五百丈，段氏所筑。今为民居，名水寨村。《志》云：州治旧无城，明崇祯末始筑土城云。○罗鲁城，在州南十五里，唐所筑，今为瓦窑村址。罗鲁，西夷云海也。《志》云：州东北六十里有达子城，即蒙古入大理驻师处。一云，在州南百三十里。

○金华山州治西一里。自西番界罗均山盘折而来，延亘二十余里。山顶常有紫色如金，故名。西麓为西湖，秋水时，与东湖相连。至冬水落，民始播种。又州治南有金山、银渡两山并峙。一赤如金，一白如银，因名。○剑和山，在州西四里，以卓立如剑而名。又州东十五里有青崖山，山产青石如列翠屏。又州南二十里有夜合山，剑湖绕山麓而出。

石宝山州西南二十里。层崖峭壁，上有石坪方数十亩，岩洞泉壑，往往奇胜，南中之名山也。又南一里为中山，岩壁峭立，亦称奇胜。○石罗摩山，在州东北七十里，峰高百余丈，屹立如巨人状，亦名将军山。

○剑川湖州南五里。湖广六十里，尾绕罗鲁城。南流为漾濞江，俗呼为海子。每岁办渔课于州。《一统志》：湖在州西北七十里，山顶有泉，广可半亩，流经州东而为此湖。又剑川在州南十五里，即剑湖之尾。曲流三折，形如川字。

弥沙浪河在州南百里白水场，与剑湖水汇而南流。○大桥头，河在州东二里，古名合惠尾江，下流入剑川湖。每遇洪潦，辄泛溢害稼。又桃羌河，在州南三十里，东南流入于漾濞江。

诸葛池州北四里，相传武侯饮马处。《志》云：州有龙潭凡九：曰老君，曰易堤坪，曰仙女炼，曰隔�龋�曰建和，曰白难陀，俱流入剑湖。曰花丛，曰白龙，曰青龙，俱流入湖尾。弥沙盐井在州西南百五十里弥沙乡。有盐课司大使，辖产盐井二：曰大井、小井。亦设弥沙井巡司。

顺州府东一百二十里。东至北胜州界五十里，北至沧浪卫百五十里。

古南蛮地。唐时地名牛赕，南诏徙诸浪人居之，与罗落蛮杂处《元志》：顺蛮种本居剑川。唐贞元间，南诏异牟寻破之，徙居铁桥、大婆、小婆、三探览等川，其酋成丰族渐盛，自为一部，徙居牛赕。至十三世孙自瞠犹隶大理。元初内附。至元十五年，改为顺州，属丽江路。又改属北胜府。明初，仍曰顺州，改属鹤庆府土州同时氏，今编户三里。州今省。

州山川列峙，亦称险��厄。

○顺州城今州治。元置州于此，未有城垣。明万历二十八年，筑土城，周三里，环城有池。

○公山在州治北七里，危峦耸拔，数峰融结。其并峙者曰漕峰山，一名母山。《志》云：漕峰山在州治北一里。○杨保山，在州东北八里，下有池，中多蒲草，凫鹜之薮也。又乌铺山，在州西南十里，有乌铺桥，跨乌铺山溪涧上。

○牛甸湖州东二里，其下流合于河头溪。《志》云：溪在州东二十里，出石岩下，周八十余丈。又有浴海浦，在州东二十余里，水中分界。西畔属顺州鱼课，入剑川州河泊所。东畔属北胜州，广可三十里。

◇丽江府东至澜沧卫蒗渠州界一百八十里，西至西番浪沧江二百里，南至鹤庆府界七十里，北至永宁府革甸长官司界三百二十里。自府治至布政司一千二百四十里，至江南江宁府八千三百里，至京师一万一千七百六十里。

《禹贡》梁州南徼，为荒服之地。汉为越��、益州二郡地。后汉兼属永昌郡或曰：即古白狼地。后汉永平十七年，白狼王唐�鹱魇�三章，诵汉功德，即此。隋属��州，唐因之。后没于蛮，为越析诏。贞元以后，属于南诏，置丽水节度。宋时，麽些蛮据此，大理不能有。元初击降之《元史》：丽江路自汉至隋唐皆为越��郡西徼地，麽蛮、些蛮居此，为越析诏。二部皆乌蛮种也。居铁桥，后归南诏。宋时复据此。宪宗三年，征大理，从金沙济江，麽些负固不服。四年春，平之，置茶罕章管民官。至元八年，改为宣慰司。十三年，改置丽江路军民总管府。二十二年，府罢，更立宣抚司于通安巨津间置。明初洪武十五年，改丽江府。既又改为军民府土知府木姓。《志》云：府治及所属四州，俱未设城垣，领州四。今为丽江府。

府南屏大理，北拒吐蕃，为西北之冲要。南诏与吐蕃相持，恒角逐于此。蒙古忽必烈降摩荻一名摩沙，即摩些之讹也，进取大理，即其道也《明史》：万历三十一年，税监杨恭责丽江土官木增退地，听开采，按臣宋兴祖言：丽江木氏世有其地，守石门以绝西域，守铁桥以断吐蕃，不宜自撒藩篱，贻误封疆。不报。

通安州附郭，在今府治东偏。古笮国，地名三赕，蛮云样渠头。汉为定笮县地，属越��郡。唐改定笮曰昆明，属��州，又升为昆明军，此为昆明地。天宝后，为越析麽些诏所据，后并于南诏。宋时仆纟解蛮居之，后复为麽些蛮所据。元初，置三赕管民官。至元十四年，改为通安州。明因之。土州同高姓，编户十三里。

○象山府西北五里，形如伏象。山下有泉，曰象泉。又东山，在州东二十里，一名吴烈山。峰峦起伏，环拱郡治。

雪山府西北二十余里，即玉龙山也。蒙氏封为北岳。详见名山玉龙。

珊碧外笼山府西南二十里。孤峰��酉�耍�多产箭竹。又马左墅山，在府南三十五里，土人常牧牦牛其中，一名马左墅他郎场山。

○金沙江一名丽江，从巨津州流入界，环府境三面流入宝山州界。详见大川金沙江。

清溪在府城东南。其源有二：一出东山，一出雪山。至府东东圆里而合流，绕府城之前，灌溉甚溥。今城东五里有东圆桥，跨青溪之上。○龙潭，在府西南十里，阔数十亩，深不可测。《志》云：府治西有在城驿，明洪武十六年建。

宝山州府东二百四十五里，东至永宁府界一百里，南至鹤庆府百三十里。

汉越��郡西境地。后汉属永昌郡。唐为麽些蛮所据。元初，内附，名其寨曰察罕忽鲁罕。至元十四年，置宝山县。十六年，升为州属丽江路。明因之土知州罗姓，编户六里。州今省。

州雪山西峙，丽水环流，居然雄胜。

○阿那山州西南十五里，上有阿那和故寨。又珊兰阁山，在州北八十里。

○金沙江在州南。《元史》：州在雪山之东，金沙江西来，环其三面，是也。

○大匮寨在州界。唐时麽些蛮兄弟七人分据七寨：曰大匮，曰罗邦，曰罗寺、曰碍场，曰卞头场，曰当波罗场，曰当将郎。蒙古忽必烈征大理，自卞头济江，繇罗邦至罗寺，围大匮等寨，其酋内附。名其寨曰察罕忽鲁罕，是也。

兰州府西南三百六十里。北至巨津州一百六十里。

汉益州郡西北境。东汉永昌郡地。唐时，属于南诏，为犭卢蛮所居《元志》作卢鹿蛮部，地名罗眉川。宋时，大理段氏置澜沧郡于此《一统志》：段氏使董庆治此，后有周姓者强盛，遂与董分为二部，以江为限。元初，皆内附。元至元十二年，置兰州属丽江路。明初因之，属丽江府土知州罗姓，编户四里。州今省。州密迩番戎，屏翼内郡。

○雪盘山州南十里。四时常积雪，下有白石溪。○福源山，在州北十里，延亘而东南，凡五十余里。又有老君山，在州西北二十里，古名如剌均山，顶有深渊五所。一名牧牛山，土人常牧牦牛于其上。

○澜沧江州西北三十里。源出吐蕃，流入境，又南入大理府云龙州界。○白石溪，在州治南，中多白石，下流入澜沧江。

巨津州府西北三百里。南至兰州百六十里。

古西番地。唐时，为罗婆九赕、濮犭卢二蛮所居，后麽些蛮夺其地。南诏又并之，属丽水节度。元初内附。至元十四年，于九赕立巨津州，属丽江路。明亦曰巨津州编户六里。今因之。

州迫邻吐蕃，当西北陬之要害，神川之险，守御所资也。

○临西废县在州西北。《志》云：县在府西北四百六十里，为大理极边险僻地。麽些二种蛮居此，名罗裒间。元至元十四年，以其西临吐蕃，置临西县，属巨津州。洪武十五年，改属府。正统二年，为蕃人所居，仅存一寨，后亦革去。《滇略》：临西亦称剌缥郡，今为他照和村。

○华马山州东南百五十里。崖壁有石如马而色班烂，因名。昔麽些诏自名其国为花马国。忽必烈南灭大理时，三赕土酋麦良内附，并破铁桥之华马国，以功授职，即此。又州东北二十里，有金马山。有石如马而色黄，因名。

汉薮山州西北二百八十里，高可万仞，上有三湖，各宽五亩，深不可测。○果铺山，在废临西县治西，今入蕃界。

○金沙江在州北，亦谓之神川。唐贞元五年，南诏异牟寻破吐蕃于神川，遂断铁桥，吐蕃溺死者万计。十年，异牟寻复击吐蕃于神川，大破之，取铁桥十六城是也。《元志》：江为南诏吐蕃交会之大津渡，故以巨津名州。

○雪山关在州东北。亦曰雪山门，旧名越灭根关。当吐蕃、麽些之界，极为险峻。○石门关，一云在州西百里，有巡司。所云铁桥以限吐蕃，石门以绝西域者也。唐贞元九年，韦皋遣崔佐时繇石门趣云南，复通石门南道，盖谓此。

铁桥在州北百三十余里，跨金沙江上。或云隋史万岁及苏荣所建，或云南诏阁罗凤与吐蕃结好时建，或云吐蕃尝置铁桥节度使，是其所建。《唐史》：天宝初，南诏谋叛唐，于麽些、九��地置铁桥，跨金沙江以通吐蕃往来之道。贞元十年，异牟寻归唐，袭破吐蕃于神川，取其铁桥十六城。十五年，吐蕃复袭南诏，分军屯铁桥。南诏毒其水，人畜多死，乃徙屯纳川。《志》云：时吐蕃置铁桥城于此，为十六城之一，今有遗址。其桥所跨处，皆穴石熔铁为之，冬月水清，犹见铁环在水底。又旧《志》：铁桥在施蛮东南。一云：施蛮在铁桥西北，居大施赕、敛赕、寻赕，又顺蛮在敛赕西北四百里。《新唐书》异牟寻大破吐蕃于神川，并破施顺二蛮，禽其王置白�纬牵�是也。又《元志》：汉裳蛮本汉人部种，依铁桥而居。今有古宗蛮在铁桥之北，一名西番，一名细腰番云。明初裂吐番二十三支分属郡邑，以土官辖之。丽江控制古宗，余州郡各有所辖，盖驭戎之善策也。

白马寨在州南二里。《唐书》云：姐羌白马氐之裔居此，因名。州境又有宁番巡司及清水、澜沧二驿。

◇永宁府东至四川盐井卫三百里，西至丽江军民府宝山州界一百里，南至澜沧卫蒗蕖州二百十里，北至西番界三百三十里。自府治至布政司一千四百五十里，至江南江宁府八千六百六十里，至京师一万一千一百里。

《禹贡》梁州徼外。汉越��郡西境地。旧名楼头赕，与吐蕃接界。又名答蓝，后为麽些蛮所据麽些蛮酋祖泥月乌者，逐出吐蕃而居其地。唐时，属南诏。宋时，属大理段氏。蒙古忽必烈南侵大理，至其地《元史》：世祖驻军日月和，即此地也。至元十一年，置�憷豆苊窆佟Ｊ�六年，改置永宁州，属丽江路。明洪武十五年，改属鹤庆府。二十九年，改属澜沧卫。永乐四年，升为永宁府府无城，领编户四里。土知府阿姓，正统以后，为盐井诸酋所侵。土官不能制，乃请设流官，寄治澜沧卫，遥领郡事。领长官司四。今仍曰永宁府。

府襟江带湖，山川险阻，人习战斗，为边徼之藩蔽。

○干木山府东南十五里，高八十余丈，根盘百余里。一名狮头山，亦名孤山。又有甲毋山，在府东，岩峦苍翠，耸入霄汉。

○泸沽湖府东三十里。湖周三百余里，中有三岛，高可百丈。又鲁窟海子，在干木山下，周回一百里，中有小山，名水寨。或曰即泸沽河也。土官筑水寨于岛上云。又有海门桥，在府治西。鲁窟海子之水流经此，通四川打冲河，达川江桥外，入盐井界。

勒汲河在府治北。源出西番，流入境，东流入四川盐井卫界。又有勒汲墩，盖府地密迩吐蕃，居人与番杂居，常被凌扰，筑此墩于河上以为界云。○罗易江，在府南，自澜沧卫蒗渠州北流过府境，入于泸沽湖。

○瓦都寨府东北六十五里，与四川盐井卫接界。旧为番部戍守处，旁有温泉。

剌次和长官司府东北二百四十里。永乐三年置，土官阿姓。下同。

○六捏山在司治西北，盘亘四里，为司之胜。

革甸长官司府西北百二十里。

○干如山在司治北。司凭以为险。

香罗甸长官司府北百五十里。

○卜兀山在司治西，高耸数百丈。

瓦鲁之长官司府北二百八十里。

○剌不山司东北三十里。《志》云：司之胜，剌不山峙其东，金沙江绕其西。

◇北胜州东至四川盐井卫马剌长官司界二百五十里，东南至武定府元谋县百里，西至鹤庆军民府顺州界五十里，南至大理府宾川州界一百里，北至永宁府三百五十里。自州治至布政司一千二十五里，至江南江宁府八千三百里，至京师一万一千七百五十里。

古蛮地。唐贞元中，南诏异牟寻始开置，名北方赕《滇纪》：贞元十一年，异牟寻开北方赕，徙洱河、白蛮、罗落、麽些、冬门、寻丁、娥昌七种蛮以实其地，亦号成偈赕《元史》：铁桥西北有施蛮者，贞元中为异牟寻所并，迁其种居之，号剑羌，名其地曰成偈赕，又改名善巨郡。宋时，大理段氏改为成纪镇。元初内附。至元十五年，置施州。十七年，改为北胜州。二十年，升为府属丽江路。明洪武十五年，改为州，属鹤庆军民府。十九年，属澜沧卫今州与卫同城。正统六年，改隶云南布政司土州同高姓，判官章姓，编户十五里。今仍旧。

州东出建昌，南卫大理，山川险��厄，称为要区。

○北胜城今州治。明洪武二十九年，筑�嬉允�，通水濠。正德中，地震圮，寻复修筑。城周五里有奇。○蚃峨故城，在州南五十里蚃峨村，蒙氏所筑。其趾犹存。又州东南三十五里有蚃峨海。

○澜沧山在城西南二里，高二百余丈。卫与驿皆曰澜沧，以此。又乌洞山，在州西二里，上列五峰。下有洞，广仅丈余，深不可测。又州西三里曰三刀山，山径险窄，相传武侯征南时所开。○乌鸦山，在州南十里，形如削玉，为州之胜。

东山州东三里。亦曰观音箐。山之西麓接香炉峰，有三山鼎立。又三泉山在州东南三里，上有石崖，涌出三泉，民资以灌溉。

甸头山州北三十五里。群峰耸列，林木森蔚，土人于此牧羊，又名牧羊坪。《志》云：州西北三里有红石岩，亦曰赤石崖。崖有泉，味如醴，下流入于金沙江。

九龙山州南百里。山有九顶，一名九头山，高万余丈，四顾可千里。又州东南百里有大坡难岭，高二万余丈，巅有龙湫。又老虎山，在州南百三十里，山势雄峙，望之如伏虎。

○金沙江在州治西。自丽江鹤庆府流入境，繇西而东，环绕州治，一名丽江。明朝洪武十六年，傅友德自邓川州过金沙江，攻北胜府，擒伪平章高生，复平丽江、巨津等州，是也。详见大川金沙江。

陈海州南四十里，周八十里。相传昔本陆地，有陈姓者居此。一夕沉为海。或作程海。又程湖，在州南五十里，溉田可千亩。又州东南三十五里曰浪峨海。下流俱入于金沙江。

桑园河在州西南。源出大理府云南县。流经州西南百五十里之桑园村，下流入金沙江。又有五浪河，在州西五十里，自蒗渠州流入界。又三渡河，在州南百四十里，其水旋绕三围，下流俱入于金沙江。

九龙潭州西十五里。有泉九眼，溉田可万余亩。其下流亦入金沙江。又大龙潭，在州南百四十里。又南九十里曰小龙潭。居民俱引以灌溉。

○小吉都寨在州东五里。《志》云：元时土酋高斌祥屯兵于此。又州治东二百里有宁番巡司。

◇澜沧卫军民指挥使司与北胜州同城。

本北胜州地。明洪武二十九年，于州治南筑城置卫城周五里有奇，开四门。北胜州治旧在拱极门北五里。弘治九年，始迁于城内西南隅，初领北胜、蒗蕖、永宁三州。永乐四年，升永宁为府。正统六年，升北胜为直隶州。卫领州一，隶云南都指挥使司城邑、山川，详上北胜州。今省。

蒗蕖州卫北百八十里。东至四川盐井卫界二百里，北至永宁府界二百五十里。

古蛮地。唐时地名罗共赕，罗落、麽些三种蛮居之。元至元九年内附。十六年，置蒗渠州属丽江路，后改属北胜府。明洪武十五年，州属鹤庆军民府。二十九年，改属澜沧卫土知州阿姓，属蛮有数种，曰猡猡、麽些、冬门、寻丁、峨昌也。今俱省。

州山川峭险，为北胜永宁腰膂之地。

○白角山在州西北白角乡。又绵绵山，在州西南绵绵乡。两山皆高峻，为州之望。

○罗易江在州东，合数溪流入永宁府界。又白角河，源出绵绵乡，经白角乡，而入西番界。