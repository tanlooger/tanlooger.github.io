---
---
---
title: 卷一百十五
---



◎云南三

◇临安府东至广西府维摩州界二百五十里，南至安南国界三百三十里，西至元江府二百八十里，北至�式�府三百里。自府治至布政司四百三十里，至江南江宁府七千五百里，至京师一万九百九十里。

《禹贡》梁州徼外地。古句町国句，一作钩。颜师古曰：读句挺。汉武开西南夷，置句町县，属���骺�《汉纪》：始元五年，益州夷叛，钩町侯母波击反者有功，立为句町王。河平二年，与夜郎、漏卧相攻。���魈�守陈立斩夜郎王兴，句町、漏卧震恐受命。莽始建国初，遣使南出��俞徼外，历益州，改句町王为侯。句町不服，因起兵为边患。莽天凤三年，遣兵击句町，不克。后汉仍属���骺ぁＪ窈菏粜斯趴ぁ＝�因之，梁末废。唐为羁縻�髦莸�属黔州都督府。天宝末，没于南诏，置通海郡都督府。宋时大理改为通海节度，寻改秀山郡，又改为通海郡。其后蛮酋互相侵夺或属鄯阐，或属阿��。元宪宗六年内附，置阿�膊客蚧АＶ猎�八年，改为南路。十三年，改为临安路治通海县北五里，以通海为附郭县。明洪武十六年，改为临安江府移治建水州。《通考》：临安诸夷居于西南境外者曰�荒嗦�，巢居林处。其在旁郡者曰乌爨、梅鸡、犭�鼾Α⑿┰�等，皆凶悍，潜匿山谷以剽略为事云。领州五、县五、长官司九。今仍曰临安府，领州四、县五。

府南邻交趾，北拱会城，为滇南之上阃，作边陲之保障。西南窃发、筹边者所当先加之意也唐天宝初，越��都督竹灵倩通安南，因开步头。九载遣鲜于仲通伐南诏，大军分道出南溪会同，而命安南军自步头路入，是也。

建水州附郭。唐时乌麽蛮地，古称步头，亦曰巴甸。元和间，蒙氏筑城，名惠历刂。汉语曰建水。段氏时，为些麽蛮所据。元初内附，置建水千户所，属阿�餐蚧АＶ猎�十三年，改建水州，属临安路。今因之，编户八里。

○曲江城在府治北。临曲江有二城：一筑于汉，一筑于蒙氏。元为建水州治，改筑土城。明初洪武二十年，易以砖石。成化十六年，复修城浚濠。今城周六里有奇，有门四。○段氏古城，在府城南五里泸江乡，今为无垢寺址。又城西二里莲花池亦有段氏古城遗迹。

贲古城在府东南。汉县，属益州郡，后汉因之。蜀汉属兴古郡，晋因之。东晋时废。又胜休城在府南，汉县，亦属益州郡。蜀汉属兴古郡，晋成帝时，改属梁水郡。宋改。齐因之。梁末废。○宝山城西南二里。相传山产石宝，夜有火光。又里许为乐荣山，相传山泥有香，作饼炙之，可食。又象山在府南五里，以山形如象而名。

石岩山在府东十五里。或谓之蒙山。山岩有洞，异龙湖、泸江诸水流入此洞，复流出，入阿迷州界。《志》云：山峭壁千仞，其受水洞合五河之水，汇为一泓。折而入，西阻华盖，连冈叠嶂，绵亘数百里，为郡城右臂。又《滇纪》去蒙山五里，有岩洞，亦谓之颜洞，以迁客颜闳所开而名。洞有三：曰云津洞，今名水云洞，门可容数百人。曲径萦纡，众水伏流其中，东会于盘江。游者架桥列炬而入。岩洞后曰南明洞，上有两窍，阳光射入，中多奇胜。曰万象洞，�傺揖�险，跻石蹬数十级，隐隐闻风雷声。亦曰钩町三洞。

火焰山府西北十里。土有硫黄气，履之灼足，著枯叶即焦。人卧其上可去湿疾。又黑冲山在府西北四十里，云树深黑，经年不霁。多瘴疠，人不敢往。又有石门，在府西北百里箐口。凿石为门，以通车马。下临曲江，险��可守。

判丈山府南五十里。高千余仞。中有三峰耸峙。段思平外舅爨判者常居其上，因名。后以北拱学宫，改曰判文山。明嘉靖中，又易为焕文山。○连云山，在府南二十里，山高耸，时有云气旋绕，因名。又有晴山，在府北二十里。一名北岭。山势嵯峨，林木葱�ぃ�与判丈对峙，为一郡主山。

○泸江在府南。源自石屏州异龙湖，东流径州境，入阿迷州。南为乐蒙河，入于盘江。○曲江在府东北九十里。源出�式�府新兴州，繇���潭胂厥�屏州会诸水流入境，又东入于盘江。夏秋水溢，洚洞可畏。

礼社江在府西。源出大理府赵州之定西岭，流经楚雄府定边县，合阳江之水为定边河。东南流经镇南州，为马龙河。又东南经�魡@嘉县而入新化州界，谓之摩沙勒江。又历元江府，东南入府西南境，经纳楼茶甸，为禄丰江，历亏容甸，为亏容江。过蒙自县，为梨花江。又东南流入交趾界，合于清水江。

建水在府城南。广五亩，今堙塞过半。《元志》建水城每秋夏之间，溪水涨溢如海。蛮谓海为惠，为大历刂。故以惠历刂名城，盖即此水也。○白龙潭，在府西北二里，灌溉甚溥，亦曰白龙泉。有桥跨其上。又东北有甘泉，甚清冽，汲之不竭。又莲花池在府西二十里，广二里，清彻如鉴，民引以溉田。

○曲江驿在府东北八十里，下临曲江，为往来津要。曲江巡司亦置于此。《志》云：府北九十里有曲江桥，府通判驻焉。

大关府西北三十里，道出江川县，为往来襟要。

纳更山寨在府东南百里。有土巡司。明嘉靖十二年，议讨安南。安南酋莫登庸闻之，遣人行觇，至纳更山，为土舍所擒是也。

石屏州府西七十里。北至�式�府新兴州界百二十里，西南至元江府界百十里。

古南蛮地，蛮曰旧欣犹汉言林麓也。唐乌麽蛮所居，筑城名末束。宋时，阿�猜�夺而据之，名石坪邑《志》云：蛮辟地得石坪，方五里，聚为居邑，因名平坪。元至元七年，改邑为州属临安路。明洪武十五年，改曰石屏州编户八里。今因之。

州环水为险，襟带南藩。

○石屏城今州治，故石坪邑。向无城垣，明嘉靖三十年，始筑土城，寻圯。万历二十四年，因旧城重筑，周三里有奇，门四。○乾阳山州北五里。高五百丈，上有石洞，林木郁葱。○莱玉山，在州东十五里，产石似玉。又州南二十五里，有钟秀山，产紫石，可为砚。山高三百余丈，绵亘百余里。其西北又有宝山，产石如圆珠。今州东有宝秀驿，兼置宝秀巡司于州治西三十里，盖皆以山名。

○曲江在州东。自河西县流入府境，又东入州界。○落矣河，在州西八十里，阔三丈，源出元江府境，南流入亏容甸。今有落矣河桥。又五塘沟在州南，有五温泉注其中，资以灌溉。

异龙湖州治东。有九曲，周百五十里，中有三岛。其小岛曰孟继龙，有蛇虫，不可居。昔时蛮酋每窜罪人于此。中岛曰小末束。蛮居其上，筑城曰小末束城。今名挖断山。其大岛曰和龙。立城其上，汉名水城。元至顺初，云南诸王秃坚等作乱，攻略郡县，石屏镇将朱宝以和龙岛有垒堑可保，引众据守。贼帅战舰来攻，宝拒却之。三岛四面皆巨浸，东流至府境，为泸江。

阿迷州在府东南百二十里。东至广西府弥勒州一百七十里，北至宁州一百三十里。

古南蛮地。元初，立阿宁万户府。至元初，隶南路总管府。大德中，隶临安路。明洪武十五年，改立阿迷州编户十二里，属临安府土知州普姓。《志》云：阿宁古蛮名，今讹为阿迷。今因之。

州岩峦深险，控扼群蛮。

○阿迷城今州治。旧无城。明正统中，始筑土城。嘉靖四年复展筑。万历四十五年，始易砖石。周五里有奇，门四。又阿迷守御城，在州东百二十里，地名虚卜桶，旧为犭�鼾υ羲�据。万历二年，抚臣邹应龙荡平之，复置戍守于此。

杨广城《志》云：州有杨广城，凡三所。一在州东南二里通安桥。宋皇�坛酰�侬智高奔窜，狄青使其将杨文广追之，屯兵于此。一在州之市平铺，一在石头寨。

○鸟兖山州东十五里。一名东山，东山口巡司盖置于此。山之西为禄丰山，又西为蓬和山。三山相连，环抱州治。

买吾山在州东南。明万历初，抚臣邹应龙击逋贼于此。忽震雷，杀贼数人，因易名曰雷公山。有南洞，亦曰通灵洞。邹应龙记云：阿迷州南有岩穴数处，旧为逋薮。即买吾诸山也。○傍甸洞，在州东南百四十里，有声如风雷。又府西南二十五里，集甸境有传声洞云。

交岗在州南。其地东西绵亘，与交趾分界。明天启二年，水西安邦彦作乱，沾益土酋亦应之，乌撒安效良复叛。引兵入沾益，抵交岗，犯安南长官司。Ａ１古哨上官沙源击走之。Ａ１，读陇。《志》云：交岗旧属安南长官司，后为州界。交人亦置戍守于此。相近者又有地名南外，亦交趾分界处。

○盘江州北二十里。府境之水自�式�府新兴州经建水州界流至此，俱汇为一江，浩荡奔轶，乃十八寨蛮人出没之限隔也。州与广西府弥勒州亦以此分界，又为南盘江之别源。

乐蒙河在州东。其上源即泸江也。自建水州流入境，回折而东，入于盘江。○火井，在州东北三十里。其水溢出于田，常有烟气，投以竹木则火燃，夜则有光。

○合江口寨在州东。宋皇�坛酰�侬智高败遁，谋入大理。狄青遣将杨文广追之，至阿迷州合江口，不及而返是也。或曰：合江口即三江口，盘江与众水合流处。

多萸铺在州南。《滇程记》：自教化三部而北，有舍苴河菁口。又北为教化河，外近州界有琐罗城。又北至歪头山，又北次多萸铺，乃至州治。渡小盘江至彭堡，接弥勒州界，为北走会城之通道。又《滇纪》云：州有阿迷、矣马、罗台三驿。

蛇花口在州北，为州境之险。又州境有佴革Ａ１山，势险恶，蛮酋往往恃以为固。

宁州府东北百八十里。北至�式�府一百五十里，南至阿迷州百三十里。

汉益州郡地。蜀汉为兴古郡地。梁为南宁州地。唐初，析置西宁州。贞观八年，改黎州。天宝末，没于蛮，地名浪旷蛮语谓旱龙也，步雄部些麽徒蛮据之。寻属爨部，又属宁部。元初，置宁部万户，后改宁海府。至元十三年，改宁州属临安路。明亦曰宁州编户七里，土知州普氏，嘉靖中改禄氏，属临安府。今因之。

州北接�式�，南翼郡城，为肘腋要地。

○梁水城今州治东。晋成帝分兴古郡置梁水郡，治梁水县。宋、齐因之，梁末废。《唐志》：贞观中，改西宁州为黎州，领梨水、绛二县是也。后为蛮所据。元始置宁州于此，今州城，明嘉靖十三年筑，周四里有奇，门三。

西沙城在州东，宁部蛮世居此。其裔孙西沙筑此城，因名西沙笼。元初，其酋普提内附，置西沙万户。至元十三年，立为西沙县。二十六年，以县隶宁州。至治二年省。《通志》：西沙笼在州之老寨后大菁内。酋语城为笼。西沙县故址则在州南二里仁善坊内。○武侯城，在州东二里，相传武侯南征时筑。今谓之宁州古城。又宁海府故址在州西五十里大雄寺傍，今亦名旧州。

○万松山州东九里。山麓盘回，峰顶峭立，上有松林，四时苍翠。又登楼山在州东南二十里，高可千丈，袤八十里，登之则远近之景举在目中。巅有池，方百步。又天平山在州西南。《志》云：自登楼山至天平山六十余里，渡江道通纳楼茶甸。

木角甸山在州东百三十里。地名备乐村，产芦甘石。旧封闭。明嘉靖中开局铸钱，取以入铜，自是复启。又东为阳暮山。夕阳倒景，金紫万状。中有龙洞，分上中下凡三，幽奇瑰异，不可穷究。○碧玉峰，在州北五十里，岩石磷磷，下瞰�式�府之抚仙湖。波光涵浸，如碧玉然。一名石钟岩，以有石如悬钟也。《志》云：州北有竹子山，道出云南府宜良县。

○婆兮江州东六十里。源自�式�府抚仙湖，流经州境，汇于婆兮甸，下流入盘江。○浣江，在州西南三里，水从州北晴龙潭流下。夹岸林树阴森，为行客饯别之所。经州南，又东南会于婆兮江。《志》云：州南有瓜水。浣江之水自北至，思永之水自西至，转而东南下矣冲之水，与之俱会于茶部冲。形如瓜字，故名。思永河在城南四里，即海眼泉。水甚清澈，热如沸汤。海口有池曰汤池。

高河泉在州西南四里团山顶，外窿中洼，周二百余步。涝不涸，雨不溢。又州东北十里有巅岩泉。两岸相对，下有溪涧。一泉自山巅下垂，如瀑布然。又通井，在州治南。水甚洁，虽旱不涸。

○甸苴关在州西北四十里。《滇纪》：宁州有甸苴关，旧置巡司于此。

通海县府东北百五十里，东北至�式�府江川县百二十里。旧阿�猜�居此。一名阿亦，又名尼部。蒙氏于此置通海郡，段氏时为秀山郡。元初立通海千户，隶鄯阐万户府。至元十三年，改通海县，隶宁海府。二十七年，隶临安路，后又改隶宁州。明属临地府。今因之。城周二里有奇，编户二里。

句町废县县东北五里。相传汉句町县盖治此。后汉因之。蜀汉以后，俱属兴古郡。梁大宝初，始没于蛮。唐初，为��柯州地，蒙氏置通海郡于此。其后段氏改置秀山郡，蒙古置临安路，皆治焉。明初，移临安府于建水州，因改置今县，而置守御通海前前千户、右右千户二所于此。《滇志》：通海二所，洪武十五年与临安卫同置，创筑土城。二十四年，易以砖石。又有旧土城在县东五里，相传大理段智兴时筑，此以御诸蛮。今废，址尚存。

○秀山在县南六十里，又名青山。列翠如屏，下瞰长河，即海子也。旧有启祥宫，大理段智祥时所建。山半又有判府泉，亦因爨判而名。王奎云：逾滇以南，深渊绝壑，通海为最胜。环通海数十里，峻壑遥峰，秀山为最胜。秀山之奇，曰浮屠者三，涌金为胜云。○诸葛山，在县东南三里，相传武侯南征屯兵于此，因名。

○通海湖县北三里。源自河西县来，注于此。周八十里，似环而缺。一名杞麓湖，俗名海子。○新生泉，在县东十里，可溉田百亩。

○宁海关在县境。《志》云：县有宁海关。又青口铺在县东南三十里，通海驿在县东。

河西县府西北百八十里。东至�式�府江川县百九十里，北至�式�府新兴州百三十里。唐武德中，于姚州南置西宗州。贞观中，改曰宗州，河西县隶焉。天宝后没于蛮，地名休腊，本属步雄部，后阿爨蛮易渠夺而居之。元初内附，属阿�餐蚧АＶ猎�十三年，始为河西州，隶临安路。二十六年改为县，明因之，编户四里。

○古城在县东北一里，相传唐宗州故城也，今废。

○琉璃山在县治北。元时土酋建城寨于其上，凡三层。其西为普应山。又有佛光山，在县西十里。○螺髻山，在县西五里，山峰尖峙，因名。又碌溪山在县东北，山多石，近溪四围皆水，通海湖之源出于此。

○曲江在县东。自���潭胂亓骶�此，又东入石屏州界。○禄卑江，在县西五十里，一名沾夷江。源自新兴州流经县境，东入于曲江。碌碌河在县西北。源自新兴州江川口，合诸流成河，经县境而入于曲江。○东湖，在县东南二十里，延四百步，袤三百步。其北有西湖，延百步，植堤蓄水，资以溉田。又县北有三龙泉，县西南十里有九龙泉，延百步。皆有灌溉之利。

○曲陀关在县北三十里，蒙氏所置，亦曰万松营。元至元二十年，立元帅府于此，为商旅辐辏之地。明初，废于兵燹。旧有曲陀巡司，万历中裁。

龙马槽寨县北五十里。相传尝有龙马现此，因名。昔为蛮酋恃险处。又鞑靼营，在县东南东湖旁，蒙古尝屯兵于此而名。���潭胂�府西北二百六十里。北至云南府昆阳州二百里，西南至元江府界二百三十里。唐时有�猜����题ゾ哟耍�名���潭氩浚�后并于阿�病Ｔ�初，置���潭肭ЩВ�隶阿�餐蚧АＶ猎�十三年，改为���潭胫荨６�十六年，降为县，隶临安路，后又改属宁州。明初，改属府土知县禄氏、主簿王氏。编户十五里。

○筇洲废县在县西北九十里。元初，置县于此，属河西州，后废为筇洲乡。《志》云：旧���潭胂刂卧诮裣囟�北二里���潭肷街�阳。又县有废城二：一在县西怕念乡，元时有百夫长居之。一在平甸乡，元末梁王备兵之所。

○桂峰山县南二里。高峰峭拔，上多桂树。其相连者为龙山，下有龙泉，四时不竭。又���潭肷剑�在县东北二里。县北又有萃秀山，环拥县治。○五凤山，在县西南九十里。五山连峙，其势如飞，山麓有凤山洞。

三元洞县西十五里。两山并峙，东西二门，高十余丈。洞分三层，可容一二百人。又有筇洲洞，在县西百里。○邃岩，在县西二百二十里兴依乡，深邃广阔。旧有兴依乡巡司，岩在其南，明万历中司废。

○曲江在县东。自�式�府新兴州流入境，又合流。江在县东南二里。一源自新化州，流经县北，为大河。一源自石屏州，流经县南，为小河。合流入于曲江。

丁癸江在县西北二百五十里。源自三泊，流经丁癸村。其水深阔，居民刳大木为舟，下流入于曲江。

○伽罗关在县西，有巡司。又���题フ�在县西北四十里，元时所建，基址尚存。一名唐���题フ�，旧置巡司，明万历中裁。又有褚市屯，在县东三十里。

蒙自县府东南一百五十里。东至广西府故维摩州百五十里。本蛮地，以目则山而名。汉语讹为蒙自。南诏时，以赵氏守此。至大理时，为阿�猜�所有。元初置蒙自千户所，隶阿�餐蚧АＶ猎�十三年改为县，隶临安路。明属临安府，今因之。编户十五里。

○目则山在县西三十里，即汉语讹为蒙自者也。其山横列二十余峰，秀丽如画，百里外举目皆见。《元史》山有古城，白夷所筑。下临巴甸，故县盖治此。

云龙山在县东三十里，回环盘束，几数十里。中有石室，可坐千人。又有石洞，足容百人，经行者夜宿其中。其余危峰森束，林箐深广，岩壑幽胜，不可名状。又北为小云龙山，亦奇峭。○耳罗山，在县东北三十里。每风雨雷电自山峰中起，年必大丰，土人以为验。东有仙人洞，四面石壁悬注，如钟鼓然。

羡裒山县东九十里。其上石笋森立，绝顶平广，有田千顷。中有三池，水草四时丰衍，宜牧放。

○梨花江在县东南。源自纳楼茶甸境，流入县界，其上源即礼社江也。又倘甸河在县东南七里，流入梨花江。

长桥海县东二十里。构木为梁，长十八余丈，四面皆水。又二十里为矣波海，中多鱼虾。《海菜志》云：县西南二十里之水曰西溪，有二所，一出银矿，一出锡矿云。又有草湖，在县治南百步。

莲花滩在县南。为入安南之道，即澜沧江下流，交趾洮江之上流也。明永乐初，沐晟出蒙自莲花滩进讨安南。嘉靖中，莫登庸作乱，抚臣汪文盛以莲花滩当交广水陆之冲，遣兵据其地。为诸来归人声援，登庸大惧。即此。《舆程记》：繇莲花滩达安南之东都，可四五日而至云。

○大窝关在县西南，亦曰大窝子，有险可恃。又南曰打巫白箐，箐深道峻，下马攀援乃得前。又南至江浒地，名矣吝母渡江，为勒古薄地，入交趾界。《滇纪》：县有箐口关，旧置巡司。

杨柳河关在县西南，近王弄山长官司。山高箐密，深险可恃。《志》云：自关而南，地名老寨。旁有白木、乐龙、老火等箐及奚乌石洞，皆险僻处也。

发果寨在县东南。傍有五山，峻拔险固可恃。○八寨，在县南。《滇纪》：自老寨，雾露结箐、洒哈诸地至八寨，又进至江底，其傍曰猛撒箐。渡江即交趾界。又有哑得白箐，自溪楮山南出之道也。渡江为交趾境内之阿别波哨。《滇纪》：孟撒至交趾境内者兰州三十里。

贺谜寨在县东南。《滇纪》：县有溪楮山，去八寨二十余里。又南至大江，地名安边。繇县至底泥，又前渡三岔河，即至贺谜。其地有万山相接，正中地名慢老。左曰磨莫，右曰八洒，俱近安边。自慢老至江底，皆崇山峻岭，旁有黄角榆诸处，江南为笼阴山箐入交趾界。

柏木芦寨在县南。据山绝顶，四面悬崖峭壁，外建墩台，以护水道。又南渡江入交趾界。《滇纪》：县南有雾露结箐，繇此抵柏木芦寨。又有薄喇寨，去交趾者兰州仅五里。○鸡街寨，在县西北，道出府城，此为要口。

新平县在府西北三百三十里。本���潭氩康亍Ｔ�初，为���潭肭ЩУ亍Ｖ猎�中，设平甸县，属���潭胫荩�后改平甸乡，仍隶���潭胂亍Ｃ魑�丁苴白改夷所据。万历十九年，夷酋普应春叛，讨平之，置新平县。有土城，编户二里。

○镇元山县南三十里。又南二十里曰金营山。○南峒山，在县南二百里，南峒巡司置于此山。有七十二峒，名胜不一。又倚山在县西百里，崇岩峻石，若楼阁凭虚。○平甸河在县东十里，众流所汇。又东五十里有大罗河，水势汹涌。○洪本泉，在县治西，流灌郊郭，为利甚溥。又西里许，有瑞木井，源出木下，味甘冽。

新化州府西北五百三十里。南至元江府界二百里，西至者乐甸长官司界三百四十里，北至楚雄府南安州界四百三十里。

古南蛮地，蛮名马龙、他郎二甸，阿�仓畈柯�居之。元初内附，立为二千户所，属宁州万户府。至元十三年，以马龙等甸管民官并于他郎甸，为马龙部千户所，属元江万户。二十五年，属元江路。明初，改为马龙他郎甸长官司，直隶云南布政司。弘治中，改为新化州。万历十九年，改属临安府。州今为开化府。

州江山险要，控扼群蛮。

○新化城明州城，旧为长官司治。本无城垣，明嘉靖五年，建土城，周五里。

○迤��而山在州治东。山势来自昆阳，连属不绝。又迤阻山在州治西，与迤��而山对峙。○彻崇山在州治北五十里，林木蓊郁，岩石峻险，延长一百五十里。路险人迹罕至，下有温泉。又�袅�阁山在州北百里，五峰耸峙，有泉下注于摩沙勒江。

马龙山州西百里。旧名马笼。蛮酋结寨其上，因名马笼部。又北有陀崆山，陀崆山之北又有法龙山，皆蛮酋结寨处也。

○摩沙勒江在州东南八十里，即马龙江之异名也。自楚雄府�魡@嘉县流经此。又东南经元江府境，为礼社江之上源。《元史》谓之鹿沧江，秋潦有瘴。《志》云：马龙诸山，在江之右。迤阻诸山，在江之左。群山夹江，其隘如峡云。元至元中，平缅叛，结寨于马龙他郎甸之摩沙勒。明初洪武二十一年，平缅土酋思伦发入寇，亦结寨于摩沙勒。沐英遣将击却之。既而复寇楚雄之定边县，英昼夜兼行凡十五日，抵贼营，悉平其党。今有摩沙勒巡司。

阿怒甸在州东北，其相近有喇乌得箐，俱近新平县界，为两境之要地。

纳楼茶甸长官司府西南一百八十里。蒙诏时为茶甸地。元置茶甸千户，隶阿宁万户。至元中分为二千户，后又改今名，属临安宣慰司。明初改为长官司，土官普姓。临安九司，司独在江内云。

○通曲山司西南八里山下。有泉两派，一流入禄丰县，一流入司东北五十里之仙人洞，亦谓之石洞。又松子山在司南一里，山多产松子而名。○羚羊洞，在司北，中产矿炼银。其高耸处，有羚羊飞石层积，人不可到。又司东二十里有风洞，司东南六十里有鱼洞。《志》云：司旧有矿场三：曰中场，曰鹅黄，曰摩柯，今皆封闭。

○禄莲渡司南四十里。又司东南百里有乍甸渡，又司东百五十里有呵土渡，所谓纳楼三渡也。

○倘甸在司东，道通蒙自，为边境要地。明天启二年，增设倘甸守备于此。

教化三部长官司府东南三百五十里。唐时强现蛮居此，为强现、牙车等三部酋地。华语讹为教化。元为强现三部，隶临安宣慰司，后属强现四部。明初，改为长官司，属临安府，土司张氏。司今省。

○波些山司西四十里，孤峰秀削，冠群山之上。

○鲁部河司西南三十里。源出礼社江，经司境流入蒙自县之梨花江。

○牛羊箐在司南。有酋长守其地。《志》云：繇敦化三部而南，地名枯木箐，亦有酋长戍守。又南为斗嘴三关，险固可守，自三关而南，即抵牛羊，与交趾接壤处也。

王弄山长官司府东南二百五十里。元为王弄大小二部。明初改置长官司，土官阿氏。万历中，沙氏世袭。

○木底河箐在司境。《志》云：司境又有梭罗洞、锁狸城洞、黑打洞、弄弄山箐，俱设险处也。

亏容甸长官司在府西南百四十里，旧为铁容甸部。元至元中内附，隶元江路，司治亏弓村。其地上湿下热，多炎瘴，常以安置罪人。明初，改置长官司，隶临安府，土司阿氏。

○亏容江司西五里。源自元江府流入境，至司东，经车人寨，出宁远州。一云：即礼社江之上流也。○槟榔渡，在司西北五里。又有茶渡，在司北四十里。

溪处甸长官司在府西南一百五十里。旧为七溪之溪处甸部，其酋名贺��，华讹为和泥。初本一部，后分为三，溪处甸其一也。元置军民副万户，隶云南行省，后属元江路。明初改长官司，隶临安府，土司赵氏。《志》云：司治左作村，部夷有�惨摹①聊喽�种。

○溪处山在司治西。奇峭延长。民居山上，中有溪涧。

思陀甸长官司在府西南二百五十里。旧为官桂思陀部，管落恐、溪处二部，后分为三部。元置和泥路，隶云南行省，后属元江路。明初，改为思陀甸长官司，隶临安府，土司遮氏，后为李氏。司今省。

○思陀山在司治东。山顶平旷，有思陀寨遗址。

左能寨长官司府西南二百三十里，本思陀甸寨。明初置长官司，隶临安府，土官吴氏。

○乐育甸在司东。《滇纪》：自石屏州界坝罕渡江而南，至乐育。是也。○崇府寨，即司治。《志》云：高山连亘，崖谷之险，倍于他司。

落恐甸长官司府西南二百里。旧名伴溪落恐部，属思陀甸。元置落恐军民万户，隶云南行省，后属元江路。明初，改长官司，隶临安府。

○大寨在司西南。《滇纪》：繇石屏州坝罕甸出猛甸，遂抵落恐大寨。又西近元江府境，自大寨而东北，地名乃龙，出纳楼等司境。

安南长官司府东南百九十里，本阿�猜�所居。旧名裒古，亦曰部�袢貂嗟椤０Ⅷ惨崴锷嶙示哟耍�因名拾资部。元初，置拾资千户。至元十三年，以舍资地近交趾，为安南道防送军千户，隶临安路。明初，改为长官司。正德六年，省入蒙自县。天启二年复设，后又并入王弄长官司。

附见：

临安卫在府治东。洪武十五年建。又守御通海前前千户所，守御通海右右千户所，俱在通海县治东，洪武十五年建，隶临安卫。

◇�式�府东南至广西府弥勒州二百五十里，南至临安府宁州一百五十里，西北至云南府晋宁州百里，北至云南府宜良县百十五里。自府治至布政司百八十里，至江南江宁府七千三百里，至京师一万七百四十五里。

《禹贡》梁州南徼地。汉为益州郡之俞元县。蜀汉属建宁郡，晋因之。宋改属晋宁郡，齐因之。梁属南宁州。大宝初，没于爨蛮。隋属昆州。唐为南宁、昆二州地《元史·志》：唐��州地。天宝末，复没于蛮，号罗伽甸。初麽些蛮居此，后为�猜�所夺。上元中，南诏取其地，改置河阳郡。大理时，析蛮为三部：曰强宗，曰休制，曰步雄部。后居罗伽甸者号罗伽部。元取其地，置罗伽万户府。至元三年，改为中路。十六年，升为�式�路。明洪武十五年，改为�式�府，领州二、县三。今仍曰�式�府。

府北倚会城，南接临安，襟水负山，称为饶沃。介壤甸之中，厚藩翰之势，亦雄郡矣哉。

河阳县附郭。汉俞元县地。晋、宋以后因之。梁末，废南诏置河阳郡于此。元初，置罗伽千户所。至元中，改河阳州，寻降为县。今因之，编户六里。

○河阳城即郡城也。《志》云：府城旧建于绣球山。明弘治中迁于金莲山。正德中，迁�黉呱铰础＜尉钢校�复迁金莲山南。隆庆四年，与县同迁于舞凤山。环城为濠，引东西泉水会入濠中，复达于抚仙湖。今城周四里有奇，门四。

西古城在县治西。元时筑，遗址犹存。城西十里别有西街，城居民稠密。正德六年，以寇警，守臣唐臣谕众民以其屋地所占及第户之高下分筑为城，周匝三里，为五门，与郡城相犄角。

○舞凤山今府治后。势自罗藏山之中支逶迤而来，如凤首览辉而下。左右两山并峙，如展翼然。明隆庆四年，郡守徐可久迁治于山麓。旧《志》云：在府西北七里。又回龙山在府治东南，一名象鼻岭。石骨低回，蜿蜒如入湖状。其脊分垅旋转，北望罗藏城郭，左顾若龙蟠然。又治西北有山，曰龙爬山。○金莲山，在府治东五里，一名龟山。高圆平正，众山环拱。日光照耀，有若金莲。又�黉呱揭嘣谥味�五里，上有诸葛营，为武侯驻兵之所。《一统志》：府治北有��于扎山，一名无诈山，今名乌�颉Ｆ渎从腥�，流为��于扎溪，南入抚仙湖。又云龙山，《滇纪》云：在府东十里，一名订盟山，相传诸葛武侯誓蛮于此。

罗藏山府北十里。《后汉志》俞元县有装山，出铜，后误为藏。又蛮语虎栅为罗藏。昔有虎自碧鸡渡滇池为民害，土人造栅取之，因名也。山高五千尺，上宽平，有龙湫，时兴云雾。元梁王结寨其上，亦名梁王山。明初梁王瓦尔密闻曲靖破，走入罗藏山是也。南有泉，流为罗藏溪，入抚仙湖。北有泉，流为锦溪。西有泉，流为弥勒石溪。俱经阳宗县，入于明湖山之东。又有菜花坪，以野菜蔓生而名，相传梁王宴游处。○阙摩山，在府北三里，多岩穴泉窦，其水流为北波沼。又府西有盘龙冈，石岩下双湫夹出，曰西{�闵絵。一云即西浦龙泉也。旧传水自地中接昆明池，双涌于西山之麓。流不百步，南折入于湖。今增建闸堰，蓄泄以时。涌拔山府西南三十里，孤高突秀，有玉笋之形。一名玉笋山，屹立于抚仙湖上。又八仙岩在府西十五里，壤接{艹收}甸，寇盗窃发，往往经此。昔有亭鄣戍卒，今废。

○抚仙湖城南十里。一名罗伽湖，一名清鱼戏月湖。周三百余里，北纳诸溪流，南受星云湖。涵泓清彻，一碧万顷。中多石，尾闾东会于盘江。○龙泉溪，在府西十五里乱石中，流入于抚仙湖。

铁池河府东二十里。源自曲靖府陆凉州，流经宜良县，至铁池铺入山峡数十里，会抚仙尾闾。又东入路南州，谓之铁赤河。河外竹山五丛，林木深密，伏戎之莽，扼河可守，盖天堑也。

氵敕玉泉《志》云：府东街有氵敕玉泉，出重珠山下，有氵敕玉桥。又庄镜泉，出碌�羝嫔较拢�有庄镜桥。附郭田畴，资其灌溉。又西街有立马闸，防龙泉溪之水。太平闸，防梁王冲之水。又有太平桥，在治西二里，跨罗藏溪。

江川县府东南九十里。西南至临安府河西县百九十里。汉时名碌云异城，蛮名易笼。唐时南诏徙曲旺蛮居此，以白蛮守治之。大理以些麽徒蛮子孙分管其地，名步雄部。元初，置千户所。至元十三年，改为江川州。二十年，降为县，属�式�路。明属�式�府。今因之。县系土城，编户二里。○部椿城县北二十里。昔蛮易昌所筑。元置双龙县于此，今为双龙乡。

○龙凤山县西三里。崇冈叠阜，为县镇山。下有温泉、冷泉，泉水四绕，合流而注于星云湖。又西里许有西山，峰峦起伏。又城东三里有东山，山顶浮圆。唐天宝二年建。○海瀛山，在县东南。特起湖中，四壁如削。凭虚视下，竞秀争流，一名孤山。

蟠坤山县南十五里。东临抚仙湖，西际星云湖，山顶石皆赭童无草木。又屈颡颠山，在县北十五里，山半涌泉三派，西入滇海，东入抚仙湖，南为阿件溪，入星云湖，溉田甚博。《志》云：土人谓犬为屈，惜为颡，尝有猎是山而不获者，因名。

绿笼山县西北十里。林木苍翠，下有泉，流为六部溪，东南流入星云湖。○覆盆山，在府西南三十里，山皆螺甲，形若覆缶。○星云湖在县治南，周八十余里。东流五里，繇海门入抚仙湖。

○海门桥县东南五里，临安要路也。星云湖水经其下，繇此入抚仙湖。

阳宗县府东北四十里。北至云南府呈贡县界一百里。唐时麽些蛮强宗居此，号强宗部。后讹为阳宗。元初，置阳宗千户所。至元十三年，改为县，属�式�路。明属�式�府。县有土城及濠，编户二里。县今省。

○黑相城在县治东。一名输纳笼城。又梁王屯在城东南二里棋坪山，上有废垣，元梁王曾城其地。《志》云：明初征滇，伪梁王使其部酋屯于此，阴决沟，引水以灌我军。有沙锅者侦以告，因绝其水，遂灭之，今亦名沙锅寨。

○夹浦山在县城西。弥勒石溪及冷水塘二水夹流其下，因名。又棋坪山，在县东南二里，顶若棋坪，上有梁王屯。《一统志》作棋和山。又化石祖山，在县西北七里。其南有泉，流为日角溪，一作觉卜山。

天马山在炒甸南三十里。山形肖马，故名。两山并峙，峰峦起伏，茂林曲涧，蓊郁盘旋。陟其巅，见宜良大池江，南望�式�抚仙湖，西连阳宗、梁王屯，北睹汤池、万佛寺。山麓流泉，环绕若带。《滇纪》云：山在县东三十里。

○明湖在县北。一名夷休湖，一名阳宗湖。源出罗藏山，下流入盘江，周七十余里。两岸陡绝，山水赤色，产鱼甚佳。○弥勒石溪，在县西，发源罗藏山，流经县治东北，而入明湖。

大冲河在县南五里，源出罗藏山北，诸水汇而为河，下流亦入于明湖。明隆庆中堤决，县令文嘉谟复浚而深之。又日角溪，在县西北百里，出化石祖山，伏流至天生桥下，复出成溪，又东北入于明湖。《志》云：县西有锦溪，亦汇于日角溪。

新兴州府西一百二十里。南至临安府石屏州百二十里，北至云南府昆阳州一百里。

古滇国地。晋新兴县地，后因之。梁末，土人爨瓒居此，分为西爨地。唐贞观中，置求州属戎州都督府。天宝末，没于南诏。蒙氏置温富州，段氏时麽些徒蛮分据其地。元初，置千户所。至元十三年，改置新兴州，隶�式�路，明属�式�府编户二里。今因之。

州山川环列，居然奥区。

○休纳城今州治。《志》云：昔有强宗部蛮之裔，长曰部旁，次曰普舍。部旁据普具龙城，亦名休制部。元初，立部旁千户所。至元七年，改为�┠上亍Ｊ�三年，置州于此，寻省县入州。明正德间，始筑土城。万历六年，改筑砖城，周三里有奇，门五。○白城，在州西北。昔部旁、普舍二城之西有此城，汉人所筑，二酋屡争之，莫能定。又州治西南有禄匡城，州治南有昌人城，相传汉时所筑。

普舍城州北二十五里。强宗部蛮之裔普舍者居普札龙城。元初，置普舍千户。至元十三年，改为县。明初省入州。○研和城，在州南三十里。昔麽些徒蛮部雄居此。元初其孙龙锸者内附，立百户。至元十三年，改为研和县。明初省入州。又畔龙城在州西十里。元至元中置县，后省入研和。《志》云：研和县有王乞城，汉筑。又州西有中古城，州北有黑村、马桥二城，俱元置。《志》云：有大营城，去州十余里。

○奇梨山在州治西。林木茂蔚，下有泉，流为奇梨溪，下流入大溪。○罗麽山，在州东北二十里，今名石崖山。下有白龙泉，流为罗麽溪。溪凡九曲，入于大溪。又灵照山在府东十里，山高峻，日出则光先照，因名。

博螺山在州东南。《滇纪》：自州境出博螺、龙马诸山，道宁州入蒙自县界。

大棋山在州西北十五里。元末，蛮酋据险设寨于此。又蒙习山，在州西北七十里，一名适饥山，山顶与晋宁州分界。○关索山，在州西。道险，引绳而渡，谓之关索驻驿。

○大溪州西北五里，源出州北之夹雄山。自东北流绕于州之西南，过罗麽、奇梨二溪，出临安府之���潭胂兀�入于曲江。○九龙池，在州西北二十里，池聚九泉，分灌赤壤。《志》云：州北十里有莲花池，下流入于大溪。

萝木箐河在州北。自晋宁州流入境，又西南流入临安府���潭胂亟纭Ｓ置苈藓釉诟�西，源出密罗村，亦西南流入���潭胂�。

铁炉关州北三十余里。为北出昆明之要路，向有巡司戍守。《志》云：州东有棠梨坡砦，自州至江川县，此为次舍处。

路南州府东百三十里，东北至曲靖府罗平州百二十里，南至广西府弥勒州二百二十里，北至曲靖府陆凉州二百三十里。

古滇国地。汉为益州郡地。蜀汉为建宁郡地。唐为昆州地，蛮名路甸。天宝末，为黑爨蛮落蒙所据，号落蒙部。元初，置落蒙万户府。至元十三年，改为路南州《元志》：至元七年，并落蒙、罗伽、末迷三万户为中路。十三年，分中路为二路，改罗伽为�式�路，落蒙为路南州，属�式�路。明属�式�府编户三里。今因之。

州旁控蛮甸，雄峙东陲。

○撒吕城州东北一里。《志》云：州旧城也，即黑爨蛮之裔落蒙所筑，因有落蒙部之名，后废。明弘治中，始筑土城。隆庆六年，重筑。万历四十八年，复修治，周二里有奇，门四。

邑市废县州东北八十里。旧有邑市、弥沙等城，落蒙子孙分据之。元至元十三年，即邑市、弥歪二城立邑市县，弥沙等五城立弥沙县。二十四年，并弥沙县入邑市，隶路南州。明初因之。弘治四年，邑市县省入州。《志》云：弥沙城在州东南，相近又有河头城，俱汉时筑。

达子城州东三十里，蛮语为底伯卢。其城起自曲靖，底于广西，绵延三百里，昔蛮酋弟兄筑此分界。

○竹子山在州南五十里。山高千仞，周百里，旧为贼巢。明弘治中，方伯陈金平之。环向有蜡�臁⑾懵�诸峰。○遮日山，在州东南十五里。峰峦峻拔，阳辉掩映，一名些亦山。又�蛄�山在州东八十里，峰峦高耸，下有小石，可炼为铜。《志》云：州治旁有鹿母山，治南半里又有紫玉山。

照镜山州西北二里。山前有池如镜，倒影其中。又休桑山在州东北十五里，今名九盘。下有流泉，曰休桑溪。南流入于盘江。○羊鼻山，在邑市废县东北十五里，以形似名。顶有泉，引以灌溉。又木龙山，在邑市废县东南十五里，高可五百余仞。《志》云：州北三十里有关索岭，高二十余丈，险峻难度，若关隘然。

○巴盘江在州西。源自曲靖府陆凉州，流经云南府宜良县，入府境，过邑市废县，至州西南合铁赤河，东南流入广西府界。

铁赤河州西四十里。自府境流入过瓦渡、双龙溪至州西南，又过兴宁溪，下流入于盘江。○兴宁溪，在州东二里，绕州治西南流入于铁赤河。

○天生桥有二：一在州北五十里，一在州东北十二里，皆石梁可渡，不假人力，因名。又州境有革泥巡司及和摩驿。

◇广西府东至广南府四百八十里，西南至临安府阿迷州二百二十里，西至临安府宁州二百四十里，东北至曲靖府罗平州二百十里，西北至�式�府路南州二百五十里。自府治至布政司四百里，至江南江宁府七千五百二十里，至京师一万九百六十五里。

《禹贡》梁州南徼。汉为���骺さ亍Ｊ窈菏粜斯趴ぃ�晋宋因之。隋属��州，东爨、乌蛮、弥鹿等所居。后师宗、弥勒二部强盛，历蒙氏、段氏，皆不能制。元初，内附，隶落蒙万户府。至元十二年，立广西路。明初，改为广西府土知府旧昂姓，今为土照磨属夷，有黑爨、�惨摹⑸镶病⑸陈�、猡猡，五种杂居。《筑城记》：广西东临水下沙夷，西近龟山寇巢，南连路南州，北接陆凉旧越州。土舍夷猡，四面杂处，而沙夷尤称犷犭旱。旧为矣邦、生纳下村，土官掌之。成化十四年以后，属于流官，领州三。今仍曰广西府。

府东瞰粤西，南控交趾，山谷幽阻，民夷富强。《志》曰：诸山为屏，八甸为堑，弹压乌沙、土獠诸蛮，是郡之大势也。

○广西城府治旧在矣邦、生纳二村，无城，成化中，始筑土城，寻圯。隆庆五年，易以砖石，周三里有奇，门四。

○发果山在府治北，培��相接，环于府治。城中有山曰钟秀，城南二里曰翠屏山，皆与府治相环带。

阿卢山在府西三里。山延亘四十余里，南连弥勒，北跨师宗，有山洞深邃莫穷，洞中流泉入于西溪。山下诸蛮旧曰阿卢部。又有吉输山，在府东南五里。○临光山，在府西十里，与阿卢山相接。

○巴盘江在府西北百里。一名潘江，亦作半江。自�式�府流入，又东至师宗州界而入曲靖府罗平州境。又有盘江，在府西五十里，自临安府阿迷州流经弥勒州界，复东北流经府西，至师宗州而会于巴盘江。

西溪在城西。《志》云：师宗州诸水多伏流于地，至阿卢山洞始出而为溪，流经府城西，环抱城南，与东溪合，下流入于矣邦池。

矣邦池在府西南。一名龙甸海，亦谓之乾海。周三十余里，半跨弥勒之界。有二源：一出阿卢山麓石窍，一出弥勒州吉双乡，南流入盘江，中有小山。明弘治十二年，李韶言府南有乾海，后有平壤一带，有水利可开屯田，是也。

师宗州在府北八十里。北至曲靖府罗平州一百二十里，西至�式�府路南州一百二十里。

古南蛮地，地名匿弄甸。爨蛮师宗者据之，号师宗部《一统志》：宋时爨蛮居宕浪甸，其后师宗居匿弄甸。元初，隶落蒙万户府。至元十二年，置师宗千户总把，领阿宁、豆勿、阿卢、豆吴四千户，属广西路。二十七年，改为师宗州。明因之编户六里。属广西府。今仍旧。

州山高水深，称为雄险。

○师宗城今州治。《志》云：元置师宗千户总把，治于州东南槟榔洞，后徙今治。旧有土城，万历二十八年修筑。四十年，复展拓之。城周三里有奇。

○恩容山州北五里，三峰峭拔。○锁北门山，在州北十二里，二峰高耸。经行其间，如门扃然。《志》云：州西南七十里有龟一山，极高峻。去府城亦七十里，为夷猡之薮。明万历四十八年，筑土城于此。周一里有奇，谓之督捕城，府通判驻守其地。

英武山州东八十里，峰峦峭拔，高可千仞。明洪武中，设英武驿于其下，山饶盗贼及虎。行人稀阔，驿遂废。○绿德山，在州东百二十里，孤峰秀削，一名六德山。有六德废驿址，在山下。地名阿歹村，多暴客。

马者笼山州东二百四十里。山高峻。又州东二百里，有高耒山，高三百仞。《志》云：高耒山西南三十里，即马者笼山。

○巴盘江在州西北五十里。自府境流至此，又东北入曲靖府罗平州界。又州西二十余里有盘江，亦自府境流入而合于巴盘江。《志》云：州近治有大河口，盖盘江经此回曲而为大河也。

○槟��良驿在州东南五十里，今为槟洞村。又东为英武驿，又东为六德驿，三驿俱明洪武初设，寻废。

弥勒州府西九十里，西南至临安府阿迷州百七十里，西北至�式�府二百五十里。

古南蛮地，本名郭甸、巴甸、部笼之地。些莫徒蛮之裔弥勒者据此，因名弥勒部。元初，隶落蒙万户府。至元十二年，以本部为千户总把，领吉输、裒恶、部笼、阿欲四千户，属广西路。二十七年，改置弥勒州。明属广西府编户十六里。今仍之。

州襟带山川，控扼蛮�病�

○弥勒城今州治。旧为甸村，元置千户所于此。明弘治十一年，始筑土城，周四里，门四。○卜龙山州南五里，旧部笼部千户所置于此。叠嶂重峦，环绕州治。又阿欲山在州西十里，旧阿欲部千户所治也。冈峦重叠，下有温泉。其山绵亘七十余里，东接北倾山。○北倾山，在州北三十里阿欲乡中，高五十余仞，西连阿欲、构甸二山。

盘江山州东南百里。有东西两山相峙，盘江流其中。东抵师宗州，南抵阿迷州，中有石窍，深广丈余。浊水涌出，注于盘江。

○盘江在州东南。自临安府阿迷州流入境，又东北入府界。○八甸溪，在州治北，其源有三：一出旧村，一出阿欲山，一出北倾山，至州治东而合流，南入盘江。治前有桥曰玉津桥，跨溪上。长五丈，阔七尺。

○十八寨在州西南。有十八寨山，山箐连属其中。蛮种最繁，盖盗薮也。寨东五里有白马河。○新哨，在州西南。自阿迷州之彭堡达于新哨，乃至州治，又北出板桥，接云南府宜良县界。

维摩州府东南二百六十里。东北至广南府百七十里，西至临安府蒙自县百五十里，南至安南界一百七十里。

古南蛮地。元始立维摩千户，隶阿迷万户。至元中，以维摩为千户总把，领维摩、屈中二千户，隶广西路，后改为维摩州。明初因之土知州旧资姓，今李姓，编户九里。州今省。

州南瞰交趾，险阻之区也。

○维摩城今州治。元初，为维摩千户所，后建为州。明洪武初，设流官，筑土城于今州西北。宣德以后，交趾背叛，土司侵强，旧治遂废，因徙今地。万历二十年，始筑土城，周二里有奇。《志》云：州西南有法土Ａ１城。Ａ１，读陇。其城险固。城后有高山壁立，复有石城，甚险峻，冯高临下，城中每恃为声援。又西地名江那，亦据险处也。丘北城在州西。又东至旧维摩城，有箐口甚险隘。《志》云：州西又有三乡城。明万历二十二年筑，周一里有奇。

○曲部山在州治西。中峰高耸，下有泉，流为溪。经州南数里，入于石窦。今山下有曲部驿。○万年龙山在州东北百里，有泉成溪，流入广南府界。又有宝宁山，下亦有泉，流入于宝宁溪。

小维摩山在州东北八十里。高可千仞。又有大维摩山，在州东南一百里，高出众山之上，昔时土官皆世居此。○阿母山，在州东南九十里，高千余仞，下有阿母驿。又东七十里为维摩驿。又折角山在州东南百五十里，下有泉，流为折角溪。○龙定山，在州东南三百余里，有五峰屹立。

○宝宁溪在州东北百二十里，出宝宁山，南流合万年龙溪及折角溪之水，流入广南府界，汇于右江。

◇广南府东至广西泗城州三百二十里，西南至广西府维摩州百七十里，南至古器野界六十里，北至曲靖府罗平州界四百里。自府治至布政司七百九十里，至江南江宁府七千九百九十里，至京师一万一千四百三十里。

古南蛮地。宋时名特磨道，侬智高之裔居之宋至和二年，广西经制使余靖遣邕州司户参军石鉴入特磨道，生获侬智高母，即此。元至元中，立广南西道宣抚司，领路城等五州。后来安路夺其路城、上林、罗佐三州，惟领安宁州、富州。明初，改置广南府编户六里，土同知侬姓，领州一。今仍曰广南府。

府山崖高峻，道路崎岖，控临边陲，有金汤之固。《志》云：广南古无郡邑，西洋江限其南，牌头山为之镇，崇�尉捋郑�峻阪深林之区也。

○广南城《志》云：今府治，在平关坡上。明洪武十九年，树木为栅，周四里有奇，设西南二门，栅下有濠。

○牌头山府西北五里，峰峦起伏。其右小山连峙如盾，土人筑砦居之。○莲花山，在府东北二十里，五峰连耸，诸小峰参差旁峙，形如莲花。

○西洋江府南八十里。源出府东南境之板郎山、速部山、木王山，三流相合，东南入于广西田州府之左江。

富州府东二百里，东至广西安隆长官司界一百里。

本南蛮地。元至元中，置富州。明因之土知州沈姓。州无城，编户二里。州今省。

州山谷峻阻，控御群蛮。

○废安宁州在州西南。元置，明初省。又罗佐废州，一云在州东北百里，亦元置，明初废。

○祛丕山在州治西。形如狻猊。昔土人结屋避兵其上，今呼狮头寨。

玉泉山州西北七十里。山顶有泉，飞流如素练。下有石池，清碧洄旋，溢流于西洋江。○者鹞山，在州东南九十里，高二百仞，怪石槎岈，蛮酋之壑穴也。又西宁山在州东北百十里，岩洞深邃，蛮潜匿其中，不可究诘。

○楠木溪州东三十里。源出州境之花架山，其水常温。又南汪溪在州治西，源出州西北之麻卯山暨僻令山。流至州南，合楠木溪东行至石洞，伏流十五里复出，下流入于右江。

◇元江府东至临安府石屏州界一百十里，南至临安府思陀甸长官司界二百十里，西至思论设者癸寨界三百里，北至新化州界二百里。自府治至布政司七百九十里，至江南江宁府七千八百四十里，至京师一万一千二百八十五里。

古西南夷地，蛮名惠龙甸，又名因远部。蒙氏时属银生节度，徙白蛮苏、张、周、段等十姓蛮戍之。又开威远等处，置威远����，读简，制若中国之州。或曰：与赕同，读淡。后仿此。后和泥蛮侵据其地。宋时，侬智高之党窜于此，和泥开罗�鞯榫又�，后为些麽徒蛮阿�仓畈克�有。元初内附，后复叛，筑城以拒命。至元十三年，遥立元江万户府以羁縻之。二十五年，讨平其地，复于威远置元江路《元志》：割罗�鳌⒙砹�、步日、思麽、罗丑、罗陀、步腾、步竭、台威、台阳、设栖、尼陀十二部于威远，立元江路。明初，改为元江府。永乐初，改元江军民府，领长官司一土知府那姓。嘉靖三十年，土舍那鉴作乱，寻讨平之，革其官以临安卫署之，寻复故。今曰沅江府。

府屹峙南陲，制临交趾，山川环屏，道路四通。

因远罗必甸长官司附郭。本名罗�鞯椤Ｔ�属元江路。明初，置长官司，编户八里。

○步日城在府西。蒙氏立此甸，徙白蛮镇之，名步日��，元为步日部，明初废。《志》云：今府城元大德中筑，三面濒河，延袤九里。

○玉台山在府城东。旧名罗�魃剑�凡二十五峰。悬崖绝壁，险��厄难登，苍翠如玉，望之若台。又有天马山，在府治旁，秀如华峰，相对峙学宫前。○自乐山，在府东北十里，状如中原之崆峒。今名栖霞山。《志》云：山与蒙乐山同脉，故名。

路通山府东二十五里。旧名马笼山。北瞰礼社江，高峰千仞，蔽亏日月。一线羊肠，通临安路。○嵯峨山，在城西南二十里，中峰嵯峨，状如卓旗，飞舞翔动。又宝山在府西二十里，圆如螺髻，尖若插簪。俗传昔有蛮藏宝山麓，因名。

因远山府西四十里。有因远驿，为往来必经之地。泉出岩中，流为仲夷溪，分溉田亩。东流入礼社江。《志》云：府北有奇山，旧曰龙瓜山。有涵春泉、仙人洞，奇诡万状。又有九龙山，在府西北三百里，产矿，名鱼凫场。

○礼社江一名元江，自新化州流入境，绕府城东南而入临安府境。○��良峨河，在城西四十里阿南村。有混龙桥跨其上，下流入礼社江。

○�樟Π滓碌�或云在府南境。元至元二十七年，云南�樟Π滓碌榍醭し彩�一甸内附，盖皆在府境云。○鱼复寨，在府西，近镇沅府界。明嘉靖三十年，镇沅知府刁仁攻那鉴克鱼复寨，是也。

◇者乐甸长官司东至新化州界三百四十里，西至镇沅府界二百里，南至钮兀长官司界三百二十里，北至景东府界一百里。自司治至布政司一千一百七十里，至江南江宁府八千二百五十里，至京师一万一千六百四十五里。

古南蛮地。南诏蒙氏属马龙、他郎二甸，地名猛摩，夷名者岛。后为阿�仓畈克�据。元时内附，属他郎甸管民官，隶元江路。明洪武末，分置者乐甸长官司土司刁姓，直隶布政司。

司据山附水，称险僻之地。

○者岛山在司治北。岛，讹为乐，司因曰者乐。山高耸可以望远，为北面之障。蒙乐山司西北二百里。一名无量山。巍然高峻，穷日之力，方陟其巅。有毒泉，人畜饮之即死。山与景东府接界，今详见景东府。

○景来河在司东。自景东府流经司境，下入马龙江。以自景东府来，因名。