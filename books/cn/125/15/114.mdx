---
---
---
title: 卷一百十四
---



◎云南二

◇云南府东至曲靖府二百九十里，东南至�式�府百八十里，南至临安府四百二十里，西南至楚雄府四百二十里，西北至武定府二百里，东北至寻甸州二百六十里。自府治至江南江宁府七千二百里，至京师一万六百四十五里。

《禹贡》梁州南境。殷周时，为徼外西南夷地有�病�鸠、獠栗、裸毒、犭卢咢、乌蛮诸种居此。战国时，楚庄��乔略地至此，窃王其地，号曰滇国。汉元封二年，滇王降，始置益州郡取疆壤益廓之意，治滇池。《汉书》：武帝求身毒道，始通滇国。是也。蜀汉建兴三年，改为建宁郡徙治味县。晋初因之。惠帝太安二年，置宁州，寻又增置益州郡仍治滇池。怀帝永嘉二年，改为晋宁郡。宋、齐并因之宋治建伶县，齐因之。梁、陈间废。隋初，立昆州，寻废。唐武德初，仍置昆州，属姚州总管府。贞观四年，改属戎州都督府。天宝末，没于南诏。广德五年，凤伽异增筑之，曰拓东城南诏于东境置拓东节度，言将开拓东境也，为六节度之一。六节度者，曰拓东，曰弄栋，曰永昌，曰银生，曰剑川，曰丽水云。六世孙券丰拓改称鄯阐府鄯阐，犹言别都也。《滇纪》：蒙氏名都曰苴咩，别都曰鄯阐。《志》云：寻阁劝尝改太和城为西京，善阐曰东京。隆舜时又改西京曰中都，东京曰上都云。大理因之段氏时以高智�盍焐撇�牧，遂世有其地。元初，置鄯阐万户府。至元十三年，改中庆路。明洪武十五年，改云南府，领州四，县九。今仍曰云南府。

府控驭戎蛮，藩屏黔、蜀，山川明秀，屹为西南要会。《史记》：楚威王时《后汉书》《华阳国志》俱作顷襄王时，使将军庄��乔将兵循江上略巴、蜀、黔中以西，至滇池，地方三百里，旁平地肥饶数千里，以兵威定属楚，欲归报。会秦击夺楚巴、黔中郡，道塞不通，因还，以其众王滇也。秦时，常�茁酝ㄎ宄叩馈Ｋ嫡咴唬旱岢叵眨�置栈道，广不过五尺云。汉兴，滇与中国绝。及元狩元年，会王然于等间出西南夷求身毒国，乃至滇。使者还，因盛言滇大国，足事亲附，天子注意焉。后数平西南夷。元封二年，又发巴蜀兵击灭滇旁东北劳浸、靡莫二国浸，《汉书》作深。以其与滇同姓相结，且数侵汉使也。遂以兵临滇，滇降。滇自是入版图矣。历东汉以迄六朝之际，皆郡县其地。然大抵因其故俗，羁縻勿绝。隋、唐之间，地虽益斥，而羁縻未改。天宝以后，遂成异域。历五代以及宋季，至理宗淳�淌�二年，而大理亡于蒙古。自是蒙古纵横于宋之西南，而宋之天下如捧漏卮矣。明初，以云南阔远，尽平中原，然后以师临之。云南降下，而西指大理。破竹之势遂成，于以经理强索，岂非西垂要地欤？

昆明县附郭。汉滇池、建伶二县地。隋为昆州境。唐为晋宁县地。元初，立二千户所，后改置善州，领昆明、官渡二县，州寻废，又并官渡入焉。明因之，编户二十七里。

○拓东城今府城也。唐广德中南诏所筑。后改曰善阐府城。元曰中庆城。明洪武十五年，建云南府，改筑府城。周九里有奇，设六门，南曰崇正，东曰咸和，西曰广远，北曰保顺。西南曰洪润，俗谓之小西门。东北曰永清，俗谓之小东门。万历四十八年重修。门各有楼，四隅亦各有楼。环城有河，可通舟楫，外有重关，形胜颇壮。

苴兰城府北十余里。相传庄��乔所筑。一名�喜�城。《汉志》：益州郡有�喜�县。后汉因之。《华阳国志》：汉武遣将军郭昌平滇中，因名县为郭昌，以威蛮人。孝章时，始改曰�喜�。今《班志》作�喜�城，则非章帝时改也。晋仍为�喜�县，属建宁郡。宋、齐因之。梁、陈间，为蛮所废。傍有玉女城。《志》云：元梁王所筑也。○秦臧城，在府西，汉县，属益州郡，后汉因之。晋属建宁郡，南渡后属晋宁郡，宋、齐因之，后废。唐复置秦臧县，属昆州。天宝中，没于南诏。

建伶废县在府西北。汉县，属益州郡。蜀汉属建宁郡，晋因之。大安二年，分建宁置益州郡，治此。永嘉末，改为晋宁郡。宋因之。元嘉十八年，晋宁太守爨松子叛，宁州刺史徐循讨平之。齐亦为晋宁郡，梁末没于蛮。○益宁废县，在府西，唐昆州治也。《唐志》昆州所领有益宁等县，后废。又官渡废县，在府东南三十里，元置县于此，寻废入昆明。

高�┕爻�在府城西云津桥北，为关津总要处。《碧�┚�舍记》：滇海西斥舍舟登陆，俗亦曰高桥。稽之古志，桥实曰��，以山形似秦�┕匾病８啭┯氡碳ο嗤�，如箭括然。

○五华山在城内。上有五华寺，俯见昆明池。○螺山，在城北，旧名盘坤山。山童然皆石，作深碧色。蟠旋如螺髻，因名。下有二洞，曰潮音，曰幽谷，深杳莫测。自滇池中望之，惟螺山与碧鸡独高。○商山，在螺山北，去城二十里。连峰叠嶂，丹崖翠壁，有鹤停鹄峙之态。冷泉在其下，或曰商山，一名蛇山，即《汉书》所谓繪山也。《汉书·志》注：来唯县有从陉山，出铜。繪，胡工反，似非此山矣。

玉案山府西二十五里。一名列和蒙山。山秀丽多泉石，南去滇池十余里。远望出西南诸峰之上，一名棋盘山。下有菩提山泉。又府北二十五里有文殊山，一名蒙滞雄山，文殊泉出焉。流过松花堰，入于西湖。

金马山府东二十五里。西对碧鸡山，相距五十余里，其中即滇池也。汉宣帝神爵元年，方士言益州金马碧鸡之神，可祠而至。乃遣谏议大夫王褒求之，即此。山不甚高，而绵亘西南数十里，源泉出于山巅。又上有长亭，下有金马关。元至顺二年，云南为诸王秃坚所据，官兵击之，战于金马山。获其党伯忽。又至正末，明玉珍将万胜攻云南，梁王孛罗走金马山，胜入城。孛罗复攻之，胜败走。明初沐英等师至云南之板桥，进驻金马山是也。○龙泉山在府东北二十里，下有龙湫。

碧鸡山府西南三十里。东瞰滇池，苍崖万丈，绿水千寻，下有碧鸡关。又碧鸡西北有太华山，有太华寺。下瞰滇池，左环右绕，称滇城绝胜。○万德山，在滇池南十里，又南十里许曰进耳山。天外三峰，形如笔架。

海源洞在城西二十里。中容数百人，四崖削立，石乳奇幻。下有龙湫，其水清浅，四时不竭，流入鸳鸯池，又注为黑龙潭。潭深不可测，一名黑鱼池。《志》云：池在府西北二十五里。又西为白龙池。自白龙池西十里曰横山水洞。一山横立如墙，凿山凹为东西洞，引泉以灌八村之田。洞高五尺，广二尺。自西跨东，五十有八丈。得泉二十二道，宛延萦迂四千一百八十三丈，奇胜不一。《滇纪》：横山水洞，隆庆六年左布政陈善始成是役。溉田四万五千六百余亩。

○滇池在府城南。府西南八十里为海口，池水繇此北入。富民县汇于广翅塘，通金沙江处也。海口财赋，岁以亿计。咽喉通塞，利害最大。元至元中，张立道浚之，以泄滇池之泛溢。明弘治十四年，抚臣陈金亦浚治之，岁一疏浚，在田赋正供，谓之海夫。余详大川昆明池。

西湖在府城西，即滇池上游也。亦名积波池。俗曰草海子，又曰青草湖。周五里，蒲藻常青，为游赏之胜。又九龙池在城内，中多废圃。亦曰莱海。其平者为稻田，下者为莲池。沿五华之右，贯城西南，流入顺城桥，汇于盘龙江，达滇池。

盘龙江在府东五里。源出嵩盟州故邵甸县之东西二山，凡九十九泉，合流西注，曲折而南，入于滇池。

金棱河在府治东十里，俗名金汁。引盘龙江水，繇金马山麓流经春登里，灌溉东乡之田，为利甚广。蒙段时，堤上多种黄花，名绕道金棱。元赛典赤赡思丁复修筑为堤，今废。又府西十里有银棱河，俗名银汁。亦引盘龙江水，繇商山麓流过沙浪里，南绕府治。蒙段时，堤上多种白花，名萦城银棱。明弘治中，尝浚二河，亦谓之东西沟，今涸。○宝象河，在府治南，源出杨林县之上板桥。分泻至此，注于滇池。

松花坝在府城东北，为滇池上流。元赛典赤赡思丁增修二堰，灌田万顷。又有南坝闸，在府城南。东北诸泉，旧繇银棱河入滇池，恐其泛溢，故筑此障之。元赛典亦尝增修，今废。

○金马关在府东七里金马山下。旧有关城，元筑，今废。又碧鸡山之北麓为碧鸡关。○云津桥在府城东二里，跨银棱河上。本名大德。明初修造，更今名。稍西为通济桥，跨金棱河支流。元末梁王杀平章段功于此。今水涸而桥存。又伽桥在府西北。元至顺初，跃里迭木兀收复云南，取安宁州，将抵中庆，贼拒战于伽桥右壁中，复败之。

板桥驿府东三十里。又东达杨林废县六十里。明初沐英等征云南，师至板桥，即此。又滇阳驿，在府城外东南，洪武中建。《志》云：昆明县西北五十里有清水江巡司，与富民县接界。武定夷入犯，必取道于此。又赤水堋巡司。在县东七十里。○常乐寺，在城南，俗呼西寺。又有觉照寺，俗呼东寺。唐贞观初建。各有塔，高十三丈，俗呼白塔。觉照寺亦名慧光寺云。

富民县府西北九十里。东至嵩明州百七十里，西北至武定府禄劝州九十里。唐初为昆州地，天宝以后没于蛮。乌蛮酋些门些末始筑马举龙城，号黎氵囊甸。元至元中，立黎氵囊千户所，寻改今名。今城周三里有奇，编户三里。

○富民故县旧治在安宁河南梨花村旁，寻徙大河北。明嘉靖中，以河流泛滥，复迁河南土主村。万历中，复徙治大河北。旧无城垣，崇祯十三年，始营城浚隍，即今治也。

○灵芝山县西南二里。旧名赤晟化山。元延�讨校�改今名。又县东南三里有洞口山，下有洞，水从中出。流经县南，入安宁河。《志》云：县南十余里有三卧山：一曰颠卧山，今名滇和山。一曰噜卧山，今名鲁和山。一曰蒙课卧山，今名无怯和山。又县北十五里有黄弄山。

○螳螂川在县东。源自滇池，萦流安宁州境，又东北入县界，又北历武定府境，入金沙江。晋大宁二年，蜀李骧寇宁州，刺史王逊使督护姚岳与战，败之于螳螂川。或以为即此地。

安宁河在县西南。《志》云：河出安宁州入县界，又经罗次县，为沙摩溪。至禄丰县，为大溪。至易门县，为九渡河。流入元江府界。

洟札郎水县东北十里，西入大溪。又县北五十里有农纳水，源出武定府界，亦西南流入于大溪。

宜良县府东南百五十里。东北至曲靖府陆凉州百三十里。唐昆州地。后蛮酋罗氏筑城，号��裒笼。蛮谓城为笼也。元初，立宜良匡城及大池千户所。至元中，改置宜良州，领大池、赤水二县。后改州为县，并二县入焉，今因之，城周三里许，编户四里。

○大池废县在县东。元大池千户所治此。后改为县，寻废。又赤水废县在县西，元置县。后为赤水堋巡简司。《志》云：赤水，今入昆明县境。

○水井山县西十里，本名观音山。顶有泉，因改今名。其南有岩泉山。○客争容山，在县东十里，县之镇山也。

诸葛洞在县南小石岭。诸葛武侯南征时，尝置营于此。亦名诸葛营。

○大池江在县东八十里。一名盘江，一名大河。从曲靖陆凉州流入境，流六十里出县界，入�式�府界，谓之铁池河。○大城江，在县东，源自�式�府杨宗县，流经县界，下流入盘江。

○汤池驿在县西北八十里，有汤池，水如百沸汤。汤池巡司亦置于此。西去府城七十里。

晋宁州府东南百里。东南至�式�府百里。南至临安府三百五十里，西南至昆阳州九十里。

汉益州郡滇池县地，晋属晋宁郡沈约《宋志》：晋惠帝大安二年，分建宁西七县为益州郡。怀帝永嘉中，更立晋宁郡，治建伶县，而滇池属焉。隋开皇中，置昆州寻废。唐武德初，开南中，复置昆州，领晋宁等县。后入于蒙氏，为阳城堡部。段氏因之。元初，置阳城堡万户府。至元中，改置今州。明初因之编户五里，领县二。今仍曰晋宁州，领县一。

州拱翼会城，指臂旁郡，亦要地也。

○晋宁废县《志》云：州有内城，蒙氏所筑，即阳城堡也。有外城，周七里，九门，十二衢，隋刺史梁昆所筑，在今州城西北，俗呼为古土城。明成化、弘治中，皆因故址筑土墙。万历四年，始筑砖城，周三里。

天女城在州西。晋大安中，李毅为益州部南夷校尉，病卒。女秀明达，有父才，权领南中，城盖秀所筑，因名。○大甫城，在州南二十里。元至正中，置县，寻省入州。

○万松山州东五里。山多松树，形如盘龙。一名盘龙山。又州西三里有海宝山，相传山下有窍，滇池之水繇此泄入�式�府之龙泉溪。又西二里曰金砂山，以砂石如金而名。○五龙山，在州南五里，上有五龙泉，一名小石屏山。又光长山，在州西南十里，北瞰滇池。

○大堡河在州西。《志》云：源出�式�府新兴州界，经州之永兴乡，分流入于滇池。

○忽纳寨在州西。明初瓦尔密闻曲靖破，走入晋宁州忽纳寨，赴滇池死，即此寨也。○儒宁驿，在州西北，去府城八十里。又南七十里而达�式�府之江川驿。

归化县州东北二十里，东南至�式�府百二十里。本名安江城，有吴氏居此，因号大吴笼。后为些莫徙蛮永偈所据。元初，隶呈贡千户所。至元中，分大吴笼安江、安氵朋之地置归化县。明嘉靖中，因旧土城砌以石，周不及二里。编户一里。县今省。

○罗藏山在县东十里。山高耸，将雨，则有白云卷舒其间。

○交七浦县东北二十里，广二百余亩。《志》云：滇池之下流也。○金鲤潭，在治南六里之白马勒村，旧为平原，恒苦亢旱。明隆庆六年七月，田中忽水涌成深潭，有金鲤游泳其中，遂为一方灌溉之利。

呈贡县州北六十里。旧有呈贡城，为乌、白、些门、些莫徒、阿茶�参逯致�所居。元初，立呈贡千户所。至元中，改为晟贡县。明初改今名，编户四里。

○伽宗城在县治西。大理段氏时，土官伽宗所筑，因名。

○三台山在县治北。三山相属如台星，因名。一名万福山。○象兔山，在县西南十五里，旧有蛮寨，为恃险之处。

○滇池县西南三十里。烟云万顷，支流环绕，邑中资以灌溉。又落龙河，在县北十里，南流入于滇池，上有天生石室。

安宁州府西七十里。西至楚雄府三百一十五里，北至武定府二百十里。

古滇国螳螂川地。汉为益州郡之连然县。晋初，属建宁郡。大安后，属晋宁郡。宋、齐因之。隋初，属昆州。唐武德初，改置安宁县，仍属昆州。天宝初，陷于蛮《滇纪》：天宝初，越��都督竹灵倩置府东爨，通安南，因开步头，筑安宁城。赋役烦重，群蛮作乱，攻陷安宁，即此城也。步头，今临安府治。后为蒙氏所据蒙氏以苏闭阿裒治此。《滇纪》：初群蛮陷安宁，唐发兵南讨，命南诏皮罗阁合军击平之。九载，南诏益强。诸爨微弱，寇陷姚州，遂攻安宁。会鲜于仲通将兵南讨，乃解围去。及仲通败，遂取安宁。十三载，李宓讨南诏，自安南而北进，取安宁及盐井。未几败没，安宁遂没于南诏。段氏因之使高氏守其地。元初，取其地隶于阳城堡万户府。至元初，立安宁千户所，后改为安宁州。明初因之土知州董氏世袭，编户十里，领县一。今仍曰安宁州，领县二。

州东屏会城，西联楚雄，为往来孔道。南诏阁罗凤谓安宁雄镇，为诸爨要冲，是也。

○江东废县在州东南。又州北有青笼城，皆昔蛮酋恃险处。《州志》：州旧有安宁守御所土城，明洪武二十四年所筑。周二里有奇。万历四年，始建砖城于旧土城北，为州治，周四里有奇。

○呀���仙�在州西北五里，州之主山也。山有煎盐水。《汉志》：连然有盐官。《华阳国志》连然县有盐泉，南中所共仰。《滇程记》：安宁民食马蹄盐。盐产象池井。今州治西古阿宁地有盐课提举司，辖盐井四，列于司治之东西。

洛阳山在州东十里。山顶平旷，峰峦峭立，下有泉流经东桥下，入于螳螂川，灌田三千余亩。《志》云：州治西有罗青山，出泉极甘美。又城内有太极山，亦高耸，与虎丘连山而分岐。○岱晟山，在州北十五里，山高耸，今名笔架山，亦曰坎山。又葱山，在州西北二十里，高耸冠诸山，其北复起，为凤城山。

○螳螂川在州南。源出滇池，萦回州治东北，流入富民县界。川中有沙洲，形似螳螂，因名。又有安宁河，在州西，亦流入富民县界。

汤池州北十里。亦名碧玉泉。《滇略》云：滇温泉至多，而州之碧玉泉为冠。四山壁立，中为石坎，飞泉注焉。

盐井在州治西。《志》云：安宁提举司有大井、石井、河中井、大界井、新井，其新井旧无今有，故止称四井。

禄�ｆ�州西五十五里。兼置巡司于此，亦曰禄��票。地食釜盐，产黑井中。又西八十里而达禄丰县之禄丰驿。

罗次县州西北九十里。东至府百四十里，北至武定府和曲州百二十里。古压磨吕村乌蛮罗部农落弹居此。宋时，大理高量成令高白连庆治其地。元至元中，置罗次州，隶中庆路。后改为县，属安宁州。明初因之。弘治十二年，改属府。今改属安宁州。县无城，编户三里。○罗部城在县北，旧为蛮酋恃险处。亦曰罗部府。《元史》：兀良合台从忽必烈攻大理，分兵取附都善阐，转攻乌蛮之合剌章水城，屠之。前次罗部府，其酋高�罴�诸部兵拒战，大破之于夷可浪上下。遂进至乌蛮所都押赤城。城际滇池，三面皆水，既险且坚。选骁勇以炮摧其北门，纵火焚之，皆不克，乃大震鼓钲，进而作，作而止，使不知所为。如是者七日，伺其乏，夜五鼓潜师跃入，乱斫之，遂大溃。至昆泽，擒其王段兴智，押赤城。盖在县东南境云。

扶邪城或曰在县境。南诏有扶邪都统。《实录》云：扶邪县属罗次州，南诏所置。罗次一作罗伏。○九戍山在县南五里，以九峰高起而名。一名九涌山。又有玉龙山，在县东南五里，中有碧石窦，涌泉如玉龙，因名。○穹荡山，在县南十五里，乌蛮谓之堀���戏濉Ｓ钟熊邝幡遒錾健Ｒ朐谱油�母山也。有二：一在县旧治东北四十里，一在县南三十里，两山相望，因名。

○沙摩溪在县西。自富民县流入境，即安宁河也。流入禄丰县界，谓之大溪。○星宿河，在县西北，自武定府和曲县流入县境，又西南入禄丰县界。

○炼象关在县东百里，有巡司戍守。《滇程记》作栋橡关。关北二十五里曰矣者村，东十五里曰清水沟。

禄丰县州西百八十里。西至楚雄府广通县百三十里。古为禄��奉甸之白村，乌�猜�居之。其地瘴热，迁徙不常。大理时，高智�钭右迨ぶ纹涞亍Ｔ�初隶安宁千户所。至元中置今县，属安宁州。明因之。今编户三里。

○骥琮笼城在县东北山上。又县南有巅裒城，皆昔蛮酋恃险处。

○南平山县西十五里。三面陡峻，惟南稍平，因名。县东北三十里有姚陵山，本名骥琮笼山。群山之中，一峰高耸，有泉。又有古营垒，即骥琮笼城也。《志》云：治西五里有蒙答缚山，势如屏障，今名三次和山。

○星宿河在县西。源出武定府，过易门县而入元江府境。○大溪，在县东，其源即安宁河也。自罗次县流入县界，又南流入易门县境。

○老鸦关在县东四十里。有巡司。又有狮子口，路迮临涧壑。谚云：狮子口，十骑九下走。又有栋橡坡、棠梨哨，皆险��厄处也。杨用�吩疲菏�里棠梨哨，三重栋橡坡，是矣。其间有草，名金刚锁。碧干而猬芒，形肖刺桐，其浆能杀人。

兰谷关在县西，与楚雄府接界。两山夹水，鸟道羊肠，自县之楚雄者，为必繇之道。又有六里菁，溪谷蒙笼，林木茂密，与兰谷并称深险，皆行旅所经也。○南平关，在县西南平山上，有巡司。《志》云：司东二十五里有清水河，西三十里为稗子沟。

昆阳州府南百五十里。东至�式�府二百二十里，东南至临安府二百八十里，西至楚雄府四百六十里。

汉益州郡昆泽县地。晋属建宁郡。宋、齐因之。隋属昆州，寻废。唐初，亦属昆州，后复废《一统志》：萧梁时土人爨瓒者据此，隋时南宁夷爨玩来降，拜为昆州刺史，治于此。麟德初，置河东等处二十四羁縻州，隶��州都督府，后改隶黎州。天宝中，没于南诏。五代时，大理段氏有之，为巨桥城段氏以高氏世治其地。元立巨桥万户府。至元中，改为昆阳州。明因之编户四里，领县二。今仍曰昆阳州，领县一。

州北负滇池，南临番部，称为雄胜。

○巨桥城今州治。即大理段氏时所置巨桥城也，本属善阐府。元立巨桥万户府于此，寻为州治。明正德四年，始筑州城，周三里，有门四。沿海附山，又筑堤以广城基云。

望水废县在州西南。唐武德七年，置南龙州。贞观十一年，改钩州治望水县，兼领唐封一县，寻废。刘�骶湓唬汗持荻�北接昆州界，又废。《河西县志》云：在州之河西乡。元至元中置，寻省入州。

○长松山在州西五里。望之郁然深秀。又州北十里有望州山，其势昂耸，回顾州治。○珊蒙果山，在州西十里，顶秀三峰，奇分八面。

○渠滥川州东南五里，东北流入于滇池。隋开皇中，史万岁为行军司马，自蜻蛉川至渠滥川，破夷落三十余部，即此。

三泊县州西北七十里。西北至禄丰县一百六十里，旧为�测菜�居。大理时，筑那龙城于此，隶善阐府。元初，隶巨桥万户府。至元中，改置三泊县，以溪为名。明因之。县无城，编户二里。县今省。

○河东城在县北十五里。唐河东州置于此，土人称为华纳城，天宝中废。

○云龙山县西北十五里。冈峦秀耸，四时苍翠，将雨则云凝其上。○葱蒙卧山，在县北十五里，山之东即河东城旧址。又滑光习山在县西南三十里，岩上有一小城，盖蛮垒云。

○三泊溪在县南。《志》云：望洋、鸣矣、利资、三河，萦抱县治，是为三泊，下流入于滇池。又有乌蚁河，在县北，流合于三泊溪。

易门县州西百五十里。西南至楚雄府故�魡@嘉县二百二十里。旧为乌蛮酋仲磨繇男所居，地名市坪村。大理时，高福世守此。元立洟门千户所，隶巨桥万户府。至元中，改置今县。明因之。城周二里，编户三里。

○易门城在县南三十里。旧县治此。明洪武二十四年，建易门守御千户所，隶云南都司，筑城戍守。万历三年，迁县于所城内。《元志》：县西有泉，曰洟源，讹曰易门。

○娘当山在县治北。旧名戈晟智桶山。三峰耸秀。《县志》：山一名智勇山，又名娘当山。○蒙低黎岩山，在旧县治南五十里，高插云汉，下有平谷，宜畜牧，异马多产于此。《志》云：山一名马头山，又名黎崖。明万历初，抚臣邹应龙斩马誓蛮于山上，亦名斩马山。又禄益恶危山，在旧县西百里，上有��依主城，昔善阐边戍之所，今名禄益山。

○九度河在县西，即禄丰县之大溪也。流入县境为九度河，下流入元江府界。

嵩明州府东北一百十里。东至曲靖府一百十里，西至武定府二百五十里，北至寻甸州三百三十里。

古滇国地，汉为益州郡地，隋为昆州地《一统志》：古乌蛮车氏等据此。筑沙札卧城，后为枳氏所夺，因名枳��。后有汉人筑金城于此，曰长州，因筑台与蛮盟，故名其地曰嵩盟。唐时尝立长州，蒙氏改为嵩盟郡，段氏因之。初置嵩盟万户府。至元中，改为长州，寻升嵩盟府，后复改为嵩盟州，领杨林、邵甸二县。明初因之。洪武中，省邵甸县。成化间，省杨林县。俱并入州，改盟为明编户九里。今仍曰嵩明州。

州山川环结，土田饶沃，居然奥区也。而东连曲靖，西走会城，尤为形要。

○金城在州西南，汉人所筑。《志》云：金城南有诸葛武侯与夷插盟台，嵩盟之名盖本此。明弘治十三年，于州治建土城。隆庆二年，易以砖，周三里有奇，门四。○邵甸城，在州西四十里，本名束甸。蛮语束为邵。元初，立邵甸千户所。至元中，改置县，属嵩盟州。明洪武中省。

杨林城在州东南三十里。城周四里。昔为枳氏、斗氏、车氏、麽氏四种蛮所据。元初，立羊林千户所。至元中，改为杨林县，属嵩盟州。明初因之。成化中省。又有杨林旧城，在今州西南二十五里。今为杨林驿，西去府城百里，为往来必经之道。

集兴笼城在州南。南诏时，清平官杨�陶撸�筑梅堂、阿葛笼、蒙琮笼、白笼、集兴笼诸城，周回相望，为犄角之势，抚定蛮民，甚有威绩，此即其所筑也。

○罗锦山在州东北十五里。岩石峭立，文彩若罗锦，因名。下有罗锦泉，里中之田资其灌溉。《志》云：州治北有蛇山，形如盘蛇，一名黄龙山。○秀高山，在州东二十里。耸出霄汉，环州众山皆出其下，俗呼摇铃山，相传蜀汉时孟获立寨于此。

弥雄山州北三十里。苍崖叠出，望之郁然，土壤肥沃，果蔬繁美。今名弥秀山，弥雄水出焉，南入罗婆泽。

束���奚�州东四十里。世传蒙世隆征乌蒙，得四女，归经此。四女登山叹望，忽山巅雾起，结为三峰。蛮语三为束��，注为�蕖Ｆ渖浸�酉�颂鼐�，登眺则郡境悉在目中。一名峻葱山。

东葛勒山在故邵甸县西北，高三十里，为南中之名山。○乌纳山，在废杨林县西南十里，有石若马头，土人以乌纳名之。山周百余里，西距呈贡，东接宜良，多水草，利闲牧。又杨林山，在废县治东，群峰屏列，山麓有石如羊，本名羊林。元至元初，改今名。

○龙巨江在州东。一名龙济溪。源出寻甸州西南果马山，流入境，至州东南入嘉利泽。○牧样水，在州西南，源出乌纳山之牧样涧，西南入于滇池。

嘉利泽在州东南十五里，周百余里。水可以溉，鱼可以食，即杨林泽也。或谓之杨林海子。又或谓之罗婆泽。《志》云：州西中和里有两泉对流，名对龙泉，流百余步，复合流入于嘉利泽云。邵甸河在州西六十里。杨慎云：河有泉源二，皆发寻甸府梁王山西北。一自牧羊村历核桃村，至高仓入河。一自崛泽屯入河。二水交流，至回犁湾松花坝，�媸�遏流，入于盘龙江，带滇池汇昆池，氵彪流浸腴田殆万余顷。

○易龙驿在州东南。《舆程记》：自曲靖府之马龙驿西行八十里，至易龙驿，又七十里至杨林驿，又百里达云南府治。

附见：

广南卫在府治东南。又有云南左右中前后五卫，俱在府城内。洪武十五年所建也。

杨林堡守御千户所在废杨林县东五里。洪武三十五年，建有所城，周二里，属云南都司。又安宁州宜良、易门二县，俱置守御所于城内。

◇曲靖府东至贵州普安州三百四十里，南至广西府二百七十里，西北至寻甸州二百四十里，北至四川故乌撒军民府三百十里。自府治至布政司二百九十里，至江南江宁府六千八百六十里，至京师一万三百五里。

《禹贡》梁州南境。汉为益州郡地。蜀汉改置建宁郡治味县。晋置宁州，宋、齐因之。梁改置南宁州，后为爨氏所据大宝初，湘东王徵、南宁州刺史徐文盛赴荆州，属东夏尚阻，未遑远略，土民爨瓒遂窃据其地。《一统志》云：后分东、西二爨，而曲靖为西爨地。隋开皇中，亦置南宁州，又为恭州、协州地先是，蛮酋爨玩请降，其后复叛。开皇十七年，命史万岁南讨，疆理其地。唐武德四年，复立南宁州，改恭州为曲州，分协州置靖州，俱属戎州都督府。贞观八年，改为郎州《新唐书》：武德初，开南中，置南宁州。四年，置总管府。五年，侨治益州。八年，复治味县，更名郎州。贞观初，罢都督。开元五年，复曰南宁州。天宝九载，没于蛮。大历初，南诏置石城郡，段氏因之。后为磨弥部所据。元初，取其地置磨弥部万户府。至元八年，改为中路。十三年，改曲靖路总管府。二十五年，升宣抚司。明洪武十五年，改为曲靖军民府，领州四、县二。今亦曰曲靖府，领州五、县一。

府东连贵竹，南通交广，北届川蜀，西上滇藩，为四达之冲。而其系于云南也，犹人之有头目然。曲靖一破，而云南之全壤必不支矣。汉兵临滇国，自���鞫�来。武侯入南中，使�咏刀嚼罨职傅老蚪�宁。恢大破群蛮，南至盘江，东至���鳌Ｋ宄趿侯Ｑ裕耗夏�州，汉世���髦�地。其处去益路止一千，朱提比境即与戎州接界，幸因平蜀士众，即略定南宁。自泸戎以北，军粮须给。过此即于蛮夷征税，以供兵马。唐初，亦开东西二爨地。天宝十载，剑南节度使鲜于仲通将兵讨南诏，分道出戎��州，进次曲靖，大败，其地遂悉没于蛮。蒙古将兀良合台自鄯阐而东平夷蛮，而后略定诸裔，引兵从交广而北。明初，命诸将收云南，分军一自乌撒而南，一自普安而西，皆以曲靖为之噤喉。曲靖既克，而云南大理次第举矣。曲靖所系顾不重哉？

南宁县附郭。汉味县地。唐初，置南宁州于此，有石城，后没于蛮，因置石城郡。段氏时，有乌蛮莫弥部据此。元初，置千户所，属莫弥部万户。至元十三年，升为南宁州。二十二年，改为县。今因之，编户三里。。

○南宁城在府西平川中，地名三岔，旧名共范川。《志》云：唐武德初，南宁州治共范川，时段纶为益州刺史，遣使俞大施至南宁州，治共范川，讽喻诸部纳款是也。寻徙石城。咸亨三年，南宁州爨归王杀东爨首领盖聘父子，仍治共范川，后因之。今城明初洪武二十年改筑，周六里有奇，有门四。○石城，在府北二十里。《志》云：本汉��柯郡地。唐贞观初，以蛮酋爨归为南宁州都督，居石城。石晋天福二年，时南诏为杨干贞所篡窃，其故臣段思平借兵东方诸爨，起兵石城，即此。又同乐废县，在府境。《唐志》：郎州治味县，兼领同乐、升麻、同起、新丰、陇堤、泉麻六县是也。

废味县在府西。汉置，属益州郡。蜀汉时为建宁郡治，晋因之。建兴二年，没于李雄。咸康四年，复为晋有。宋仍为建宁郡。齐属左建平郡，萧梁末废。《华阳国志》：建兴三年，丞相亮南征，改益州郡曰建宁，治味县。晋时遂为宁州治。又蜀汉置�咏刀健！端�经注》建宁郡故�咏刀级酵停�蜀汉建兴三年，分益州郡置。胡氏曰：《蜀志》：�咏刀街纹揭模�盖侨治。马忠为督，复治建宁味县。南中去蜀远，置督以总摄之。晋泰始中因之，分立宁州也。

废恭州在府东北，隋置。古朱提地也。蜀汉建兴中，分犍为郡界置朱提郡，晋因之。建兴二年，没于李雄。咸康五年，复属晋宋，仍为朱提郡，齐改为南朱提郡。萧梁末废。隋改置恭州。唐武德八年，改为曲州。天宝末，没于蛮，迁置于戎州西境。今见四川叙州府。○废协州，亦在府东北，古夜郎地也。《志》云：晋永嘉五年，宁州刺史王逊分��柯、朱提、建宁郡立夜郎郡，治汉��柯郡之夜郎县，宋、齐因之，梁末废。隋改置协州，唐初因之。武德八年，又析置靖州。天宝末，俱徙治戎州境内。

废越州在府南十五里。唐武德中，置悦州治此。领甘泉等六县，后为爨蛮所据，号普麽部。元初置千户所，隶末迷万户府。至元十二年，改越州，隶曲靖路。洪武末，废州，改置越州卫，今号其地为南城村。龙和城在府西南。《志》云：唐置南宁州，其东西爨蛮分乌、白二种，自曲靖二州西南昆川、曲轭、晋宁、喻献、安宁距龙和，通谓之西爨。白蛮自弥鹿、升麻二川南至步头，谓之东爨黑蛮。贞观中，以西爨归王为南宁州都督，袭杀东爨首领盖聘。天宝中，南诏阁罗凤以兵胁西爨，废南宁州，徙其部属。自曲靖至龙和皆残于兵，于是东爨复振，徙居西爨故地，与南诏为婚姻。即今曲靖地也。

丹川城在府境。晋咸康六年，汉李寿遣兵攻丹川，拔之，建宁太守孟彦等战死。盖是时戍守重地也。

○胜峰山在府城西。嶙峋耸拔，高出群峰。《志》云：山脉来自金马，为群山长。旧名妙高山。明初，颍川候、西平侯与元平章达里麻战，胜之，因改今名。又负金山，在府南十五里。○真峰山，在府西南二十里。山峦秀丽，下有弥陀岩，山后又有普贤洞。又莲华山，在府东南二十里，与真峰山对峙。

石堡山在府东南二十余里。一名分秦山。相传诸葛武侯南征时，与诸酋会盟处。下有温泉，阔二丈许，其沸如汤。或曰：即东山河之源也。又青龙山，在府东二十里。山色苍翠，俗名朗目山。又有观音洞，在府南二十里，宽平可容数百人。

汤池山在府东南。明洪武十五年，王师南征越州未下，沐英驻兵于此，谕降其众。又紫溪山，亦在府东南。《志》云：初越州酋阿资降，既而复叛，据龙窝为巢穴。洪武二十六年，沐春讨之。进至紫溪山，败其党，直抵龙窝擒之，是也。又有龙华山，在府北二十里。

○白石江府北八里。源自马龙州界，流经此，东南合于潇湘江。明洪武十四年，沐英征云南，故元将达里麻拥兵屯曲靖，英倍道而进，未至白石江，忽大雾四塞。冲雾前行，及江而止，雾霁则两军相望矣。敌大惊，亟涌兵陈水上。英别遣一军，溯流前渡，出其陈后。鸣鼓角，树旗帜，为疑兵山谷间。敌军乱，我师遂济。使猛而善泅者斫其军，师毕济，整列，而鼓炮声震天。英纵铁骑捣其中坚，生擒达里麻，俘斩无算，遂入曲靖。今有白石江桥跨其上。

潇湘江在城南。源出马龙州木容菁山，流经此。秋水时至，有若洞庭潇湘之势，因名。其下流入于东山河。○东山河在府东南，亦谓之南盘江，即潇湘、白石所汇流也。《志》云：河旁有洲可百余顷，平坦肥沃，旱涝无虞，南流入陆凉州境。

东海子在城东五里，广轮五十里。夏秋之交，雨水汪洋，称为巨浸。又东二十余里有黑龙潭，旁有石洞。其上怪石�傺遥�林木茂密。潭水泓深，资以灌溉。又龙泉在府西南十里，泉分两派，灌溉甚多。

○白水关府东八十里。府境旧有白水蛮。唐永徽三年，郎州白水蛮反，踲麻州，即此。胡氏曰：白水蛮与青蛉、弄栋接。似误。今设白水驿，有巡司戍守。《舆程记》：自乌撒达沾益而南，谓之西路。自普安达平夷而西，谓之东路。合于白水驿，谓之十字路云。

宁越堡在府南。洪武二十四年，越州酋长阿资再叛，何福讨平之。因扼其险要，置宁越堡于此。既而阿资又叛，福与西平侯木春讨斩之。○松林驿，在府东北九十里，与沾益州接界。《舆程记》：自沾益驿西南六十里，至炎方驿，又六十里而至松林驿，此乌撒南出之路也。又南宁驿，在府治西北十五里。

亦佐县府东二百五十里。东北至贵州普安州百里，本汉��柯郡之宛温县地。蜀汉以后，属兴古郡。晋永和中，桓温改曰宛暖。宋、齐因之。梁末废。唐为盘州地，后没于蛮，号夜苴部，讹曰亦佐。元至元间，并入罗雄州，寻复置今县。明初属罗雄州。永乐初，改今属，县丞龙氏世袭。今编户二里。县今省。

○宛温废县在县东北。《滇纪》：在县北二百里。今沾益州亦故宛温地也。又亦佐旧治，在县东十里，遗址尚存。

○矣层山在县治西。山有清泉，居人皆汲饮之。蛮语水曰矣。又治东有旱感山，岁旱祷之，即雨。亦曰旱改山。

○块绎江县南十五里。源发白水驿，南流达于罗平州境。又有小黄河，在县治旁。四时色黄，因名。

沾益州府东北二百十三里。东南至贵州普安州二百五十里，北至四川乌撒府界九十五里。

汉���骺さ亍Ｊ窈菏保�属兴古郡。东晋成帝分置西平郡于此《华阳国志》：王逊为宁州刺史时，爨量叛，据兴古之盘南。后刺史尹奉讨平之，分盘南之盘江、来如、南零三县，立西平郡。沈约《宋志》：永嘉五年，王逊郡治西平县。唐贞观中，为盘州地属戎州都督府。天宝末，没于蛮，后为摩弥部所据。元初，属弥摩万户府。至元十三年，改置沾益州。今因之土官安氏世袭，编户十四里。

州险阻四塞，介滇、黔之口，北通乌撒，东控普安。毂绾之口，州实当之矣。

○沾益城今州治。元置沾益州于此。《志》云：州城本贵州乌撒卫后所城也。明洪武十六年，筑土城。永乐初，�嬉宰┦�。天启二年，贵州水西酋安邦彦叛，沾益土妇设科、叛目李贤等应之，陷州城，分兵四掠。官军讨平之。四年，修筑城，周三里有奇，门四。

交水废县州南百三十里。其先磨弥部酋蒙提居此，名易陬笼。后为大理国高护军所夺。至元十三年，立为交水县，属沾益州。明永乐初废。今为交水村。天启三年，州陷于贼。四年，收复，筑交水城，为控御之处。又州南六十里有炎方城，又西南六十里有松林城，亦天启四年筑。与州城互相犄角，为曲靖捍蔽。炎方、松林二驿设于此。

罗山废县在州东南百二十里平夷乡，本磨弥部东境，名落蒙山。元置县，属沾益州。明永乐初废。又石梁废县，在州东北五十里石梁山，本磨弥部，又名立勒部。元立为县，属沾益州，亦永乐初废。

盘江废县在州南。《华阳国志》初爨量保盘南，刺史王逊讨之，不克，逊卒。刺史尹奉募外夷刺杀量，而盘南平。乃割兴古盘南之盘江、南如、南零三县，立西平郡。今州东有西平郡故址云。

同并城在州北。汉���骺な粝匾病Ｊ荚�元年，益州之廉头、姑缯，���髦�谈指、同并二十四邑三万余人皆反。其地大约在益州东北，���魑髂稀：蠛喝栽煌�并县。晋咸宁五年省。隆和初，复置，属建宁郡。宋、齐因之。梁末废。

○石龙山州东七里。西麓有石蜿蜒如龙。《志》云：土官营栅，据山为险。又炎方山在州南六十里，山下即炎方驿。○伯蒙山在州东南二百里，高出诸山之上。

推涌山州东南二百余里，延袤二百余里。峰峦堆突，如涌出然。又东山在州南二百里，山乔耸而色苍翠，亦名曲靖东山。

○盘江在州北百二十里。或曰即可度河也。自四川乌撒府流经贵州毕节卫，南入州境。又东南流经贵州安南卫境。《志》云：州据南北二盘江之间，其南盘江盖即府境之东山河，流经州西南境而入陆凉州界。今详见川渎异同。

交河州南百七十里。《志》云：南盘江与�蚋鹣�之水合流于此，故名。又十里为交水坝，其地为平蛮乡，与块步水合。交水税课使置于此。明天启二年，官兵讨沾益叛贼，自交水进，为贼所败。又有车翁江，在州西北二十里，下流合于北盘江。

○阿幢桥州南百八十里。跨交水上，有巡司。《滇程记》：桥有大道达曲靖府，号三叉路，其西有铁沟，守以卢荒夷。卢荒夷者，即猡猡之讹也。又南三十里为太平桥，长八十尺，阔二十尺，亦交河水所经。

垒水铺在州南二百里。明天启初，水西安邦彦作乱，毕节、平夷及乌撒以南炎方、松林皆为所陷。又围普安、安南、云南，官军赴救，贼伏兵于垒水铺，官军尽殪。于是交水、曲靖、武定、寻甸、嵩明之间为之骚动。○三岔口，在州南，距交水二十里，为往来要地。《志》云：州南百里有松韶铺巡司。

倘塘站州北百二十里。为乌撒往来要道。明天启二年，沾益土妇设科等作乱，焚劫沾益、倘塘、炎方、松林、交水及曲靖白水驿，凡六站，官军讨之。明年复收诸站，蜀道始通。

陆凉州府南一百二十里。东南至罗平州百四十里，南至广西府二百五十里，西南至�式�府二百六十里。

汉���骺は氐亍Ｊ窈菏粜斯趴ぃ�晋后因之。唐武德七年，置平夷县，属西平州。贞观八年，属盘州。天宝末，没于蛮。南诏号为落温部，大理因之。元初，置落温千户所，属落蒙万户。至元十三年，改置陆凉州。明因之编户八里。今仍旧。州山川环结，为险固之地。

○平夷城唐复置平夷县，属盘州，后没于南诏。元置陆凉州，治于此。明万历三十八年，始筑土城，周二里有奇，门三。

河纳废县州南八十里，地名蔡村。蒙氏时，置陆郎县于此，后并于落温部。元初置百户所。至元中，改河纳县，属陆凉州。明永乐初，省入州。○芳华废县，在州西四十里，昔落温部之地，蛮名忻歪，又名部封，以近部封山也。元初置千户所。至元中改芳华县，属陆凉州，永乐初，废入州。

附唐废县在州东南。唐为盘州治兼领平夷、盘水县。后并没于蛮。又西昌城在州西南，当中延泽之尾，水绕城郭，南中之固城也。又有木栅羲城，在中延泽中洲上。其南又有骑思笼城，皆大理时蛮酋所筑。

○丘雄山在州东七里，上有方池，水无盈缩，分酾山椒，凡十八道，谓之十八泉。○木容山，在州西北二十里，峰峦林木，苍翠可爱。又有满戍山，在州北二十里，高出群山，林木郁茂。

部封山州西四十里。山高耸，多花木，芳华县之名本此。其相近有石门，平畴沃壤，石笋森密，周匝十余里。大者高数仞，参差不齐，望之如井，东西行者穿其中，故名石门。又东出数百步，有离石，状类西岳三峰云。

○中涎泽在丘雄山下，即南盘江也。自府东南合潇湘诸水，至是汇而为泽。州境十八泉与南涧诸水皆注之。《志》云：南涧在州西北，东南注于中涎泽。

○木容关州西十里。又州北二十里有石嘴关，又天生关在州南九十里，皆自昔设险处。

荞甸在州西南。其地与�式�、云南二府相接，山川回曲，道路环通，奸宄窜聚于此。明万历三年，抚臣邹应龙征荞甸等蛮，平之，立营戍守。于是云南、曲靖、�式�、临安、广西、广南六郡乃安。寻复叛。四十一年，攻宜良，官兵拒却之。四十八年，又四出剽掠，抚臣沈儆�握薪抵�。设法古甸、龙峒等营戍守其地。寻又奏设荞甸守备治之。天启二年，改为游击，盖防御要地。

马龙州府西北七十里。西北至寻甸州一百二十里，西南至云南府嵩明州一百四十里。

汉益州郡地。蜀汉为建宁郡地，又分置兴古郡治于此《志》云：兴古郡治律高县，即今州也。晋因之。宋、齐时亦为兴古郡地宋兴古郡治漏卧县，齐治西中县，而律高并属于兴古郡。梁末废。唐初，为南宁州，后为麻州地。天宝末，没于蛮，为撒匡部，寻为纳垢部《元志》：州本名撒匡，蛮�藏菥又�。后有盘瓠裔纳垢逐旧蛮而有其地。元初，置纳垢千户所。至元十三年，改为马龙州，明因之编户四里。今仍旧。

州东倚曲靖，西屏云南，形援相接，实为要地。

○律高废县在州东。汉益州郡属县也。蜀汉为兴古郡治。晋因之。宋、齐仍属兴古郡。梁末废。今州城，本元马龙州治也。明永乐二年，建马龙千户所，城周二里有奇。万历四十一年，创建州城，亦周二里余，有门三。

通泉废县在州西南四十里。《元志》云：与嵩盟州杨林县接壤，本盘瓠后纳垢之孙易陬者居此。元初置易笼千户所。至元十三年，改置通泉县，属马龙州。明永乐初废。

西安废县在州东。晋渡江后，析律高县地置，属兴古郡。宋因之。齐曰西中，为郡治。梁末废。○废麻州，在州北。唐贞观二十二年，分郎州置麻州。永徽三年，郎州白水蛮反，寇麻州。郎州都督赵孝祖讨平之，即此。又废耶城在州东南，相近者又有尚赞城，皆昔蛮酋所筑。

○伯刻山在州南六十里。其相连者曰多罗山，峰峦峻峭，怪石�傺遥�为州之望。

木容箐山在州东南六十里。下有木容溪，流注于府之南境，为潇湘江。○杨磨山，在州西七十五里，一名关索岭，上有夷关。

中和山近《志》云：在州西南四十五里。其山发自宜良，宛蜒起伏，至此结为二峰，前后突兀，左右有层峦环列，曲涧回绕。又有仙人洞、五龙潭诸胜。上下平田可千顷，云南前卫屯兵数百家居焉。磨盘山在州西北。明天启五年，乌撒土酋安效良再叛，犯马龙州，官军败之，又追败之于磨盘山。贼自寻甸遁去。又罗犴候山，在州西北境。唐永徽二年，白水蛮寇边，郎州道行军总管赵孝祖伐之，败之于罗犴川候山，即此。

○东河在州治东。治西又有西河，东流合于东河。入寻甸界。○灵泉，在州西南三里，水色清碧，引流灌溉，居民赖之。

○分水岭关在州西南二十里。又州东三十五里有三岔口关。○易龙堡，在州西南九十里，亦曰易龙驿。《滇程记》：南宁驿四十里而达马龙驿，自驿达易龙堡，经鲁婆伽岭巡司下板桥、古城堡、小关索岭，凡七十里。又七十里而达于云南府之杨林驿。《名胜志》：易龙驿亦曰木密关，与寻甸府接界，为往来走集之冲。

罗平州府东南二百七十里。东北至贵州安顺府三百七十里，南至广西府二百十里，西至�式�府路南州一百二十里。

汉���骺さ亍Ｊ窈阂院螅�为兴古郡地。唐没于蛮，为塔敝纳夷甸，寻为罗雄部相传盘瓠后裔有罗雄者居此。其孙普恐因以名部。元初属普摩千户所。至元十三年，改置罗雄州，属曲靖路《志》云：州城在喜旧溪东。元至元中，割夜郎苴部置。明初因之。万历十四年，更名曰罗平编户三里，旧土官至是改流，属曲靖府。今仍旧。

州联接溪洞，密尔蛮獠，为曲靖东南之屏障。

○罗雄城今州治。元置州于此。明万历中，改曰罗平。明年筑城，周二里有奇。引河为濠，高深可恃。○束龙石城，在州南。万历十二年，土酋者继荣作乱，修束龙石城，遣部兵四出攻劫师宗、维摩等州，官军讨平之。

漏卧废县在州南。汉县，属���骺ぁ９事┪怨�也。武帝开西南夷，置漏卧县，仍授其酋长。河平二年，钩町王禹与夜郎王兴、漏卧侯俞举兵相攻，漏卧盖介夜郎、钩町二邑间。后汉仍为漏卧县，蜀汉属兴古郡，晋因之，宋为兴古郡治。齐仍属兴古郡，梁末废。

○五台山在州南五里。又南十五里曰钟山，又南十里曰楼阁山。○白蜡山，在州西南十三里，又有罗庄山在州东南六十里，皆材木之薮也。

禄布山在州北八十里。《志》云：山高二百余丈，盘旋百里。林木葱�ぃ�峭石�傺摇Ｖ菸鞅卑耸�里又有八部山，与禄布相近，冈峦八面耸列，蛮因呼为八部云。

○盘江在州东南九十里。自广西府师宗州流入界，下流入贵州永宁州境。《志》云：州西南二里有大渡河。又有矣则江，在州东南五十里，俱流入于盘江。○喜旧溪，在州西，源出州西南龙甸村，环流州境，下流入于盘江。又有太乙湖，在州北一里。

附见：

曲靖卫在府治西。洪武二十年建。

附平夷卫在沾益州南一百二十里。《志》云：卫本故越州地。明洪武十四年，王师南征，越州降下，既而其酋复叛。诏傅友德讨之。道过平夷，友德以山势峭险，密迩越州，乃迁山民于早上村，设千户所，驻兵立栅于山上。二十三年，建为平夷卫，属云南都司，为贵州西入之冲要。弘治七年改筑卫城，周二里有奇，有门三。天启二年，为沾益土妇设科及叛目李贤等焚毁。明年修复。《志》云：旧城在卫东厄勒铺，弘治以前卫皆治此。

○峦冈山在卫东八里。山高耸，雄视万山。又杨威岭，在卫西五里。又西五里曰定南岭。明初，西平侯尝提兵驻此，今壁垒故址犹存。○清溪洞，在卫西三里，洞内石笋林立，外则溪流环绕，又有桂花洞，在卫北十里。

○十里河在卫西南二里。会清溪河入罗平州界，注于盘江。

○豫顺关在卫北二里。又有宣威关，在卫北十五里，皆设险处也。○古城寨，旧在卫西定南岭，明建文初因险筑城，后以山风高烈，徙于桂花洞。

平夷驿在卫城外。《滇程记》：自贵州普安州亦资孔驿七十里而达平夷，自此西望，山平川豁，因以为名。自平夷四十里而达白水驿，有茶花箐，旧多盗。

附赵州卫在沾益州东南六十里。《志》云：旧越州在今府南石堡山西，元置。洪武二十一年，越州酋长阿资叛，东屯普安，倚崖壁为固。傅友德击破之。阿资还越州，友德复败之。沐英以阿资恃其地险故叛，请置越州、马龙二卫，扼其冲要，分兵追捕。阿资穷蹙，乃降。二十四年，沐英以阿资叛服不常，请徙越州卫于陆凉。既而阿资复叛。事平，遂废越州置越州卫于此，隶都司。

○杨梅山卫东十五里。多杨梅树，因名。又有潇湘山，在卫南三十里。

○下桥大河在卫西五十里。曲靖府境之水及龙潭河水合流而下，汇为大河，南注于南盘江。

附陆凉卫在陆凉州西南二十五里。明洪武三十一年，建有城。周六里，门四，隶云南都司。

○南涧在卫城西北之芳华乡。《志》云：卫城南北俱有桥，北桥跨于南涧水上。

附乌撒卫后千户所在沾益州治西北，隶贵州乌撒卫。《志》云：永乐二年建。○马龙守御千户所，在马龙州治北。明初置马龙卫，后废。永乐二年，复置千户所于此。又定雄千户所在罗平州治南。万历十四年，平者继荣余党之乱，移调曲靖中左所，为定雄所附州守御是也。

◇寻甸州府西北百四十里。东至沾益州界九十二里，南至马龙州百二十里，西至武定府界一百五十里，北至四川故东川军民府界一百十里。自府治至布政司二百六十里，至江南江宁府七千八十里，至京师一万五百二十里。

《禹贡》梁州徼外地。汉初，为滇国地。后犭�麽胴萋�居此，号仲�蛞缭�部，后又为乌蛮名新丁者所夺，遂号新丁部，语讹为仁地部。蒙氏时为寻甸部，段氏为仁德部。元初，置仁德万户府。至元十三年，改为仁德府领为美、归厚二县。明初，改寻甸军民府省二县入焉，编户七里。成化十二年，改为寻甸府以土酋安氏兄弟争袭仇杀，始奏除流官云。今为寻甸州，属曲靖府。

州北达川蜀，南巩会城，右邻武定，左出沾益。山水萦回，川原平衍，宜于耕稼，亦奥区也。自元以来，皆以土酋世袭。明成化中，始革。嘉靖六年，厥裔安铨者作乱，袭入府城。于是南陷嵩明及杨林。又阻木密关，攻马龙州。西构武定酋凤朝文者，直趣会城，�鹞鞅泵啪�民市舍，势颇张。逾年征兵四集，乃克歼之。寻甸所系，可概见矣。○寻甸城《城池记》：元仁德府城在府旧治东五里今城。嘉靖十二年所筑。先是，成化二十一年，以初任流官筑土城为保障。嘉靖六年，安铨作乱，遂入据之。克平后，乃筑城于旧治之右，逾一涧又置凤梧千户所于旧治左之河见村，府城周三里有奇，门四。

为美废县在州北三里。地名溢浦适侣睒甸。方百里，即仁地故部也。元至元二十四年置县，明初废。○归厚废县在州西百三十里，地名易浪湳笼，旧属仁地部。元至元中置傥俸县，旋改归厚。明初废。今有九层城，即县故址也。安乐城《志》云：在故归厚县西南。其地有山，名落陇雄，绵亘五十余里。其东又有哇山，秀如剑峰，土人筑寨其上，名安乐城，险不可即。○九湾九层城，在州西亦郎里，其旁有米花洗马山，相传土人曾据此为险云。

○月狐山州东北八里，绵亘五十余里。山顶有云气即雨。一名凤梧山，凤梧所之名本此。○勇克山，《志》云：在州城西，峰峦峭拔，林壑高深，夏月恒有积雪，俗呼雪山。下有泉，流为傥俸溪。其西里许曰隐毒山，地多岚瘴，惟此开朗。土人每岁夏月避居其上，下有隐毒泉。

果马山州西六十里。下有泉，流为果马溪。其派别流入昆明县，注于滇池。一名龙巨江。○三棱山，在州西南六十里，与嵩明州废邵甸县接界，上有九十九泉，其水流入昆明县。即盘龙江之上源。又南有岩峰山，产石蜜。《志》云：通滇中径路也。其相近又有凤凰、麒麟二山。

梁王山州南七十里，接嵩明州界。其相近又有海岳山，旁有洗纳龙寨。

龙头山在州东四十余里。下有二备水合为一河，流入四川故东川府界。又怒勒峰在州东五十里。有一水，畜鱼甚多，上列六寨，曰沙必郎，曰折�希�曰则干，曰按羊，曰怒勒，曰纳龟，皆盗薮，与沾益州接界。

额吾峰州南五十里。上有清水塘，亦有寨五：曰额吾，曰竹圭，曰束那，曰沙黑，曰额峰。有温泉二泓，俗呼热水塘。又有温泉桥，长五十丈，阔二尺，跨阿交合水上。○那多峰在州北，有大石寨，接东川府界，亦盗薮也。

龙洞在城北五里。洞有流泉，田畴赖之，流为螳螂河。《志》云：府西南四里有仙人洞，深二十许里，其下又有水洞云。又三龙泉在州西十里，周回石如砌就，其泉穿山而出，面对一洞，可容千人，地名法果儿。

○阿交合溪州东十五里。旧名些丘溢派江。其源有二：一自嵩明州，一自马龙州，流至此又合流过沾益州界。或曰即交河上源也。跨溪有桥曰通靖桥，为四达之冲，在州东二十里。

车湖在城西三十里。一名清水海子。周广四里，四围皆山，有灌溉之利。又州西十里，有二龙泉，居民亦引以溉田。○冷水塘，在城北四里，一名矣部乌泉，流入州东北之沙林甸。

傥俸溪在废归厚县旁。源出勇克山，流经此。有九湾绕城而流。又磨浪水在废为美县西，其北五里曰螳螂河，源出龙洞，磨浪水流合焉。又东南流，经州东南三十里入阿交溪，为三岔河，旁有排额洞，颇幽胜。

附见：

木密守御千户所在州东南七十里，即木密关也。明洪武二十三年建，直隶云南都司。有土城，周二里有奇。又有凤梧千户所，在州治东，嘉靖七年建。