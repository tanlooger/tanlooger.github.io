---
---
---
title: 卷一百十六
---



◎云南四

◇楚雄府东至云南府禄丰县一百八十里，南至沅江府三百里，西至景东府四百里，西北至大理府四百二十里，北至姚安府百九十里。自府治至布政司四百二十里，至江南江宁府七千五百七十里，至京师一万一千二十里。

《禹贡》：梁州徼外地。汉属益州郡，后为杂蛮耕牧地《一统志》：晋咸康中，尝于此分置安州，寻罢入宁州。据《宋志》：晋成帝咸康四年，分���鳌⒁估伞⒅焯帷⒃靳�四郡为安蛮州。安州未尝治此也，名峨碌。后爨酋威楚筑城峨碌赕居之，因名威楚城。唐贞观末，诸蛮内附，此为傍、望、览、丘、求等州地《唐史》：贞观二十三年，遣将击西爨，开蜻蛉、弄栋为县，其西徒莫祗蛮、俭望蛮皆内属。以其地置傍、望、览、求、丘五州，隶郎州都督。《滇志》五州惟求州在�式�新兴州境内，余俱在府境。天宝末，没于南诏，属银生节度，寻改置银生府于此。大理时，以银生属姚州，此为富箸�ǎ�又改白鹿部，后改威楚郡。元初内附，置威楚万户府。至元八年，改为威楚路。后又置威楚开南等路宣抚司于此。明初，改为楚雄府近郭有罗婺诸蛮，领州二、县五。今因之。府当四达之冲，东卫滇郡，西连大理，南控交趾，北接姚安。山川清秀，土壤肥饶。盐井之利，商民走集，称为大郡。

楚雄县附郭。南诏时为安州威楚县，后为爨蛮所据。大理时，属于姚州。元初置千户所。至元十五年，改置威州。二十一年，降为威楚县。明初，改今名。县丞杨氏世袭，编户十里。

○德江城在府城西北二里。《志》云：威楚在蒙诏时，为银生黑觜之乡，因置银生节度。至段氏中叶，高�钐┲垂�柄，封其侄高量成于威楚，筑外城，号德江城。传至其裔高长寿，附于元。今府西北二里有德江村，或云即故城处也。今城明初洪武十六年征蛮都督袁义所筑。义以南山高峻，逼近城郭，倘寇据以临城，是资敌也。因绘城山图以献，报可。义遂改筑石城，缘山为险，岁久渐圮，隆庆四年改筑。万历二十八年，东南城圮于水，寻复修筑。四面有濠，城周八里有奇，有门六。

富民废县在府东。元至元中置，寻省入威楚县。今为富民乡。又有净乐县，亦元置，后省，今为净乐乡。

○南山在府治南。旧名雁塔，山亦名金矿山。其麓有武侯祠，相传孔明曾营于此。又慈乌山在府治东，城跨其上。○鸣凤山，在城西，亦名卧龙冈。《志》云：冈在府西十里，以孔明曾过此而名。又城北青峰坡有峨碌山，古峨碌城之名本此。今有峨归驿。《志》云：城北五里，又有锦囊山，形如锦囊布地，因名。

薇溪山城西二十五里。山高千仞，峰峦百余，而溪箐如之。每溪皆有泉，分流三十里。乃合而注卧龙江，又西五里有紫溪山。

○龙川江在府城北。源出镇南州平夷川，东南流经府城西，合诸水至青峰下而为峨��川。又东会诸水，经定远县境而入武定府界。○平山河，在府东三里。源出南安州山中，流经府北而入龙川江，跨河有平山桥。

波罗涧在府西八里。《志》云：其麓有夜合榆，榆下有卤水。元至正间设官开井，煎盐输课，今废。又捣练溪在府西三里，水宜酿酒。又凤泉在城东，四时不竭。

城南堰在府南三里，可灌田千余亩。《志》云：府东三十五里，有梁王堰。元梁王把匝剌瓦尔密所筑也。

○吕阁驿府西四十里。古名合关滩。元至正末梁王孛罗败明玉珍将万胜于关滩。既而玉珍入云南，大理段功进兵至吕阁，败玉珍兵于关滩江，焚其众于古田寺。又追败之于回蹬关，又追至七星关，是也。《舆程记》：今吕合驿郎吕阁也。又吕合巡司北至姚安百五十里，西至镇南州沙桥驿六十五里。旁有合襟水，因改名吕合云。古田寺在吕阁东七星关，见贵州重险。

广通县在府东七十里。东至云南府禄丰县百三十里，北至姚安府百六十里。蛮名古路赕。元初，置路赕千户。至元十二年，改为广通县，隶南安州。明初，改今属，编户四里。

○东山在县治东。势若鱼跃。又东三里，曰高登山。元时有盐井，建盐司于此，今废，亦名盐仓山。又鹤翥山在县东北十里。山形如鹤，环绕县治。其相近者又有蟠龙山，山形蜿蜒，中有龙泉，甚甘冽。或曰即九盘山也。回旋险峻，道路九盘，立关其中。又东为凋林山，高插霄汉，登之则禄丰、定边诸境一览在目，为楚雄众山之长。

和茶山县南十五里。清水河源出焉。其东有阿纳香山，一溪河出焉。二山相连，高耸峭拔，延亘二百余里。○凤山，在县西一里，又里许有营盘山，相传山下为武侯屯营地。又《图经》云：青峰即峨碌山，其支在广通之南者，名阿浮炼山，是县之主山也。

回蹬山县西十八里。相传南诏阁罗凤攻云南，柘东城至此山，以雷雨回兵而名。一云阁罗凤叛唐，唐师讨之，不克，返辔于此，故名也。有回蹬关，为趣府之道。元末明玉珍将兵三万来攻鄯阐，大理段功赴救，败其兵，追至回蹬关。又有泉出山之东，为观山河。○翠屏山在县西北四十里，有汤团箐。相传诸葛武侯出师时遗迹。又西十里为罗苴甸山，一邑物产，此出大半。稍东为卧象山，地名罗苴村。其东南又有卧狮山，相对拱峙，山麓俱产银矿。阿陋雄山县东北十五里。高逾千仞，有泉出山西，为罗申河。出山南，为阿陋河。○龙街山在县北七十里，有龙街洞，为县之胜。

○舍资河县东五十里。源出武定府东，流入南安州界，至元江府境，下流入交趾河。今有铺，有堡，有巡司，有驿，有村，皆以舍资为名。巡司之前有陡涧桥，跨舍资河上。《志》云：舍资巡司在县东七十里。

立龙河县西一里，源出马鞍山下，流经城西，又北会于大河。大河在县北三十里，自府境流入，汇县境群流而西北出，流入定远县境之龙川江。又罗绳河在县西南三十里，流经定远县之黑井，亦入于龙川江。

蒙七塔溪县东二十里。有翠微桥跨其上，其后即蒙七塔铺。《志》云：县东三里，有清风河。发源于县东北之赵普关，流至枯木村，有清风桥跨其上。又城东北十里有雕龙河，源出阿陋雄山。又有龙泉，出县东北之蟠龙山。山势蜿蜒，出泉甘冽，环绕县治，交会于大河。

阿陋井在舍资村中。又有猴井，俱产盐。置盐课大使，属黑盐井提举司。《志》云：县产盐之井凡四十七区，俱环盐课司四旁。或以人名，或以地名，今多淹没，总以奇兴大井为名。

○回蹬关在回蹬山上，有巡司戍守。又九盘关在九盘山上，二关为县境东西之险。○沙矣旧箐在县东北七十里，有巡司戍守，司南三十里，即舍资驿也。

舍资驿县东四十里，有巡司戍守。《滇程记》：自云南府禄丰县七亭而畸达舍资驿，中途有窝石炮南平坡、六里箐、响水桥、响水铺诸境，自舍资驿四程而达县，为路甸驿。有十八湾坡、清川桥之胜。

定远县府西北百二十里。西北至大理府赵州云南县百二十里。地名日直赕，杂蛮所居。唐为姚州地。一云：本{髟矛}州地，天宝中，没于南诏，使爨酋筑新城于此，曰耐笼，后入于段氏。元初，曰牟州，置牟州千户，牟与{髟矛}同音也。至元十二年，改置定远州，后降为县，属威楚路。明属楚雄府，主簿李氏世袭。城周一里有奇。编户五里。

○南宁城在县南，地名黄蓬�ā！兜岫�志》：宋绍圣中，段氏时臣高�钐┳ü�政，命云南些麽酋徙民三百户于黄蓬�āＴ�初，立黄蓬�ò倩АＶ猎�十二年，改为南宁县，寻省入定远，今为南宁乡。

○赤石山县西二十里。《图经》云：定远镇山曰赤石味山，邓楚雄之峨��录山也，亦曰赤土山。多赭石，林木幽翳，延亘二百余里。其东有泉，下流为零川。其相近者又有云龙山。山势峭拔，起伏非一。亦名伏虎箐。

会基山县南四十里。高三千仞，连亘数百里。有五十余峰，群山之脉皆起于此。上有会基关，向设兵戍守。《志》云：县之清和乡有木剌答村，山多�傺夜质�。又有马蹄石，一路峻崖，凡七里许。�闻嫌惺�池，方广各丈余。泉香而甘，石上有马蹄痕数处。又紫甸乡有自久山，方广四十里。明初，有土酋名自久者据为寨，因名。

玉璧山县东六十里，高千仞。旭日照之如玉璧然。东有凤羽山，南有易者山，北有绝顶峰，皆丹崖壁立，高出群山之表。又诸葛山，亦在县东六十里，一名独立山。世传孔明过此，令掘断山冈左右以厌胜，亦名破军山。山畔有井，旧出卤水，下有白石泉。

○龙川江在县东。自府境流入，又东北入武定府元谋县界，而为西溪河。

黄莲池县东南五里，广二里许。池常产黄花如莲。又龙马池，在县西南五里，方广四里。相传有龙马现池中。《志》云：近城有浪溪，产盐泉。

黑盐井县东七十里。有釜盐。设提举司。其产盐之井曰复隆井，旧名岩泉。又有大井、东井，凡三井。其东又有琅井，亦产盐。元李源道记云：滇池西走六驿，有郡曰威楚。东北五舍，沿浪山入长谷，有鹾井，取雄于一方。井西里许有山曰万春，墙立屏峙，束龙江之水，踞虎岭之麓，为最胜处。又环黑井上者曰金榜山，近琅井者曰笔架山。今为黑盐井及琅井两盐课提举司。又有黑盐井、琅井二巡司。《志》云：琅井提举司本名安宁，在云南府安宁州治西。明天启三年，移置于县界，改曰琅井。

○罗平关县西南三十里，有巡司戍守。或讹为罗那关。元至大二年，梁王老的与大理构隙，引兵至罗那关，以计杀其守将高蓬。盖关为大理之界云。又会基关，在会基山上，与广通县接界，有会基巡司。○诸葛营，在县西十里，相传武侯讨南中，过日直赕北傍山下筑营。夷称望子洞，基址尚存。《志》云：营在县境者有三：一在磨盘山，一在羊牟山，一在光法山。

自久寨在县东紫甸乡。明永乐初，蛮酋自久据险犯顺处。

定边县府西三百十里。西南至景东府一百八十里。地名南涧，为濮落蛮所居。元至元二十二年，置定边县，隶镇南州。二十四年，省县入州。明初，复置今县，改属府。土县丞阿氏世袭，编户五里。

○苍山在县北。《图经》云：青峰山在定边之北者名曰苍山，盖一山高大，分为五县之镇也。《志》以县治后真武坐台山为镇山云。○涌翠山，在治北十里，有刁思郎遗垒。又北有螺盘山。山顶盘旋，形如螺髻，故名。明初西平侯沐英与刁思郎战于此。山之西产青绿石矿，上有自普关。又陶罗山，《一统志》云：在县治西，高可千仞。

无量山在县西五十里。《志》云：山高万仞，为西南天堑。俗传孔明南征至此乏粮，亦名无粮山。即景东府之蒙乐山矣。

○定边河在县南。其上流一自大理府赵州流入，即礼社江也。一自蒙化府罗丘场流入，即阳江也。合流经县之和木村。五六月间，涨水汹涌，人不敢渡。县东又有环川，县西又有牟苴河，一名零川。相近又有剌崩川，下流俱合于定边河，入镇南州府界。

○自普关在县北螺盘山上，为控扼之地。○武侯台，在县东五里刘�畲澹�相传武侯屯兵处，遗址尚存。

定边驿在县治西。又北百里即大理府赵州之定西驿矣。又有新田驿，在县南。石洞哨，在县南六十里。

�魡@嘉县府南四百五十里。东至临安府新兴州百里。本蛮獠地，曰虚初。元至元中，置�魡@嘉千户，后改为县，属威楚路。明属楚雄府，编户二里。县今省。

○黑初山在县治西。高千余仞，五峰耸列，连亘百里。《志》云：蒙古灭段氏而赦段兴智，兴智于黑初山设寨自守。时有星殒化为黑石，以为祥，因名�魡@嘉寨云。○卧象山，在县治东，形如蹲象，上有元�魡@嘉千户所。旧址泰定间所建，属景东路。

卜门山县东北三十里。高可千仞，最为险峻。《志》云：即楚雄峨��录之支也。高耸入云，其泉下绕，为卜门河。自县入郡，路必经此。凡三十六折，乃至其巅，亦曰北门山。又罗甸山，在县西南二十里。○丙龙岩，在县北十里，岩高数丈，下有水自景东府流入境，下流亦入于卜门河。

○卜门河在卜门山下。县西四里，有马鹿塘河流合焉。二河合流之处，有西龙桥跨其上，在县北十里，又东北入于马龙江。

马龙江在县北。自镇南州流入境，又东入新化州界，又有上江河，在县西五十里，与南安州分界。

南安州府东南五十里。东至云南府易门县二百里，东南至新化州四百三十里，西南至镇沅府三百里。

古为黑爨蛮所居，寨名摩刍。元初，置摩刍千户，属威楚万户。至元十二年，改置南安州，隶威楚路。明属楚雄府编户五里。今仍曰南安州。

州山岭稠叠，林麓四周，为险固之地。

○南安城古摩刍寨也。元筑土城，明初因之，城周一里有奇。

○健林苍山州东五里。今讹为阿姑娘山。山半有泉，昔黑爨祖瓦晟吴立栅居其上。子孙渐盛，不属他部。至大理时，高氏封威楚，始隶焉。盖蛮酋据险处也。○紫石山，在县东一里。又里许为乌笼山，树木丛密，望之郁苍，泉出下注，为黑龙潭。

表罗山州西南四十里。中产银矿。俗名老场。滇中银场以此为最。○安龙堡山，或云在州东南。山高险，贼蛮潜伏于此。明嘉靖间，有奚德、奚本者，倡众为乱。知州苟诜出奇设伏，躬入巢穴，率师格杀，仍立哨于要地，民用以安。

○黑龙潭在州东七里。水深莫测。州东三里，又有白沙泉，土人资以灌溉。又石井在县东北二里，其泉涌出，随取随满。

镇南州府西北七十里。北至姚安府一百二十里，西至大理府赵州二百八十五里。

古濮落蛮所居，川名欠舍，亦曰沙却。中有城，曰鸡和。唐上元中，蒙氏置俗富郡于此，后属于段氏。元初，置欠舍千户。至元二十二年，改为镇南州，属威楚路。明属楚雄府编户四里，州同杨氏，州判陈氏世袭。今因之。

州山川环带，舟车往来，走集之郊也。○和子城州东二里。唐上元中，南诏阁罗凤击东爨，侵峨��录，取和子城，即此也。元始筑土城为州治。明初废，弘治间改筑，嘉靖中圮。四十年，因旧址筑。万历四十三年，易以砖，周三里有奇，门四。石鼓城州东三十里。旧名鸡和城，阁罗凤侵东爨，取鸡和城，置石鼓县，段氏因之。元初置石鼓百户。至元二十二年，改为县。二十四年，省县入州，为石鼓乡。

○石吠山州东南二十里，产煤炭。相传上有石如犬，凶年则吠。又金鸡山，在州东五里，高出群峰，每日出则先照其上。《一统志》：州治西北有鹦鹉山，平地突出，甚高耸，鹦鹉产焉。○十八盘山在州北十五里，登之者迂回山冈，十八折乃至其巅。

石鼓山州东三十里。上有石行列如鼓，旧石鼓县以此名。又五楼山，亦在州东三十里太乙村后。嵯岩峭拔，最为幽胜。《一统志》：州东十里有会逢山，峭拔耸空，草木丛茂。

○马龙江州西南百八十里。其上流即定边河也。自定边县流入境，东南流经�魡@嘉县东，又东南入元江府界。

平夷川州西三十里。源出众山中，经州城西，东南流至府城，西而入龙川江。《志》云：州西四十里有苴力桥，州西三十里有白塔桥，州西十里有平夷桥，俱跨平夷川上。

南堰在州南。又州西有西堰，可溉田二千余亩。○子甸溪在州东北，亦溉田至数千亩。

○英武关州西七十里有巡司戍守，亦曰鹦鹉关。《志》云：英武关蹑山脊，越峻阪，箐莽阴翳，行者寒心，为郡境之险。又有阿雄关，在州西北，亦有巡司戍守。《志》云：州境又有镇南关巡司。

沙桥驿州西三十里。又有铺，有堡，有巡司，俱以沙桥名，皆在州西三十里。又西七十五里为普氵朋驿。《滇程记》：自州三亭而畸达沙桥，有鸳鸯、白塔二坡，自兹徂西山确道，修凡八亭而遥达普氵朋。土人称陂堰为氵朋也。途经小孤山、鹦鹉关、七里坡、普昌关、麦地哨，道列巨箐危石，为险��厄之所。

附见：

楚雄卫在府治东。洪武十五年，废征缅招讨司，置卫。又定远千户所，在定远县治东。洪武二十一年置，隶楚雄卫。

◇姚安府东至武定军民府元谋县三百二十里，南至楚雄府百九十里，西至大理府三百七十里，北至北胜州四百五十里，东北至四川威龙长官司四百八十里。自府治至布政司七百里，至江南江宁府七千七百六十五里，至京师一万一千二百十里。

古滇国地，属楚。汉属益州郡。后汉因之。蜀汉属云南郡，晋初因之。东晋咸康初，析置兴宁郡治��弄栋县。宋齐因之。梁末，没于群蛮。唐武德中，置姚州初为姚州总管府。贞观四年，改置都督府于戎州。《通典》：姚州，麟德元年置，其人多姚姓，因名。刘�骶湓唬何涞滤哪辏�安抚大使李英奏置姚州。麟德元年，始自云南移于弄栋川也。又咸亨三年，永昌蛮叛，寇姚州。调露二年，永昌蛮复寇姚州，败州兵。于是废姚州。垂拱四年复置，仍为都督府督，羁縻诸州。天宝初曰云南郡。既而蒙氏据其地天宝七载，州为南诏蛮所陷。十二载，复置戍守于此，寻为蛮所陷，改置弄栋府又置弄栋节度于此，为六节度之一。宋时段氏改为统矢逻，又改为姚州，亦曰姚府欧阳玄曰：段氏以姚州为姚府，居八府之一。《滇志》：段思平改弄栋府为统矢逻。段政严时，封高太明之子明清为演习官，世有其地。元宪宗三年，内附。七年，立统矢千户所。至元十二年，改置姚州，属大理路。天历初，升为姚安路。明初，改路为府，寻又改姚安军民府府州佐皆高姓，高明清之后也。明清七世孙曰泰祥。宋理宗二十二年，蒙古攻略至境，泰祥悉力拒守，被执不屈，见杀。忽必烈因官其子伸，至今不易。所属蛮曰散摩都猡猡，强悍好斗。领州一、县一。今仍曰姚安府。府通道越��，络绎滇洱，为南北之要会。诸葛武侯平南中，渡泸水而南，隋史万岁略西洱，亦自青蛉、弄栋而入。唐永徽三年，赵孝祖平青蛉、弄栋西白水蛮，遂请略定西裔孝祖上言：贞观中，讨昆州乌蛮，始开青蛉、弄栋为州县。弄栋之西有小勃弄、大勃弄二州。勃弄以西与黄瓜、叶榆、西洱河相接，人众殷富，多于蜀川，请因破白水蛮之兵，随使西讨。从之，遂略定大小勃弄之地。麟德初，武陵县主簿石子仁建言：姚州在永昌之北，越��之南，此地有崇山修谷，平畴广川，东有金沙江之利，西接云南州之胜。距威楚，瞰点苍，最为险要。请置都督府于昆明之弄栋川，屯兵镇守，以治叶榆、弥河诸蛮。则群蛮不敢横，而中国长有盐贝之利矣。从之，因置府于弄栋川。咸亨以后，南中渐多事。姚州废置不恒。神功二年，蜀州刺史张柬之表言：姚州绝域荒外，山高水深。诸葛破南中，使其渠帅统之，不置汉官。国家既置姚州，叛乱屡见。延载中，司马成琛更置泸南七镇，戍以蜀兵。自是蜀中骚扰，乞罢姚州，隶��府，并废泸南诸镇，于泸北置关。禁止中国百姓不得与蛮无故交通往来，以防乱萌。不纳。景云中，姚州蛮叛，引吐蕃攻陷姚州，于是姚��路绝。开元二年，姚��蛮复来寇，州军讨之，为所败。天宝以后遂没于南诏，恒以重兵守之，闭塞汉人南入之道。贞元中，西川帅韦皋复通南诏，自清溪关出工卩部，经姚州清溪见四川重险清溪关，工卩部见四川建昌行都司，入云南，谓之南路。盖自姚安而北，则度金沙，入越��。自姚安而西，则指叶榆，趣大理。自姚安而南，则出威楚，向昆明。郡为全滇之要会。西南有事，争于滇蜀间者，自古恒在姚州也。

姚州附郭。汉为弄栋县，属益州郡。蜀汉属云南郡，晋因之。东晋成帝析置兴宁郡于此。宋、齐因之。梁末没于蛮。唐置姚城县，为姚州治。天宝末，没于南诏，为弄栋府治。大理段氏仍置姚州。元为姚安路治。今因之，编户四里。

○弄栋废县今州治。《志》云：州北有旧城，汉弄栋故县也。县境有蛮曰栋蚕。王莽时，益州郡蛮栋蚕、若豆等起兵杀郡守。后汉建武十八年，栋蚕与姑复、叶榆、弄栋、连然诸种叛，杀长吏，寻击平之。自晋至梁，皆为晋宁郡治。唐贞观二十二年，平西爨，开青蛉、弄栋为县。既而以弄栋地改置姚城、泸南等县。景云初，御史李知古改筑姚州城。蒙氏为弄栋府治，大理至元皆因故址。明初易以砖石，周二里有奇。嘉靖七年，筑月城于南门外。三十九年，复于城南增筑土城，四关皆缭以土垣。万历四十六年，复增拓旧城，创设敌楼以壮形胜。今城周六里有奇，门四。

泸南废县在府东北。唐置。《新唐书》：武后垂拱初，置长城县，属姚州。天宝初，更名泸南县，以地在泸水南也。天宝十载，剑南节度使鲜于仲通讨南诏蛮，大败于泸南，即此。又废长明县，亦在州境，唐置，属姚州。天宝以后，没于南诏，与泸南俱废。

澄川城在府东。杜佑曰：澄川守捉在云南郡东六百里，唐开元中置，属剑南节度。即此城也。《新唐书》：姚州有澄川、南江二守捉城。○废于、异州，在府境。《唐史》：武德四年，置姚州都督府，并置于、异、五陵、袖、和往、舍利、范邓、野共、洪郎、日南、眉邓、�毂浮⒙迮倒彩�三州隶焉。《会要》：麟德初，姚州都督府管五十七州，盖皆羁縻蛮地云。

○龟祥山府治西。一名赤石山，以山石皆赤也。山顶有泉，亦曰龟祥泉，旁有万花谷。又西五里曰金秀山，阳泒河出焉。其相接者为龙马山。○白马山，在府东十五里，又东五里曰燕子山，形如燕垒。又府西七十里有稽肃山，泉流入于阳泒河。

东山府东十里，一名饱堙萝山。其西有武侯塔，相传诸葛武侯南征驻兵于此。后人建塔其上。山之南又有古城。《志》云：唐天宝初，云南太守张乾陀所筑，以防南诏。又寨子山在府东八里。明洪武末，土爨自久叛，结寨于此，官军讨之，败贼于东山箐，即此山也。有泉流入乌鲁氵朋。○笔架山，在府南二十里，有三峰并峙，上有井，云出即雨。又三窠山，在府南六十里，青蛉河出焉。

九鼎钟山府东北二十里。峰峦凡九，状若悬钟，一名华山，以春时多花木也。又仙景山在府西北十五里，一名西山，亦名石云山。山麓有赤甲、西岭二泉。○矣保山，在府北十五里。又北五里曰龙凤山，山有白塔。石晋天福间建，高十五丈。一名白塔山。

宝关山在府北百二十里。东去盐井提举司一里，山高百仞，以通盐要路，因名。又司东一里曰回龙山，司南一里曰北极山，司北一里曰象岭山，俱以形似名。○绿萝山，亦在府北百二十里，一名盘曲山，其相接者曰黎武山。

○金沙江府东北百四十里。从北胜州流入界，府境之水皆流入焉。又东入武定府界，详见大川金沙江。

青蛉河在府南。旧名三窠戍江。源出三窠山，流至府南四十里，潴为石池氵朋。周广三百余亩，分为东汹溪、西汹溪，灌溉田亩。至府城北复合流，至大姚县南合于大姚河。又东入于金沙江。○阳泒河，在府西。自金秀山发源，东流汇为阳泒湖，入西汹溪而合于青蛉河。

连水府西十三里。源出楚雄府镇南州北之磨盘山，流经此亦曰连场河。西北流七十余里，入大姚县之龙蛟江。又香水河源出府北黎武村，与白盐井提举司之观音箐步水合流，亦入龙蛟江，而注于金沙江。

七氵朋在府城西南，土人称陂堰为氵朋。凡七，皆前代所筑，潴水灌田，民皆赖之。○金龟井，在府西十里，水甚清洌，土人皆汲于此。

白盐井府北百二十里，本大姚县地。有盐课提举司，旁有九井：曰观音，曰旧，曰界，曰中，曰灰，曰尾，曰白石谷，曰阿拜，曰小。皆产盐，为公私之利。《滇略》：羝羊石在司西里许，蒙氏时有羝��土，驱之不去，掘地得卤泉，因名。白羊井后讹为白盐云。明初土爨自久作乱，官军败之于白盐井。遂进，败贼于东山箐，今有白盐井巡司。

○三窠关在府南三窠山上，为南面之险，有巡司戍守。○诸葛垒，在府东十五里，又府北十二里有孔明遗垒，盖武侯渡泸南征道出于此。

普氵朋驿府西南百五十里。西至大理府云南县六十里，南至楚雄府镇南州百里，为往来必经之道。兼设巡司戍守于此。《滇纪》：姚安有白石村，官军败贼自久于此。又蹙贼于马哈山、芦头山，皆在府境。

大姚县府北三十里。汉青蛉县地，属越��郡。蜀汉属云南郡，晋因之。咸康中，改属兴宁郡。梁末废。唐武德四年，置西濮州。贞观十一年，改曰{髟矛}州，治濮水县，后没于南诏。大理段氏时，属姚州，蛮名大姚堡。元初，置大姚堡千户所。至元中，改置大姚县，属姚州。明初，改属府，今编户四里。

○青蛉废县在县北，汉县盖治此。常璩曰：青蛉县有盐官。是也。亦曰青蛉川。隋开皇十七年，史万岁击南宁叛爨，自青蛉川入，至南中。唐贞观四年，击西爨，开青蛉、弄栋。二十三年，复遣将击西爨蛮，开青蛉、弄栋，皆为县，寻以青蛉县属{髟矛}州。天宝中，没于南诏。又有岐星、铜山二县，亦唐{髟矛}州属县也，俱天宝中为南诏所废。扬波废县在县东。唐武德四年置裒州，领扬波、强乐二县，后废。又废靡州，在州西北，唐武德四年，置西豫州。贞观三年，改曰靡州，领靡豫、七部二县。又靡州之西曰废徽州。唐武德四年，置利州。贞观十一年，改徽州，领深利、十部二县。后俱废。

马西废县在县北。《唐志》：武德四年，置尹州，治马邑县，兼领天池、盐泉、甘泉、涌泉四县，其地与{髟矛}州接。是也。后俱废。《志》云：县东北马鞍山麓，有武侯土城。

○四奇山在县南七里，有四峰高耸。又有几山，在县治东南一里。东隅有石穴，一名石壁洞，俗名纱帽山。○文笔山，在县西一里。《志》云：山之后曰凤凰山，左曰观音山，相去约二里。县西北三里，又有玉屏山。

马家山县北十里。高出群山，林木深郁。又北二十里有方山。《汉志》青蛉县禺同山有金马碧鸡，或以为即方山也。○书案山，以县东北百五十里。山形如几案，大姚河出焉。

赤石崖在县西北，与大理府十二关长官司接界。明嘉靖二十三年，增设姚安府督捕通判，驻赤石崖。万历中省。盖北渡金沙，东出武定，此为要地也。又柴丘岭在县东二十里，上有古砦。

○大姚河在县北。源出书案山，流经县西北，合铁索箐之水。又南流至县西南，合姚州小桥村之水。又东流绕县南，复东北会于青蛉河。或以为即《汉志》所称仆水也。

龙蛟江县西北百二十里。源出铁索箐，合姚州连场、香水二河，东北注于金沙江。俗名茸泡江，音讹也。水产金。

○铁索箐在县西北，逶迤千里。山阿水隈，��径深险。蛮人每聚于此，恃险出没，剽掠几百余年。明万历初，铁索箐力些蛮畔，抚臣邹应龙讨之。七十二村悉平，因置戍守此，四境乃安。

附见：

守御姚安千户所在府城北。明洪武二十八年建。又姚安中屯千户所，在大姚县东二里，旧为土城，亦洪武二十八年筑。永乐初，易以砖石，周一里有奇。

◇武定府东至云南府富民县百里，东南至云南府二百里，西南至楚雄府四百三十里，西北至姚安府五百四十里，东北至四川建昌行都司会川卫四百五十里。自府治至布政司见上，至江南江宁府七千三百九十里，至京师一万八百三十里。

《禹贡》梁州南境。汉属越��、益州二郡。蜀汉属建宁郡。晋以后属晋宁郡。隋为昆州地。唐为宋州地，属戎州都督府。天宝以后，没于南诏。宋时，大理段氏使乌蛮阿历刂治此《元史》：昔犭卢鹿等蛮所居。段氏使阿历刂治纳洟��尼共笼城。又于共甸筑城，名曰易笼。其后裔孙法瓦寝盛，称罗婺部《志》云：以其远祖罗婺为部名。元宪宗四年内附，寻置罗婺万户府。至元八年，更置北路总管府。十二年，更为武定路《元志》：至元八年，并仁德、于矢二部入北路总管府。十二年，复分二部，更置武定路。明初改为武定军民府《通考》：府为南诏二十七部之一。明初以阿历刂裔孙弄积妻商胜者归附，世袭知府。正德中，弄积三世孙阿英改姓凤，畜异谋，死。子朝文嗣。嘉靖六年叛，附寻甸土舍安铨，犯会城，死。子幼，妾瞿氏抚之守土，久之复死。朝文养子继祖谋夺嫡。四十五年，作乱。官军讨平之。隆庆初，遂革土官改设流官，领州二、县一。今仍曰武定府。

府四维千里，削壁悬岩，水甘草茂，宜于畜牧，亦蛮服之雄也。且北渡金沙，接壤戎�病Ｊ窬持�险，府实共之，而地接昆明，旦暮可达。府境有变，祸必中于会城明嘉靖六年，凤朝文助寻甸之乱，直犯会城。四十二年，凤继祖复构衅，掠富民、罗次，纠东川蛮酋攻曲靖、寻甸，所至骚动。万历三十五年，土酋阿克等复作乱，直抵会城。城外坊市悉被焚劫，还攻元谋、和曲诸城，未及一月，陷一府、三州、四县。寻甸叛目亦应之，陷嵩明，逼杨林。官军拒却之。还攻寻甸，陷禄丰。官军四面合击，追至东川，尽擒其党。绸缪之虑，乌可略哉？

和曲州附郭。旧治在府城西南三十里，蛮名叵�斓椋��病��爸钪致�所居。蒙氏时，白蛮据此。段氏改属乌蛮，因并吞诸种聚落三十余处，统于罗婺部，初改叵�斓樵缓颓�。至元中，升为和曲州。明初因之。嘉靖末，改筑府城，移入郭内。今编户十一里。

○南甸废县旧在郭内。蛮名洟陬笼，又名�缘椋�讹曰南甸。元至元中，置南甸县，为武定路治。明初，改属和曲州。嘉靖末，县废，寻又改筑土城，移和曲州入郭内。隆庆三年，复移建石城于狮山之麓，即今府治也。万历四十六年、崇祯十三年，屡经修筑，周六里，门四。

宗居废县在府西北。唐武德四年，置西宋州。贞观十一年，正称宋州，治宗居县，兼领石塔、河西二县，后废。○诸葛城，在府东二里。《志》云：武侯初过大渡河，驻节于此，今故城遗址犹存。

○狮子山城西五里。高千余仞，顶平旷，有石岩，状如狮子。中藏深谷，可容万人。又有泉自山岩喷出，潴为小池，郡郭群山错立，此为最胜。又三台山在府西北六里，高可千仞，叠起如台。明隆庆初，土官凤继祖叛，筑寨于此，为拒守处。○五峰山，在府东三里，攒列郡前。又府南二十里有天马山，其相接者曰笔架山，连峰并峙，为南境之胜。

佐丘山府西北二十五里。中平坦，有泽，广五亩，水泉无盈，涸名洗马池。分流东注，一为勒溪洟，一为东波洟。又雄轴龙山在府西北八十里，形势峭峻，林麓茂密。○猗朵山，在和曲旧治西北。有泉，下流为南甸河。又�芡凵皆诟�西南五十里，山势险隘，有悬瀑千馀丈，下注成池。蛮名�芡圻�。

红崖峡府东北四十里。东枕溪流，险峻难涉。明弘治中，土知府凤英始筑路以便行者。又武陵洞，在府北八十里夹甸西，山洞深不测，内有流泉。其西又有三石塔洞，泉石甚幽胜。

○金沙江府北三百八十里，自姚安府流入界。又东达四川会川卫界之废黎溪州，有金沙江巡司戍守。杨士云曰：自府境金沙江渡而北，达会川卫，不过七十余里。蒙氏四渎之一也。详大川金沙江。

乌龙河在府北五里。源出禄劝州之乌蒙山，绕流经此，溉田数百顷。下流入于金沙江。又西溪河在府西北，即楚雄府之龙川江也。自定远县北流入界，又西北至元谋县，西而入于金沙江。又勒溪洟在府东北，出佐丘山与东波洟皆分流而东北出，注于金沙江。

惠�袢鹾�在府西北八十里。湖方五里，茂林掩映，水色清碧，深不可测。○广翅塘，亦在府西北。《志》云：安宁州螳螂川经富民县境，又北入武定府界，为普度河。汇于广翅塘，入于金沙江。

只旧盐井《志》云：距州百六十里。又草起盐井，距州二百里，俱产盐，以为民利。

○虎市桥府东北一里。相近又有龙潭桥，两崖石壁，峭立相对。跨以木桥，下临龙潭，渊深莫测。又仙人桥，在府西北三十里，地名龙三藏涧。出崖壑间，涧边有石，两隅拥出，相接而成梁。

虚仁驿在府北。《图经》：府北有勒站及虚仁、环州、姜驿等站，达于四川会川卫境，自昔往来通道也。○利浪驿，在府南八十里。《舆程记》：又东南七十里，即云南府城矣。

元谋县府西北百九十里。北至四川会川卫界九十里，西至姚安府三百二十里。蛮名华竹，一名环川。元至元中，置县，属和曲州。明初因之。土官吾姓。嘉靖中，改流官，编户五里。

○马头山在县南。连亘四十里，地势最高。东望寻甸，南见楚雄，北眺黎溪，西瞻大理，县境之镇山也。○吾梁山，在县北三十里，孤圆秀拔，登临最胜。相近者曰雷应山，高三十余里，绵远深秀，顶有古刹。应元溪经其下。又西北四十里为盘龙山。《志》云：县西北又有火焰山。

住雄山县西北十里。壁立万仞，顶摩苍空，西枕�猜�甸，东连诸山，环于县境。一名法灵山，俗名环州山。○竹沙雄山，在县西北二百里，四面卓立，高出群山。竹木丛密，人迹罕至。

○金沙江在县北百八十里。自姚安府东流经此，县境群川悉流入焉。○西溪河，在县西，其上流为龙川江。自府境北流经县境，又东北流入于金沙江。

应元溪在县南。《志》云：自和曲州之虚仁驿流经马头山下，合于纪宝溪。○纪宝溪，出楚雄府定远县界之苴宁山，北流入县境，合于应元溪，居民多引以灌溉。下流皆注金沙江。

禄劝州府东北二十里。东至寻甸州界二百三十里，东南至云南府富民县九十里。

唐羁縻宋州地，蛮名洪农碌券甸，杂蛮所居。元至元中，置禄劝州，属武定路。明属武定府编户七里，今仍旧。

州接壤��、蜀，控扼群蛮，山川险固，称为要地。

○石旧废县州东五里。旧有四甸：曰掌鸠，曰法块，曰抹捻，曰曲蔽。后讹掌鸠为石旧。元至元中，置石旧县，属禄劝州。明初因之。正德中，废入州。《志》云：今州城，旧系土垣，不及一里。万历七年，改筑今城，周一里有奇。

易笼废县州北百八十里，地名倍场。有二水相合，绕城而东。蛮谓水为洟，城为笼，又讹洟曰易，故曰易笼也。昔为罗婺大酋所居，群酋会集于此。元至元中，置易笼县，属禄劝州。明初，省入州。

○法块山州北二十五里。四面削立，惟东南有一径，可容单骑，旁有裒阿龙山。又哇匿歪山，在法块山西。巅凹而平，可容万家。○幸丘山，在故易笼县东北。四面陡绝，顶有三峰，可容数万家。昔为罗婺寨，有天生城，牢不可破。

乌蒙山在州东北二百八十里。一名绛云露松外龙山。与四川东川府接境，山北临金沙江。山有十二峰，耸秀为一州诸山之冠。八九月间，其上常有雪。又顶有乌龙泉，下流为乌龙河。蒙氏封此山为东岳，今附见前名山玉龙。

○乌龙河在州北。源出乌蒙山下，流入于金沙江。○普渡河，在废石旧县东南，北流入于乌龙河。普渡河巡司置于此。又撒里巡司，在州治南二百里。

掌鸠水在石旧废县，绕县三面凡数十渡。东南流，合普渡河。其合处形如狮子，一名狮子口。

◇景东府东至楚雄府四百里，南至威远州界四百里，西至云州界三百六十里，东北至楚雄府定边县百八十里。自府治至布政司一千一百八十里，至江南江宁府八千一百八十里，至京师一万一千六百里。古荒外地，名曰柘南，蛮名猛谷一名��君南川，分十二甸，昔朴和泥蛮所居。汉、唐未通中国。南诏蒙氏立银生府于此为六节度之一。寻为金齿白蛮所陷，移府治于威楚。白蛮遂据其地，历大理段氏莫能复。元中统三年，平之，以所部隶威楚万户。至元中，置开南州，仍隶威楚路。明洪武中，改为景东府编户八里。土知府陶姓，土知事姜姓。今因之。

府山川环绕，群蛮错列，亦控扼之所也洪武二十年，沐英自楚雄至景东，每百里置一营，率兵屯种，以备蛮寇。盖州与群蛮迫近。

○景东城《志》云：府旧无城池，治北有卫城。洪武二十三年建，周二里有奇。又别为小城，在卫城之西，据景董山之顶，周三十余丈，开东北门以望远，名玉笔城。万历三年及十八年，相继增修，而府治则在卫城南门外之东。

○景董山在府治西。昔为酋寨，明洪武中，建卫城于山上。其城西据山巅，又有小城，亦据山顶，形如偃月，谓之月城。

邦泰山在府治东。高耸延长，有险可恃。土官世居其麓，曰陶猛田。○锦屏山，在府南一里。其相接者又有孟沼山。《郡志》：东有邦泰之秀，南有孟沼之雄。是也。又鹤笼山，在府北三十里，一峰突兀，绝顶盘圆。

蒙乐山府北九十里，与者乐甸长官司接界。一名无量山。高不可跻，连亘三百余里，中有石洞，深不可测。一峰突出，状若崆峒。其南有泉，流为通华河。北有泉，流为清水河。俱东流入于大河。山上又有毒泉，人畜饮之，皆毙。蒙氏封此山为南岳。《志》云：城西景董山，即此山之支陇也。余附见名山玉龙。

○澜沧江府西南二百里。自云州流入境，又东南入镇沅府界。详见大川澜沧江。

大河在府东。其上流即定边河也。自楚雄府定边县南之阿笠村流入府境，有三岔河流合焉。又引而东，蒙乐山之清水河、通华河俱流合焉。又东入楚雄府镇南州境，流入于马龙江。

笕泉在府北卫城内。明洪武中，建卫城，中无井泉，指挥袁贤以竹笕引蒙乐山泉入城，凿池潴之，上覆以亭，取汲于此，因曰笕泉。又府有土井，产盐。

○母瓜关府南百里。又府北一百五十里有安定关，又府东南百二十里有景阑关，皆控御处也。

板桥驿府东北六十里。又北六十里为定边县界之新田驿，又六十里即定边驿矣。○保甸，在府西北百里。有巡司戍守，宣德中置。又有三岔河巡司，在府东。明弘治中置，辖一碗水、九窑坡二哨，地多盗。

兰津桥《滇纪》云：旧在府西南，跨澜沧江上，后汉永平初所建。永乐初修，高广千仞，两岸峭壁林立，飞泉急峡，复磴危峰，森罗上下，熔铁为柱，以铁索系南北为桥。自古称为巨险。○大河桥，在府东二里，跨大河上。上覆瓦屋四十九楹。

附见：

景东卫在府北卫城中，洪武二十三年建。

◇镇沅府东至者乐甸长官司界二百里，南至威远州界三十里，西至景东府界三十里，东北至楚雄府南安州界三百里。自府治至布政司一千二百里，至江南江宁府八千六百里，至京师一万二千四百五十里。

古荒外地，濮洛杂蛮所居《元史》作昔朴、和泥二蛮。唐天宝以后，南诏蒙氏为银生府之地。后金齿�惨那侄崞涞兀�大理段氏不能复。元初内附，属威远州。后置案板寨，属元江路。洪武末，改置镇沅州《志》云：州境有刁猛混及孟婆、遗定、案板等寨。洪武末，元官土官刁平剿平之。因置州，以平典州事。永乐四年，升为府府无城池，编户五里，土知府刁氏世袭，领长官司一。府今省入沅江府。

府群山环峙，介于群蛮，亦控扼地也。

○案板山在府治北。高百余仞，形如几案，元以此名寨。○鸟连山，在府东北。山高林茂，群鸟常集，因名。又府治东有石山，以巑岏少土而名。

波弄山在府治西。山势起伏，形如波浪。山之上下有盐井六所。土人掘地为坑，深三尺许，纳薪其中，焚之，俟成灰，取井中之卤浇灰上，明日皆化为盐。盐色黑白相杂而味苦，俗呼为白鸡粪盐，用以交易。

○杉木江在府治南。源出者乐甸，流经府境，下流入威远州界，合于谷宝江。江岸多杉木，因名。

○者章硬寨在府西南。明正统五年，麓川叛酋思任发屯孟罗大掠，据者章硬寨，沐昂督兵进克之，贼宵遁威远州。

者达寨在府境。又有石崖等寨。《滇纪》：永乐初攻石崖、者达寨，外夷整线来降。又有六谷等三十三寨，亦近府境。

禄谷寨长官司府东北二百五十里，永乐十五年置。

○马容山司北八十里，高千余丈，盘亘数百里。石路隘狭，仅容一马。又石罗山，在司南百里。又司东百里有小不旧山。

纳罗山司西百里。山深险，中多虎豹。土人呼藏为纳，虎为罗。南浪江出于此。

○南浪江在司南。源出纳罗山，下流经司治南，又西南流，合于杉木江。○马涌江，在司东，源出临安府纳楼茶甸长官司，流入司境，又西南合于南浪江。