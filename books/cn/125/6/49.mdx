---
---
---
title: 卷四十九
---



◎河南四

◇怀庆府东至卫辉府二百七十里，东南至开封府郑州一百五十里，西南至河南府百四十里，西至山西绛州五百二十里，西北至山西平阳府六百五十里，北至山西泽州一百二十里。自府治至京师亦一千八百里，至南京一千八百里，至布政司三百里。

《禹贡》冀州覃怀之地。商属畿内。周亦为王畿及卫、雍、于阝诸国地。春秋时，属晋，谓之南阳晋人自山以东谓之东阳，自山以南谓之南阳。应劭曰：河内殷国也，周曰南阳。后又为魏、郑、卫三国地秦始皇灭卫，徙其君角居野王，阻山自保。胡亥时，复废角为庶人。秦属三川郡。汉初为殷国项羽立司马�∥�殷王，王河内，寻为河内郡。晋为河内、汲二郡地石赵改河内曰野王郡。后魏置怀州魏收《志》：天安二年置，太和八年罢，天平初复置，兼置河内郡。隋初，罢郡存州。大业初，州废，复置河内郡。唐初，亦置怀州。天宝初，曰河内郡。乾元初，复故。宋仍为怀州亦曰河内郡。金改为南怀州，又置沁南军，寻复曰怀州。元因之，寻改曰怀孟路。延�讨校�又改怀庆路。前朝为怀庆府，领县六。今仍旧。

府南控虎牢之险，北倚太行之固，沁河东流，沇水西带，表里山河，雄跨晋、卫，舟车都会，号称陆海。周之衰也，晋得南阳而霸业以成襄王十七年，与晋阳樊、温、原、��赞、茅之田，晋于是始启南阳。战国时，秦人与三晋争，多在南阳。綦毋恢见魏王曰：秦悉塞外之兵与周之众以临南阳，而两上党绝上党，跨韩、魏两境，故曰两上党。南阳，其南出之冲也。又张仪曰：魏绝南阳。《史记》：魏安�鹜跛哪辏�魏段干子请割南阳予秦以和。秦昭王四十三年，白起伐韩，取南阳，攻太行道，绝之。四十五年，白起趋韩野王，上党路绝。皆郡境也。汉争中原，先定河内。东汉初，方经营河北，以河内带河为固，北通上党，南迫洛阳，险要富实，命寇恂守之，谓曰：昔高祖留萧何守关中，我今委公以河内。会更始将朱鲔遣兵自洛阳攻温，恂曰：温，郡之藩蔽，失温，则郡不可守。即勒军驰救，击却之，进规洛阳，王业始定。晋泰始中，杜预建河桥于富平津，尝为天下之津要详见重险河阳三城。唐武德初，李密败于邙山，自虎牢走河阳，议南阻河，北守太行，东连黎阳时黎阳属于密，以图进取。诸将不从而止。乾元二年，李光弼以史思明犯洛，移军河阳，北连泽、潞，以阻思明西入之谋。贞元以后，置河阳三城节度，为都城之巨防。会昌三年，讨刘稹于泽、潞。李德裕曰：河阳捍蔽东都，临制魏博。是也。五代梁开平四年，李茂贞合�埂�泾两镇兵攻夏州，复请兵于晋。朱全忠欲西援夏州时夏州帅李仁福附全忠，恐晋兵袭西京梁以洛阳为西京，乃遣将屯河阳晋兵若出泽州逼怀州，则西京震动，继而闻其在绥银碛中，喜曰：无足虑也。汉末，郭威自邺入洛，李骧说刘崇：亟逾太行，据孟津。宋初，太祖闻李筠自昭义举兵南向，遣石守信等击之，敕曰：勿使筠下太行，急引兵扼其隘，破之必矣。明初略定山西，亦自怀、孟逾太行而北，岂非控扼之要地欤？

河内县附郭。春秋时野王邑。汉为野王县，属河内郡。晋河内郡治此。石赵尝置野王郡，寻废，复为河内郡治。后魏因之。隋改县为河内。唐亦为怀州治。旧编户百十六里，今止六十三里。

○野王城今县治。《春秋》宣十七年，晋人执晏弱于野王。《大事记》：秦昭王四十五年，白起拔韩野王，绝上党道。秦始皇六年，拔魏东地置东郡。卫元君角自濮阳徙居野王，以保魏之河内。汉因置野王县。光武初，分遣邓禹入关亲送至野王，是也。初平中，董卓以张扬为河内太守，屯野王。曹魏末，以太原王辅为野王太守，寻罢。后魏为怀州治。宇文周建德七年，如怀州置怀州宫。隋改县曰河内。今府城，元至正二十二年筑，明洪武初改筑，正德中重修。周九里有奇，有门四。

于阝城在府城西北三十里，故鄂国，纣三公鄂侯邑于此。徐广曰：鄂，一作于阝。《史记》：文王伐于阝。又周武王子所封。《左传》隐十一年，王取�隆⒂谮庵�田于郑。僖二十四年，富辰曰：于阝、晋、应、韩，武之穆也。汉武征和二年，封李寿为侯邑。今为于阝台村。《水经注》：城当太行南路，道出其中，旧有上党关。○期城，在府城西三十里。故隰城也。《左传》亦作隰城。隐十一年，王与郑隰城，即此。又僖二十五年，取大叔于温，杀之于隰城。今名覆背村。

平皋城在府城东南七十里入温县界。一名邢丘。《韩诗外传》：武王伐纣，至邢丘。《左传》宣六年，赤翟伐晋，围邢丘。襄八年，晋会诸侯于邢丘。昭五年子产相郑伯，会晋侯于邢丘。《战国策》：范雎说秦攻邢丘，邢丘拔而魏请附。《史记》：韩昭侯六年，伐东周，取邢丘。秦昭王四十一年，攻魏，取邢丘、怀。又秦始皇五年，蒙骜伐魏，拔邢丘。信陵君上魏安�鹜跏椋呵毓逃谢场⒚�、邢丘、安城、�鑫＝蛞粤俸幽冢�即此邢丘也。汉置平皋县，属河内郡。高帝封项它为侯邑。后汉亦为平皋县。晋因之。后魏属武德郡。北齐废。杜预曰：平皋，即邢丘也。有平皋陂，周回二十五里，多产茭蒲，民赖其利。陂南即大河矣。怀、茅，见后。安城，见原武县。�鑫＝颍�见直隶滑县。○付逯城，在府西南三十二里。本名�背恰！蹲蟠�》王与郑�保�《晋语》襄王赐文公以州、陉、�薄⒆柚�田，即此�币病Ｚ辏�王氏曰：在河南密县。又波城，在府城南，汉县，属河内郡。晋废。

武德城在府东南五十里。本周之州邑。隐十一年，属郑，后又属晋。昭三年，晋人以赐郑公孙段。七年，子产归州田于韩宣子，宣子因徙居之。汉置州县，属河内郡。晋因之。后魏置武德郡。隋废郡，改县曰邢丘，属怀州。大业初，又改曰安昌。唐武德二年，改安昌曰武德，置北义州。寻没于王世充，置德州于此。后复取之。四年，废北义州，仍属怀州。盖武德初置义州于卫州汲县，故以此置北义州。义州凡有五：一在武德，一在汲县，一在易州容城县，一在光州商城县，一在眉州洪雅县，是也。宋熙宁中，省县为武德镇。又有武德城，在府东。孟康曰：始皇东巡，置武德县，自以武德定天下也。汉因之，属河内郡。晋省。又有安昌城，在府东南六十里。汉成帝封张禹为安昌侯，盖乡名也。隋唐因以名县。

紫陵城在府城西北三十里。今呼紫陵村，有紫陵涧。又忠义城，在府西南三十里，今为崇义镇。又大行城，在府东北四十里，今为清化镇，城垣屹如。近时，贼寇河北者，由辉县入清化镇，即此。《志》云：三城皆唐武德三年置县，属怀州。四年废。又东金城，在府城东四十三里；西金城，在府城东北四十里，或云南北朝所置戍守处也。

射犬城在故武德县北。亦曰射犬聚。光武初，破赤眉别帅及青犊、上江诸贼于射犬。又献帝建安四年，河东贼帅眭固屯射犬，曹操进军临河，使史涣、曹仁渡河击之，固北诣袁绍求救，遇史涣等，击杀之。操遂济河围射犬，射犬降。○沙城，在府境。晋太元八年，慕容垂起兵复燕，使辽东鲜卑可足浑谭集兵于河内之沙城，是也。魏收《志》野王县有沙城。

○太行山在府北二十里。山麓曰太行南阪。五代汉初，河阳来附，契丹帅崔延勋等自泽州引兵南逼河阳，嵩山贼帅张遇赴救，战于南阪，败死。又府西北三十里曰太行陉，一名丹陉，太行八陉之一也。又有紫金坛，在府城西北四十三里。太行之阳，诸峰之上下有紫金涧。唐因以名县。余详见名山太行。

方山在府北四十里。周围方正，上可容数百人。府北六十里又有十二回山，山麓旋绕，凡十二回。○金伞山，在府东北五十里，奇峰�塔�律，上有万寿观。又青山，在府东北六十里。倚太行之侧，林木青翠，因名。郡境诸山，皆太行之异名矣。

碗子城山在府北五十里太行山畔。山势险峻，羊肠所经，上有古城，亦曰碗子城关。元至正十八年，汝、颍贼大掠山西，察罕击之，自河东进屯泽州，塞碗子城。既而守将周全以怀庆叛降刘福通，察罕遣将守碗子城，为全所败。明初大兵攻山西，自碗子城北出，破泽、潞诸州。盖南北之要道也。

○沁河在府北二里。源出山西沁源县之绵山，穿太行而东南流，经济源县东北流至此，又东南经武陟县入黄河。后周大象二年，尉迟迥举兵相州，杨坚遣韦孝宽击之，军于武陟。迥遣子�端е谌胛涞拢�军于沁东，会沁水涨，孝宽与迥隔水相持，寻为孝宽所败。唐至德中，安庆绪自邺攻李嗣业于河内，涉沁水攻之，不克。上元元年，李光弼攻史思明将安太清于怀州，思明自东都来救，光弼逆战于沁水之野水渡，即此。

丹河在府东北二十五里。源出山西高平县之仙公山，穿太行而南，名曰丹口，南流三十里入沁河。引水灌溉，为利最溥。《唐志》：河内丹水，开元十一年更名怀水。○尧河，一名尧池水，在府西北三十里，出太行谷中，资以灌溉，甚为民利。东南流入沁。

秦渠在府南，即广济河也。其上源为济源县之枋口水，经孟县流入境，又流经温县，至武陟南入黄河。《唐史》：崔弘礼节度河阳，治河内秦渠，溉田千顷。后温造帅河阳，亦奏复秦渠，民资其利。宋、元亦尝修浚。明弘治中及万历十四年，尝议浚治。二十八年，河内令袁应泰又凿山引水为渠，广八丈，长百五十里，分二十四堰，均溉五县民田。后复废，今故址犹存。○利人渠，在府东。其上流自济源县分广济渠流经城西北，至城东入沁。隋开皇中，卢贲为怀州刺史，决沁水东注，名之曰利人渠，即此。又顺利渠，即府城之濠堑。元至元中，总管石抹引济水穿城而入，作二桥：曰利津，曰览胜。

○碗子城关见前碗子城山。又大斛关，在府北太行山畔，唐置。○大台，在府城东。光武遣王梁击赤眉于此。

万善镇在府城北二十里。唐会昌三年，刘稹以泽潞叛，河阳节度使王茂元以兵守万善，既而刘稹遣将张巨等攻万善，别将刘公直潜师过万善南五里，焚雍居，是也。中和四年，黄巢攻略河南，诸道请救于李克用。克用将兵出天井关，河阳帅诸葛爽辞以河桥不完，屯兵万善以拒之，克用乃西自陕津及河中渡。《九域志》河内县有万善镇。今为万善马驿。又有覃怀马驿，旧在府治东，今废。○柏乡镇，在府西三十里。旧有城。

济源县在府城西七十里。北至山西阳城县百十里，西至山西垣曲县百七十里。周为原地，后更名轵。东周为畿内地。春秋属晋。战国属魏。秦、汉皆为轵县地，属河内郡。晋及后魏因之。隋开皇十六年，析置济源县，属怀州，以济水发源，故名。唐初置西济州，后省州，县属怀州，后属洛州，又属孟州。宋因之。元初改县为原州，寻复为济原县，属孟州。明初改今属。县城周五里有奇。编户旧七十六里，今止二十一里。

○向城在县西南。《诗·大雅》：皇父作邑于向。阚る曰：轵县南山西曲有故向城，即周向国也，为苏忿生封邑。《左传》隐十一年，桓王以苏忿生之田向与郑。《竹书纪年》：魏襄王四年，郑使韩辰归晋阳及向。二月城阳、向，更名阳为河雍，向为高平。《战国策》：苏代为齐谓赵惠王：秦反高平、根柔于魏。《史记》：秦昭王十八年，司马错攻垣、河雍。又四十二年，东伐韩少曲、高平，拔之。《括地志》：高平故城，在河阳县西北四十里，即向也。垣，今山西垣曲县。根柔、少曲，当与高平相近。苏代曰：我起乎少曲，一日而断太行，是也。刘伯庄曰：少曲在太行西南。又根柔，一作鮖柔，亦作平柔。○原城，在县西北十五里。周畿内国也。僖二十六年，晋文公代原示信，又赵衰为原大夫，即此。今名原乡。

曲阳城县西南十五里。亦曰阳城，古阳樊也。服虔云：阳，邑名；樊，仲山父所居。僖二十五年，晋文公定王室，次于阳樊，王与晋阳樊、温、原、攒、茅之田。《国语》王以阳樊赐晋，是也。后为曲阳。《史记》：魏昭王九年，秦拔我新垣、曲阳之城。杜预曰：野王县西南有阳城，故阳樊也，即河雍矣。胡三省曰：修武县有阳乡，盖春秋之阳樊。晋大兴初，耿稚自洛�蓝珊樱�袭击刘粲，粲大败，走保阳乡，是也。新垣，即垣之别名。

轵城县南十三里。苏秦说赵曰：秦下轵道，则南阳动。苏代曰：秦下轵道、南阳而伐魏。又苏厉曰：齐反温、轵、高平于魏。秦昭王十六年，伐魏，取轵，是也。汉县，文帝封薄昭为轵侯。建武三年，吴汉等击青犊于轵西，破降之。晋及后魏皆为轵县。隋废。唐初复置，属怀州。贞观初废。今名轵村。旁有深井里，即聂政所居也。

王屋城在县西八十里。周邵康公邑。汉为河东郡垣县地。后魏置苌平县，属邵郡。后周改为王屋县，兼置怀州治焉，州寻废，置王屋郡。隋初郡废，县属怀州。唐初因之。显庆中，改属洛州。会昌中，仍属怀州。宋属河南府。金属孟州。元省入济源县。旧《志》：城在孟州西北百三十里。○勋掌城，在县西北十二里轵关之东。高齐所筑以备周。旁有勋掌谷，因名。

沁水城在县东北。汉置沁水县，属河内郡。晋及后魏因之。后齐废。《志》云：县在沁水之南、沁台之西，今呼为王寨城。唐初，王世充复置沁水县，并置原州治焉，寻州县俱废。又唐武德二年，分济源县置氵�籽簟⒄舸ā⑸墼�三县，属西济州。四年，州废，三县仍并入焉。《郡志》：氵�籽粼诮裣囟�南，蒸川在北，邵原在西。又《寰宇记》：县西北有西济州城，唐置，跨城东垣稍北，即唐以来济源城也。

○王屋山县西八十里，与山西垣曲县接境。《禹贡》底柱、析城，至于王屋，是也。山有三重，其状如王者车盖，济水出焉。魏熙平初，崔亮尝请于王屋等山采铜铸钱，从之。寻罢。其北为天檀山，峰峦特兀，岩壑奇胜。东峰为日精，西为月华，北有小有洞，为天下洞天第一，又北为五斗峰，洞西有七仙岭。《志》云：山在县西百二十里。又有华盖山，在县西九十里，亦王屋之支峰也。宋徽宗尝幸此。○西釜山，在县西二十里。《志》云：其山周回高峻，中深洼如釜，因名。

武山县西北十二里，北接猴岭山之东麓。又猴岭山，在县西北五十里，北接太行山，有阻猿麓，因名，俗称侯景山也。○琮山，在县西北十里。《水经注》谓之原山，有勋掌谷，氵�姿�出焉。氵�祝�读曰贝��。又陵山，在县西北十五里，孤峰特立，稍西即轵关矣。

白涧山县东北三十里。山有悬瀑如练，下注沁水。又熊山，在县东北五十里。三面距沁河，惟西南一峰突出。

齐子岭县西六十里。杜佑曰：在王屋县东二十里，周、齐分界处也。西魏大统十二年，高欢围玉壁，别使侯景将兵趣齐子岭。又周建德五年，周主攻齐晋州，分遣韩明守齐子岭，是也。玉壁，见山西稷山县。○韩王岭，在县北四十里，与山西阳城县分界。盘谷，在县北二十里，唐李愿隐于此。其西谷为天井谷，石上有数坎，其深若井，水自上溢，相接而落，远视若倚剑然。

○济渎在县西北三里。《禹贡》：导沇水，东流为济。其源发王屋山下，既见而伏，复出于此为济。有二源：东源周回七百步，其深莫测；西源去东源二里，周回六百八十五步，深一丈，与东源合流，南入于河。《括地志》：沇水出王屋山顶崖下，石泉氵亭而不流，深不测，至县西北二里平地，其源重发而东南流。《水经注》云：沇水东至温县西北为济水，又南当巩县之东北入于河，南溢为荥。今无水，成平地。司马彪曰：济水当王莽时大旱，川渎枯绝，入河以后，不复南溢是也。今见川渎异同。

黄河在县南七十里。自山西垣曲县东流，径县界，又东达孟县之南境，与河南府洛阳县分界。

氵�姿�在县西。有三源：一出琮山，俗呼白涧水。《春秋》襄十六年，公会诸侯于氵�琢骸！抖�雅》：梁莫大于氵�琢骸Ａ海�水堤也。一出阳城西南山，一出阳城南溪，俱东南流至县西合白涧水，流经县城南与氵尨水会，又东南经孟县，至温县入河。晋永康二年，成都王颖起兵邺城讨赵王伦，与伦将孙会等大战于氵�姿�，会等败走，颖遂长驱济河。又隋仁寿末，汉王谅举兵并州，其将余公理屯河阳，与隋将史祥战于氵�姿�，为祥所败。氵�祝�古阒翻。《通典》作洧水，音同。○氵尨水在县西四里，东南流，与氵�姿�合。

枋口水沁水渠也，在县东北二十五里。两山之间，沁水经焉，谓之沁口。旧以枋木为门，故名枋口。魏典农中郎将司马孚表言：太行以西，王屋以东，层岩高峻，天时霖雨，众口走水，小石漂迸，木门朽败，稻田泛滥，岁功不成，请夹岸累石，结以为门，蓄泄以时，用代枋木。故亦名枋口堰为石门堰，溉田甚众。唐太和五年，河阳节度使温造奏复怀州古秦渠及枋口堰，以溉济源、河内、温、武陟四县田，凡五千余顷。《胜览》云：枋口水，隋卢贲、唐温造俱于此开渠灌田，亦名广济渠。《元史》：中统二年，自太行山下因沁口古迹，置分水渠凡四，溉济源、河内、河阳、温、武陟五县民田三千余顷，亘五百余里达于河，仍名广济渠。未几堙废。天历中，复议疏浚，不果。今俗谓枋口为五龙口。余详河内县秦渠。

马头溪在县东北八里。西有千工堰六十余泉，俱入此溪。○天浆溪，在县东南二十里。源出轵城西南，其水二源各出一溪，东北合流，会泥沟水。泥，一作涂。又东与氵�姿�合。《九州记》谓之玉浆涧。又七谷沟，在县西百三十里，有七山之水合流于此，因名。

○轵关在县西北十五里。关当轵道之险，因曰轵关。曹魏景安二年，司马懿时在汲，诏懿自轵关西还长安。晋永嘉二年，群盗王弥寇洛阳，大败，遂走渡河，自轵关如平阳，归刘渊。咸和三年，后赵石虎自轵关西入，击赵之河东。永和六年，苻健西入长安，遣其弟雄自潼关入，兄子菁自轵关入。太元十九年，后燕慕容垂伐西燕。慕容永以太行道广，疑垂诡道取之，乃悉敛诸军屯轵关，杜太行口。又北齐主湛河清二年，遣斛律光筑勋掌城于轵关，仍筑长城二百里，置十二戍。宇文周保定四年，杨ɡ与齐战，出轵关，引兵深入，为齐所败。又建德四年，韦孝宽陈伐齐之策，曰：大军出轵关，方轨而进。盖自轵关出险趣邺，前无阻险可以方轨横行云。关今废。

狐岭关在县西。一名胡岭关。宋绍定三年，蒙古史天泽攻金将武仙于卫州，仙败走胡岭关，天泽遂取卫州，是也。○邵原关，在县西七十里。或曰：故邵原县，盖置于此。今有巡司。

白骑坞在县南氵�姿�北原上。氵�姿�东南流至此，有同水会之。坞据二溪之会，北带深隍，三面阻险，惟西版筑而已。东汉末，贼将张白骑据此筑坞，因名。宇文泰以权景宣守张白坞，此又白骑所筑于崤渑间者，非此坞也。

苗亭在县西。《水经注》：氵綦水源出王屋西山，径氵綦关南，历轵关、苗亭西，亭故周之苗邑矣。又东流注河。苗亭盖在轵关南。氵綦关，见山西垣曲县。

修武县在府东北百二十里。东至卫辉府获嘉县五十里，北至山西陵川县百四十里。商为宁邑。周曰修武，秦因之。汉高祖封功臣魏�の�宁侯，寻置修武县，属河内郡。晋属汲郡。后魏因之。东魏置广宁郡。后周郡废。隋属怀州。唐初改属殷州。贞观初，仍属怀州。宋熙宁六年省。元�坛醺淳伞＝裣爻牵�明洪武初因旧址修筑，景泰三年重修，周四里。编户旧六十二里，今止十里。

○宁城在县东。古宁邑。周武王伐纣，勒兵于宁，因曰修武。定元年，魏献子焚于大陆，卒于宁。又《战国策》，秦攻魏，取宁邑，亦即宁也。信陵君曰：通韩上党于共、宁。《韩非书》：秦昭王越长平，西伐修武。盖宁与修武通称矣。汉二年，定河内，军于修武，寻置县。后汉建武二年，幸修武。自是修武县皆治焉。唐中和二年，魏博帅韩简侵河阳，败其帅诸葛爽于修武。明年，复侵河阳，爽遣李罕之御之，大败简于武陟，是也。共，今见辉县。○小修武城，在县东四里。汉三年，高祖自成皋北渡河，宿小修武传舍，既得韩信军，军于小修武，即此。

山阳城县西北六十里。战国时魏邑。秦始皇五年，蒙骜伐魏，拔山阳城。八年，封�綒蔽�长信侯，与之山阳地。汉置县，属河内郡，在太行山南，故曰山阳。曹丕奉汉献帝为山阳公，是也。晋山阳县仍属河内郡。后魏属汲郡。孝昌中，置山阳郡，寻罢。北齐废山阳入修武县。

雍城在县西。古雍国，周文王子所封。《左传》：郜、雍、曹、滕，文之昭也。《后汉志》又有蔡城，盖蔡叔之采邑。○��赞城，在县西北二十里。周襄王赐晋文公��赞、茅之田。《水经注》��赞茅，本一城也。或以为��赞城在此地。旁有吴泽，亦曰大陆，今名大陆村。徐广曰：修武有茅亭，《括地志》在获嘉县东北二十里。今属卫辉府。又隤城，在县西北。周苏忿生封于温，其田有隤、怀，是也。《左传》隐十一年，桓王与郑苏忿生之田，有��赞、茅、隤、怀。

南阳城在县北。应劭曰：晋始启南阳，今南阳城是也。《水经注》：修武，故宁，亦曰南阳。《战国策》：赧王四十二年，魏割南阳与秦，实修武然。则南阳其统名，而修武则魏之南阳地也。杜预曰：晋山之南，河之北，故曰南阳。马季长曰：晋地自朝歌以北，至中山为东阳；朝歌以南，至轵为南阳。《后汉志》修武有古南阳城。

天门山县西北四十里。诸山唯此最低，故名天门。其岩下可容百家，亦名百家岩。○温峪山，在县北五十里。山北二十里有石峡，峭壁千仞，悬瀑下注，汇而为潭，曰黑、白二龙潭，亦名温峪潭。又六真山，在县北二十里，下有新河，西流入吴泽陂。《水经注》谓之陆真阜。

○沁水在县西。万历中，沁水决于武陟县东之大樊口，县首受其患。盖县地较之大樊口下十五丈余，每秋水泛涨，多有�淠缑裉镏�患。

预河在县南五里。积涝而成，东注于卫辉府之卫河。又新河，在县西北二十里。自六真山下，合黄王母诸泉水，南流入于吴泽陂。唐大中间，赵令所开。《志》曰：黄母泉，在县西北十五里黄王母村。又有王烈、巧妇、马鸣等泉，皆汇于新河。

吴泽陂在县北十里。《左传》定元年，魏献子田大陆，焚焉。杜预曰：即吴泽陂也。东入获嘉县界，为太白陂，注于清水。又宣王陂，亦在县北十里。孔子欲北之赵，尝至此。后人以孔子追封文宣王而名。流合于吴泽陂。

○承恩镇县西三十五里。又县西二十里有待王镇。皆以武王伐纣时所经而名。○仁亭，在县境。后汉延熹二年，以诛梁异功，封尚书令欧阳参为仁亭侯，是也。旧《志》：修武有仁亭。又废山阳县有曲亭，是时封尚书令张敬为曲亭侯处。

武陟县在府东一百里。南至郑州河阴县五十里，北至修武县三十五里，西南至河南府巩县六十里。汉山阳县地，属河内郡。隋开皇十六年，析修武县置武陟县。大业初废。唐初复置，兼置陟州，州旋废，以县属殷州。贞观初，改属怀州，移州治此。宋因之。今县城，明景泰中因旧址增筑，天顺间重修，周四里有奇。旧编户七十四里，今止二十里。

○怀城县西南十一里。隐十一年，王以隤、怀与郑，后属晋。宣六年，赤狄伐晋，围怀。《史记》：赵成侯四年，魏败我怀。又魏安�鹜蹙拍辏�秦拔我怀。《竹书纪年》：秦师伐郑，次于怀。汉置怀县，为河内郡治。后汉建武初，幸怀。元和三年，北巡，耕于怀。晋初仍为河内郡治。永嘉四年，刘渊遣子聪等围河内太守裴整于怀，陷之，别将郭默收余众自保。建兴二年，刘曜攻默，默弃怀城，度河走新郑。自后，郡治野王，而怀属之。后魏因之。景明三年，魏主自邺还至怀，与宗室近侍习射。东魏改属武德郡。北齐废。唐初复置，属怀州。贞观初废。《郡国志》：怀城在洛阳北百四十里。《水经注》：怀城东有殷城，刘聪以郭默为殷州刺史，都督缘河诸军事，治焉。《元和志》：殷城，在县东十里。

浊鹿城在县西北。汉山阳县有浊鹿城，献帝废，居于此；帝崩，葬于城西北十里，名曰禅陵。刘昭曰：浊鹿城，今名汉陵村。《郡志》山阳城在修武县西北三十五里，浊鹿城在修武西北六十里，似皆误。《旧唐书》：武德二年，李育德以浊鹿城归顺，因置陟州及修武县于此。四年，平王世充，改为武陟县，仍废陟州，修武仍移旧治。贞观中，复移县于南境，即今县也。《志》云：今县西四十五里有樊城，相传樊哙屯兵处。又县西南三十里有司马城，相传司马�」食�。

○沁河在县东一里。自河内县流入，又南达于河，其入河之处名南贾口。支流复自县北东引，灌田二千余顷。后魏主子攸建义初，贼葛荣军乏食，遣其党任褒南掠，至沁水。宇文周末，尉迟迥起兵相州，杨坚使韦孝宽讨之，军于武陟，与迥隔沁水相持，盖在此。明永乐九年，沁河溢，淹没县境田庐，诏修决口以御之。盖沁河多沙而横暴也。又有观滩，在县东四十五里沁河之北，旧为决溢处。○黄河，在县东南六十里，南岸即郑州荥泽县。

莲花池在县东北沁河东岸，地名木栾店。其相邻者地名金坑�ィ�东去卫河百里。万历十五年，沁从此决，卫辉府之获嘉、新乡，俱受其患。时有议：引沁入卫，既以杀黄河之势，而卫河水盛东注，运河足资其利，当因其决，不必塞也。科臣常居敬言：沁河身阔里余，穿太行而南注，浊流湍急，较黄河益甚。卫辉在沁河下流，地形卑下，横流一发，被灾最远。且临清运道，不能赖其清流之利，而每遭其淤阻之害，此前事可覆者也。盖卫小沁大，其势难容；卫清沁浊，其流必淤。木栾，在沁河北岸，与大樊口相邻。嘉靖三十五年，从此横决，突入卫河，泥沙弥漫，至临清，逆流上拥，运河板闸至砖关七十余里，淤塞难行。此患不专在于卫辉而更贻患于漕者也。于是复堤塞之，而引沁入卫之议始格。

○候人亭在县西南。《左传》成十一年，晋�葜劣胫苷�候田，此也。杜预曰：怀县西南有候人亭。

永桥镇在县西。宋白曰：隋大业十一年，移修武县于永桥。高齐有永桥大都督，盖地近河阳，设以控三城之险。后入于宇文周。大象二年，韦孝宽攻尉迟迥于相州，至永桥城，城为迥守。诸将请先攻之，孝宽曰：城小而固，若攻而不拔，损我军威。因引兵壁武陟。武陟，即今县地。○宁郭镇，在县西北二十里。旧有城，崇祯九年，通判窦光仪修筑，今亦名窦公城。宁郭驿置于此。

孟县在府西南六十里。西南至河南府孟津县四十里，北至山西泽州一百九十里。周武王会诸侯于孟津，是也。亦曰盟津。《左传》隐十一年，王以盟与郑。后属晋，为河阳。战国属魏，为垣雍地。汉为河阳县，属河内郡。高祖封陈滑为侯国。晋仍属河内郡。后魏因之，后废。隋开皇二十六年，复置河阳县，属怀州。唐武德四年，置盟州于此。八年，州废。显庆二年，改属河南府。建中三年，河阳三城节度使治焉。会昌三年，置孟州，治河阳县。宋仍曰孟州，亦置三城节度。金亦为孟州。元属怀庆路。明改州为县，以河阳县省入。今县，城周九里有奇，旧编户三十一里，今止十五里。

○河阳城旧城在今县西南三十里。春秋时，晋之河阳邑。僖二十年，天王狩于河阳，是也。后属魏。《史记》：赵惠文王十一年，董叔与魏氏伐宋，得河阳于魏。汉置县。建武初，帝幸河阳。晋仍为河阳县。后魏因之。太和中，筑河阳城。北齐置河阳关。后周建德六年，灭齐，置河阳总管府，以地临河津，特为重镇。隋置河阳宫于城内。唐仍曰河阳县。刘�骶湓唬汉友舫橇俅蠛樱�长桥架水，古称设险。乾元中，史思明再陷洛阳，太尉李光弼以重兵守河阳。及雍王平贼，留观军容使鱼朝恩守之。建中二年，遂以河阳为节镇。会昌中，中书门下因奏置孟州于此。《元丰志》云：怀州南至河阳七十里，河阳东南至河阴百六十二里。金大定中，城为河水所坏，筑城徙治，土人谓之上孟州。兴定中，复治故城，土人谓之下孟州。元初，复治上孟州，即今治也，而故城为下孟镇。

河清城在县西南五十里。汉平阴县地。晋及后魏为河阴县地。隋省河阴县。唐武德二年，置大基县，属怀州。八年省。咸亨四年，复置，属洛州。先天二年，改曰河清。会昌三年，改属孟州，后仍属河南府。宋开宝初，移治于白坡镇，西去旧城三十里，仍曰河清县。金人移县于河南岸，西去旧城又十里，曰孟津。杜佑曰：县南临黄河，城侧有野水渡，置戍守之，亦谓之野戍。乾元二年，镇西兵自相州溃还，段秀实时为行营留后，屯怀，帅将士妻子公私辎重，自野戍渡河，待命于河清南岸，荔非、元礼至而军焉。又史思明见军于河清，欲绝李光弼粮道，光弼军野水渡以备之，因降其将李日越于此。《志》云野戍镇在今县西十里，似误。

柏崖城在故河清县西三里。东魏侯景所筑。隋末，王世充以怀州侨治此。《唐志》，武德二年，于济源西南柏崖城置怀州，四年，移治野王，是也。咸亨四年，置敖仓于此，曰柏崖仓，容二十万石。开元十年废，二十二年复置。元和十年，淄青帅李师道遣盗焚柏崖仓。○集城废县，在县西南。唐初置，属怀州，寻省入河阳。

中潬城在今县西南黄河中郭家滩上。旧曰河中渚。《水经注》：河中渚上有河平侯祠，河之南岸有一碑，题曰：洛阳北界。中潬城盖在河中渚上，东魏元象元年筑，历代为防拒之所。唐武德三年，贼帅李商胡据孟津中潬，为窦建德所灭。今废。

无辟城在县东南。《南齐书》：城在河桥北二里。后魏孝文太和二十年，废其太子恂为庶人，置于河阳无鼻城。《水经注》：氵�姿�南经无辟邑西，又南注于河。无辟城，亦为无鼻城。或谓之无比城，又曰马髀城，皆非也。

○紫金山在县西八里。地宜麦，亦名麦山。唐太宗尝猎于此，以其冈岭稠叠，亦曰岭山。《舆程记》云：紫金山，在今县南三十里，其下即孟津。

○黄河在县西南三十里，南渡即河南孟津县，河广二里。亦曰富平津，亦曰陶渚，自古设险之所。太子贤曰：孟津在河阳县南门外。胡氏曰：河内北有太行之险，南据河津之要。光武初，拜冯异为孟津将军，统魏郡、河内兵于河上，以拒洛阳，是也。又有万艘潭，在旧县治南，潭水深平，为舟楫辏泊之所。○氵�姿�，在县北十五里。《志》云：水上有�系┣拧Ｓ窒囟�三里有东马桥，亦跨氵�缀由�。

治坂津在县东南四十三里。郭缘生《述征记》：治坂城，春秋践土也。《水经注》：河阳故城，在治坂西北。《魏土地记》：治坂城，旧名汉祖渡，城险固，南临孟津。刘宋景平元年，魏主嗣寇河南，还至孟津，于栗�┰旌忧庞谥污嘟颉Ｎ褐魉煲�兵北济，西如河内。元嘉七年，宋人复取河南地，魏遣安颉击到彦之，彦之遣裨将姚耸夫渡河攻治坂，与颉战，败绩于此。旧《志》：治坂津，在洛阳东北四十二里。

○黄河关在县南黄河北岸。又县西南有河阳古关。宋白曰：河阳关，东魏置于中�┏�。

白坡镇在河清城东。或谓之白坡谷。后汉中平五年，黄巾余贼郭大等起于河西白坡谷，寇太原、河东。胡氏谓孟津河西也，相近有东吴垒。晋永和中，谢施尝遣军屯此，北人因以为名。升平二年，泰山太守诸葛攸帅水陆二万击燕，入自石门，屯于河渚，燕将慕容评等与攸战于东吴，攸大败，即白坡也。宋绍定四年，蒙古攻金汴京，自河中而东，由河清县白坡渡河，汴京始困。○�系┱颍�在县北十五里。《志》云：唐初尝析置�系┫兀�旋废。今有�系┣拧Ｓ譀W河镇，在县东二十里。《志》云：在沇水东，金置镇于此。又河阳马驿，在县南十五里。

温县在府东南五十里，又东南至郑州汜水县二十五里，西至孟县六十里。周畿内国。战国时魏邑。汉为温县，属河内郡。晋及后魏因之。东魏属武德郡。北齐废。隋复置，属怀州。唐武德四年，置平州，寻复旧。显庆中，改属洛州。会昌中，又改属孟州。宋以后因之。明初改今属。县城周五里有奇，旧编户三十三里，今止十二里。

○温城故城在今县西南三十里。周畿内国。武王时，苏忿生以温为司寇，是也。《春秋》庄十九年，王子颓伐王，不克，奔温。僖十年，狄灭温，温子奔卫。二十五年，襄王与晋温、原之田。明年，晋会诸侯于温。文元年，晋侯朝王于温。十六年，晋侯会诸侯于氵�琢海�晏于温。战国时为魏地。《史记·魏世家》：昭王十年，齐灭宋，宋王死于温。又安�鹜踉�年，秦军大梁下，予秦温以和。汉置温县于此。后汉初，更始将朱鲔守洛，遣兵攻温，寇恂击却之。唐徙治于李城。文德初，河东帅李克用遣兵攻河阳，朱全忠命其党丁会等赴救。河东将李存孝分兵逆战于温，为汴兵所败，即今县也。

李城今县治。战国时，秦攻赵邯郸，李同帅其徒赴秦军，秦军退。同死，封其父为李侯，邑于此。《续汉志》平皋县有李城。晋永和五年，石虎没，其下张豺擅命，虎子遵时出镇关右，至李城，举兵趣邺。城西南有李陂，淹地百余顷，葭苇生焉。又有鸣雌城，在县南。《楚汉春秋》：汉高祖封善相者许负为鸣雌侯，此其食邑也。

○黄河在县南二十里。自孟县流入县界，与河南府巩县接境。

济水在县南。自济源县流入，经县西南虢公台下，又南注于河。《志》云：县西三十里有沇河堤，旧筑以防横溢之患，长七十里，一名小金堤。○氵�姿�，在县西南，自孟县流入，达于河。又涝水，在县北十里，积涝而成，流入氵�姿�。

温润渠在县东。隋开皇中，刺史卢贲于河内引沁水为利人渠，又派入温县，名温润渠，以溉舄卤之地。

○虢公台在县西南，济水径其北。相传亦周封虢仲之地，亦曰虢公冢。俗名贺酒台。司马懿过故邑，集父老宴贺于此，因名。

附见：

怀庆卫在府城内。洪武六年建，辖左、右、前、后千户所四及守御卫辉千户所一。

◇卫辉府东至直隶开州二百三十里，南至开封府百七十里，西南至河南府二百六十里，西至怀庆府二百七十里，西北至山西泽州四百十里，北至彰德府一百九十里，东北至直隶大名府二百八十里。自府治至京师一千四百里，至南京一千五百里，至布政司见上。

《禹贡》冀州之域。殷纣所都。周既灭殷，分其地为比阝、�汀⑽�《世纪》：纣都朝歌，周灭殷，分殷都以北为�Γ�西为�停�东为卫。朝歌，今直隶�鱿刂�废卫县是。后以卫封康叔，居河、淇之间春秋时，�Α��徒匀胗谖�。其后卫为翟所灭，齐桓公更封卫于河南楚丘见直隶滑县。而河内殷墟，寻属于晋。战国属魏。秦为三川郡地。二汉为河内郡地。曹魏置朝歌郡。晋改置汲郡治汲。后魏因之魏收《志》：郡治枋头城。枋头，见直隶�鱿�。东魏置义州。后周改卫州又分置修武郡。《隋志》：州郡俱置于朝歌县。隋初郡废，仍曰卫州。大业初，复为汲郡治卫县，故朝歌也。唐复曰卫州治汲县。天宝初，亦曰汲郡。乾元初，复故。宋仍曰卫州亦曰汲郡。金因之，亦曰河平军大定二十六年，以河患，徙治共城。二十八年，复故。贞�倘�年，又徙治胙城县。元曰卫辉路复治汲县。明为卫辉府，领县六。今仍旧。

府南滨大河，西控上党，称为冲要。《战国策》：吴起谓魏武侯，殷纣之国，左孟门孟门山，见前太行山，右漳、釜漳、釜，二水也。《史记》作右太行，前带河，后被山《史记》作常山在其北，大河经其南。张仪说楚曰：秦下甲攻卫阳晋阳晋，见山东曹县。府境即卫地，必大关天下之胸。苏秦说赵曰：据卫取淇，则齐必入朝秦。盖其地在天下中矣。后汉安帝时，朝歌贼宁季等作乱，虞诩出为朝歌长，谒河内太守马棱曰：朝歌者，韩、魏之郊韩界上党，魏界河内，俱接于太行，故云郊，背太行，临黄河，去敖仓不过百里在开封府荥阳县，见河阴县。而青、冀之民，流亡数万，贼不知开仓招众，劫库兵，守成皋，断天下右臂，此不足忧也。

汲县附郭。本殷牧野地。汉置汲县，属河内郡。魏属朝歌。晋为汲郡治。后魏兴和中，为义州治。北齐置伍城郡及伍城县。后周郡废，以伍城县属卫州。隋开皇六年，改为汲县，仍属卫州。唐初为义州治。武德四年，州废，属卫州。贞观初，徙卫州治此。今府城周六里有奇，有东西北三门，编户四十里。

○汲城在府城西南二十五里。《秦纪》：庄襄三年，蒙骜攻魏汲，拔之。又始皇七年，骜还兵攻汲，是也。汉为汲县治。后汉崔瑗筑汲城，即此。东魏兴和二年，恒农人率户来归，因置义州于汲县城中。魏收《志》：时置义州于汲县陈城内，领伍城、义宁、新安、渑池、恒农、宜阳、金门等七郡二十八县，盖皆侨置于汲县界。高齐时，悉省入伍城郡。《北史》：时分河内、汲郡二郡界扶风之地，立义州，以置关西归正之民。是也。《后周书》云：魏大统六年，陕州行台宫延和等降于东魏，东魏以河北马场为义州以处之。《通典》：汲郡，古牧野地。后魏太和十七年，徙代畜于石济之西，故有河北马场。又有怀义等屯，亦高齐于义州置，以给河南之费。盖其地皆属义州也。宋白曰：卫州旧城，隋以前谓之陈城。《郡国县道记》云：武王伐纣，于此列陈，故名。陈，俗作阵。隋改伍城为汲县，移于今治。

比阝城在府东北。周武王克商，分其地为�Α��汀⑽溃�是也。又�统牵�在府东北十三里。《通典》：新乡县西南三十二里有古�凸�城。○隋兴城，在府北二十里。《隋志》汲郡有隋兴县，开皇六年置，寻又析置阳源县。大业初，以阳源县并入隋兴。唐初，又废隋兴入汲县。

延津城在府南。《战国策》谓之�鑫＝颉？子贝镌唬杭囱咏蛞病：航ò仓校�曹操遣于禁渡河守延津。晋永嘉中，群盗汲桑等破邺，济自延津，南击兖州。城盖后汉末所筑，南临河津，为戍守处。《一统志》：延津关，在府东南二十五里，即延津城矣。

○苍山在府西北四十里。一名苍峪山，亦曰青岩山。产珉石，上有龙潭。又府西三十里有仙翁山，一名神山。《寰宇记》：县东北五十里有博望冈，接内黄县界。内黄，今属大名府。

○黄河旧在府东南十七里。东北流，南接胙城县，北接直隶�鱿亟纭Ｋ问保�州西南有王供埽。熙宁四年，决王供埽，即此。详见川渎异同。

卫河在城北一里。源发苏门山，经新乡县北，又东至城北，又东北入大名府�鱿亟纭Ｋ屐镜垡�之为永济渠，亦曰御河。《宋志》卫州东北有御河，直至乾宁军，于此运军食馈边，是也。元人漕江淮之粟达于河，至封丘，陆运一百八十里，至淇门，入御河。永乐初，卫士唐顺言：卫河南距黄河，陆运五十余里，若开卫河，距黄河百步置仓廒，受南方所运粮饷，转致卫河，公私两便矣。乾宁军，今直隶青县。余详直隶大川。

黑龙潭在府城西。旧时黄河决溢，潴而为潭处也。上有黑龙神庙。宋建炎二年，岳飞大败金人于胙城，又战于黑龙潭，复大败之。

○卫关在府南境。旧《志》：汲县有卫关，亦大河津济处。

淇门镇城东北五十里。唐大顺初，朱温寇魏博，分遣其将丁会等渡河，取黎阳、临河，庞师古等下淇门、卫县。五代梁龙德二年，与晋军夹河相持，戴思远袭陷卫州，又攻陷淇门及共城、新乡等县。《九域志》汲县有淇门镇。元人运道，自封丘中栾镇，陆运至淇门。明初，徐达定中原，规取河北，自中栾渡河，下卫辉，至淇门镇，是也。黎阳等，见大名府。

杏园镇在府城东南。旧为黄河津济处，设戍守。唐乾元初，郭子仪讨安庆绪于相州，自杏园渡河，至获嘉，败贼将安太清之兵。《九域志》汲县有杏园镇。○卫源驿，在府城西，明初置。

白公庙在府东。宋绍定六年，金主次于河北，遣其臣白撒攻卫州，不能克而还，蒙古将史天泽追败之于白公庙。

牧野在府东北。司马彪曰：北去朝歌十七里。周武王伐纣，陈师牧野。《诗》，会于牧野，是也。《水经注》：自朝歌南暨清水，土地平旷，据皋跨泽，悉牧野矣。又比干墓亦在焉。《水经注》：朝歌南有比干墓。魏主宏太和十八年，自邺南巡，过比干墓，祭以太牢，是也。

胙城县府东三十五里。东北至直隶滑县九十里，古胙伯国，周公支子封此。春秋时，为南燕国。战国属魏。汉置南燕县，属东郡。东汉为燕县。晋省。石勒复置燕县，兼置东燕郡。其后慕容德据之，改为东燕县。后魏因之，仍属东郡。隋开皇十八年，始曰胙城，属滑州。唐、宋因之。金属开封府，又改属卫州。贞�讨校�移卫州治此。元还治汲县，以县属焉。今县城周五里有奇，编户三十五里。

○东燕城在县西。春秋时之南燕也。《左传》隐五年，卫人以燕师伐郑。战国属魏。秦始皇五年，蒙骜攻魏，拔燕、虚。秦为燕邑。汉初，卢绾、刘贾与彭越复击破楚军于燕郭西。又汉将王武反黄、程处反燕，曹参往击，尽破之。孔氏曰：黄，今内黄黄泽；燕，即南燕也。汉置南燕县。后汉初为樊��封邑。晋省县而城犹存，谓之东燕城。光熙元年，进东嬴公腾爵为东燕王，东燕国盖置于此。永嘉二年，石勒寇邺，诏车骑将军王堪屯东燕以拒勒，既而为刘渊将刘景败于延津。大兴二年，石勒将桃豹屯陈川，为祖逖将韩潜所逼，退保东燕。升平二年，故赵降将高昌保东燕，慕容隽遣兵攻克之。太和四年，桓温伐燕，不克，自枋头奔还，以毛虎生为东燕太守。沈约曰：东燕郡，江左分濮阳置。《晋志》：石虎分东燕郡，属洛州。后魏为东燕县，属东郡。隋始改置胙城县。《新唐志》：武德初，于胙城县置胙州，又析置南燕县于此。州旋废，仍以南燕省入胙城。又旧胙城，在县南。杜预曰：南燕县西南有胙亭，古胙国也。隋盖因以名县。

新城在县西南。《金志》：大定二十六年，卫州避河患，徙治共城。二十八年，还治汲县。贞�潭�年，城宜村。三年，徙卫州治于宜村新城。五年，以胙城为倚郭县。正大八年，以石�嫘鲁牵�是也。元初复还旧治。

桃城在县东三十里。战国魏之桃邑。赧王四十二年，楚黄歇说秦拔虚、桃。虚与桃相近也。汉初封项襄为桃侯，邑于此。又虚城，亦在县东南，战国时魏邑也。秦始皇五年，蒙骜攻魏，拔燕、虚，此即虚邑矣。或以为朝歌，误。

○黄河旧在县北。自新乡县流入境，接汲县界，又东入大名府�鱿鼐场＝鹗被坪勇啪觯�河在县南。元时自开封府原武县决而东南流，北道之河遂绝。

文石津在县东北。旧为大河津济处。胡氏曰，津在东燕之东北，枋头之东南，是也。晋永嘉四年，石勒围陈留太守王讠赞于仓垣，为讠赞所败，退屯文石津。六年，石勒自葛陂北行，至东燕，将渡河，闻汲郡向冰聚众数千，壁枋头，恐邀之，从张宾言，使支雄等自文石津缚筏潜渡，尽取其船。勒遂自棘津渡河，击冰，破之。今堙。仓垣，见陈留县；葛陂，见新蔡县。

棘津在县北。黄河自新乡县界流经此，亦谓之石济渠，故南津也。《春秋》僖二十八年，晋伐曹，假道于卫，卫人不许，还自南河济，即此津矣。亦谓之棘津。昭十七年，晋荀吴帅师，涉自棘津，用牲于雒，遂灭陆浑。晋永嘉六年，石勒将图河北，济自棘津，击破向冰于枋头。永和八年，戴施救冉智于邺，自仓垣徙屯棘津。《水经注》：河水经东燕故城北，有棘津之名。棘津，盖石济南津也。旧有棘津亭。《寰宇记》云：津在汲县南七里。

石济旧在县东北。《水经注》：河水径东燕故城北，有济水自北来注之，即石济也。宋元嘉三十七年，王玄谟将兵取河南地，攻滑台，遣垣护之为先锋，帅百舸屯石济。石济在滑台西南百二十里。及玄谟败退，不暇报护之，魏人连战舰断河，绝护之还路，河水迅急，护之中流而下，遇连舰，以长柯斧断其铁锁，魏不能拒。后魏大和十七年，将迁洛阳，自河南城如虎牢，舍于石济。十八年，敕后军将军宇文福行牧地。福表石济以西，河内以东，距河凡十里为牧场，自代徙杂畜置其地。自是常畜戎马十万匹。正光以后，始渐衰耗。十九年，魏主自滑台还洛，舍于石济。又北魏主�酚牢跞�年，与高欢隙，遣汝阳王暹分兵守石济，欢使其党韩贤拒之。宇文周末，尉迟迥以杨坚擅政，起兵相州，招东郡守于仲文，仲文不从。迥遣宇文胄自石济、宇文威自白马济河，二道击之，既而杨素攻杀宇文胄于石济。今亦为平陆矣。白马，见大名府滑县。

濮渠在县南。《寰宇记》：渠在城南一里，自酸枣县流入。《水经注》：濮渠东北经燕城南，为阳清湖，又经桃城南，入濮阳县。濮阳，今直隶开州也。

○瓦亭在县东北。春秋时卫地。定八年，公会晋师于瓦。杜预曰：燕县东北有瓦亭。刘昭曰：县北又有雍乡。谢沉《书》：赤眉攻雍乡。是也。○万户营，在县东南。《志》云：元末万户陈荣置营于此，因名。

新乡县府西五十里，南至开封府阳武县八十里。本汉河内郡之获嘉、汲二县地。隋开皇初，于古新乐城置新乡县，属怀州。唐初属义州，后寻属殷州。贞观初，属卫州。宋因之。熙宁中，省入汲县。元�坛酰�复置。今县城周九里有奇，编户五十里。

○新乐城今县治。晋太和五年，燕慕容臧所筑。元魏尝以获嘉县治此。魏收《志》，太和中，获嘉县治新乐城，是也。隋改置今县。唐武德二年，王世充使刘黑闼守新乡，为窦建德所获。朱梁开平五年，晋将周德威逼卫州，拔新乡及共城。新乡，皆今治也。

获嘉城在县西南十二里。本汲县之新中乡。汉武元鼎六年，东巡至此，适灭南越得吕嘉首，因置县。自汉以后县皆治此。至隋，始迁而北，今获嘉县是也。

○五陵冈县东北二十里。阜之大者有五，因名。又红土冈，在县北十里，俗传为纣师倒戈血流之所。

○黄河在县西南。旧自获嘉县流入境，又东北经汲县界。今自县西南流入阳武县界。又县境有汉堤。《志》曰：自获嘉西南四十里，至县南，又东北至胙城县，又北接汲县，皆有汉古堤。

卫河在城北。又东入汲县界，或谓之清河。又清水，在县西北。《志》云：清水出怀庆府修武县西北，经获嘉县北六里，又东至新乡县西北侯家桥，而入于卫河。

沁河在县西。今涸。《一统志》：沁河故道，自怀庆府武陟县入获嘉县境，下接新乡县，又东北接汲县界，北抵清河。按：沁河自武陟而东，从高入卑，势如建瓴。《府志》称卫辉浮图最高，才与沁水平，故万历十五年莲花池之决，为患甚烈，所当谨杜其端云。详见武陟县。

○临清关在县东黄河北岸。隋仁寿四年，炀帝发民掘堑，自龙门抵临清关。大业九年，杨玄感作乱，自黎阳引兵向洛阳，修武民相率守临清关，玄感不得渡，乃于汲郡南渡河，是也。《一统志》云：关，唐所建。误。

延津关旧在县东南，所谓大河北岸之延津也。汉建安五年，袁绍以颜良败于白马，自黎阳渡河，追操军，沮授谏曰：今宜留屯延津，分兵官渡，谓此延津也。《唐志》新乡县有延津关。○李台寨，在县东南。《志》云：元末，里民避兵之处。明改为李台驿。永乐中废。今县城东有新乡驿。

获嘉县在府西北一百里。西南至怀庆府修武县五十里。周之修武地。汉置获嘉县，属河内郡。晋属汲郡。后魏因之。后周置修武郡。隋开皇初，废郡，属怀州。十六年，又置殷州于此。大业初，州废，仍属河内郡。隋末，王世充复置殷州。唐武德二年，李厚德逐其殷州刺史，以城来降，仍置殷州。贞观初，州废，以县属怀州。宋因之。明初改今属。县城周三里有奇，编户二十七里。

北修武城今县治。后魏末，分修武县置北修武县，以故县为南修武县。后齐省入南修武，复曰修武县。隋开皇四年，移获嘉县治此。唐武德五年，世民击刘黑闼军至获嘉，黑闼弃相州退保�笾荩�是也。○齐州城，在县西南二十五里。《志》云：南北朝时，尝侨置齐州于此，城因以名。今亦名齐州村。

○同盟山在县东北五里。相传武王伐纣，与诸侯同盟处。

○黄河在县南六十里。自武陟县流经县界，又东入新乡县界。

清水在县北六里。自辉县流入，又东至新乡县而入卫河。○太白陂，在县西北十里，其上流即吴泽陂也。自修武县流入境，下流入于清水。

○茅亭《括地志》：在县东北二十里，周苏忿生之邑也。周桓王与郑��赞、茅，襄王又以��赞、茅与郑，即此。徐广曰：修武故县有茅亭。○崇宁驿，在县治东南。又县南十里有亢村驿。

淇县府北五十里。北至彰德府汤阴县六十里，东至直隶�鱿仄呤�里。汉河内郡朝歌县地。唐、宋时，卫县之鹿台乡也。元初置淇州，又置临淇县为州治，属大名路。至元三年，省临淇县，以淇州属卫辉路。明初，改州为县。今县城周三里有奇，编户二十六里。

○朝歌城在县东北。杜佑曰：卫县西二十里有朝歌古城。《括地志》在卫州东北七十二里，即纣所都也。《左传》：齐伐晋，取朝歌。战国时，属魏。秦始皇五年，拔魏朝歌。汉因置朝歌县。隋改曰卫县。今见直隶�鱿亍＝�《志》云：县东二十里有卫县城，康叔所封。又云：今县西南二十里有朝歌寨。

临淇城县西北十里。东魏天平初，置临淇县，属林虑郡。北齐废。隋开皇十六年复置，属相州。唐废。元初，复置临淇县，为淇州治，盖因旧名也。《志》云：今彰德府林县南七十里有临淇城。又魏德城，在县东，亦东魏天平二年置，属林虑郡。北齐废。《括地志》：魏德故城，一名晋鄙故城，在卫县西北五十里，即信陵君矫夺晋鄙兵处。

○朝阳山在县西十五里。有岩石泉林之胜。又县西南三十里有青岩山。唐天宝末，甄济隐此，安禄山辟之不就。其上有水帘洞。又县西北二十里有灵山，上有黑龙泉。又金牛岭，在县西十五里。

○淇水在县西北三十里。《山海经》：淇水出沮洳山。《水经》：淇水出隆虑县西大号山。杜佑曰，出共县之共山，是矣。上流自彰德府汤阴县流入境，又东至大名府�鱿匚鞫�入卫河。淇水亦兼清水之名。○阳河，在县西南三里，一名太和泉。自辉县东流，经县界，东入卫河。相传纣斫朝涉之胫于此，亦名斫胫河。

肥泉在县东。《水经注》：淇水至朝歌东南，有马沟水出朝歌城北，东南流合美沟水。美沟水出朝歌西北大岭下，东南流与马沟水合，又东南注于淇水，为肥泉。《诗》曰：我思肥泉。《尔雅》：归异出同曰肥。犍为舍人曰：水异出，流行合同为肥。是水异出同归矣。

○淇园在县西北，地名礼河社。汉武帝塞瓠子决河，下淇园之竹以为犍。东汉初，寇恂为河内太守，讲武肄射，伐淇园之竹，为矢百余万。章帝建初七年，幸淇园。今废。瓠子河，见直隶开州。○淇门驿，在县城西南，明初置。城西北又有淇县递运所。

鹿台在县东北。刘向曰：朝歌城中有鹿台，大三里，高千尺。《志》云：今县之南阳社有鹿台，县东北吴里社有巨桥，皆殷纣积粟处。

黄桥在县西南。胡氏曰：朝歌西有黄泽，泽水右入荡阴县之荡水，谓之黄萑沟。桥当在沟上。晋永康二年，成都王颖起兵于邺，讨赵王伦，前锋至黄桥，为伦党孙会等所败，即此。亦见直隶内黄县。

辉县府西六十里。北至彰德府林县百七十里，西北至山西陵川县九十里。本共伯国，春秋时属卫，战国时属魏。汉置共县，属河内郡。高祖封旅罢师为侯邑。晋属汲郡。后魏因之。东魏改属林虑郡。后齐废。隋开皇六年，复置共城县，属怀州。唐武德初，置共州。四年，州废，以县属殷州。贞观初，属卫州。宋因之。金大定中，徙卫州治此，以避河患。旋复旧，改县曰河平，又改曰苏门。贞�讨校�又置辉州治焉。元省苏门入州。明改州为县。今城周四里有奇，编户五十二里。

○共城今县治。春秋时卫邑。《左传》隐元年，郑公叔段出奔共。《战国策》：信陵君曰：通韩上党于共、宁；又云河内共、汲者也。秦灭齐，迁王建于共，饿而死。汉置共县。晋及后魏因之。隋改置共城县。自唐至宋，因而不改。宁，见修武县。

凡城在县西南二十里。周公子凡伯国。《左传》：凡、蒋、邢、毛、胙、祭，周公之胤也。隐七年，王使凡伯来聘。唐初，因析共城置凡城县，属共州，寻省。○王莽城，在县西北八十五里。三城如鼎足，相传王莽所筑。又县西南有邓城，南北朝时所置城也。

重门城在县西北二十里。魏主芳为司马师所废，降为邵陵公，筑宫于河内重门，即此。又刘曜为石勒所擒，谓勒曰：颇忆重门之盟否？又有重门山。后魏太和初，怀州民伊祁苟聚众重山作乱，洛州刺史冯熙讨平之，是也。或曰即苏门山之别名云。○山阳县城，在县西南七十里，本修武县之重泉村也。清水源于此。金兴定四年，置县，隶辉州。元省为山阳镇。

太行山县西五十里，连怀庆府界。有白陉，太行第三陉也。详见前名山太行。

苏门山县西北七里。一名百门山。有百门泉，泉通百道，《卫风》所咏泉源在左者也。或谓之百泉。《左传》定十四年，晋荀寅、范吉射以朝歌叛，晋人败郑师及范氏之师于百泉。宋建炎元年，王彦与金人战败，保共城西山，即苏门山云。卫水源于此。○共山，在县北七里，亦名九峰山，又谓之共北山，苏门之别阜也。杜佑曰：淇水源出于此。又方山，《志》云：在县西十里，山方正而上下平坦。

白鹿山县西北五十里。与太行连接，长泉水出焉。东晋太元十七年，丁零翟钊为慕容垂所败，自滑台北济河，登白鹿山，凭险自守处也。○黑麓山，在县北四十里。《水经注》谓之黑山，清水出于此云。

○黄河旧在县南。宋熙宁六年，内侍程舫言：得共城县旧河漕，若疏导入三渡河，可灌西坑稻田，即此。《志》云：三渡河，在县西四里，源出百泉之南，流入卫河。

卫水在县城北。源出苏门山，谓之搠刀泉，南流入新乡县境。《宋志》卫河源出百门泉，是也。《漕河考》：卫河自山东临清而下，每虞浅涩，盖因发源之处，建有仁、义、礼、智、信五闸，壅泉灌溉民田，以致水不下流。合于粮运时，将五闸封闭，俾水尽归运河，余月或从民便云。

清水在县西南七十里。有重泉并注，东流经获嘉县境，下流合于卫河。○长泉水，在县西。出白鹿山，东南伏流一十三里，至邓城西北，重源浚发，世亦谓之重泉水。南径邓城，又谓之邓渎。亦谓之白屋水。司马懿征公孙渊，还达白屋，即此水也。又东注于清水。

侯赵川在县西北三十里，接彰德府汤阴县界。四面皆山，中甚平旷，即苏门之北麓本无川也。宋建炎元年，岳飞破金人于新乡，复其城，又败金人于侯赵川，引军益北，战于太行，又败之。

○侯赵川关县西北七十里。又鸭子口关，在县西七十里。俱有巡司。县西北十里又有马武寨。盖皆太行之要隘也。

附见：

守御卫辉千户所在府城内。洪武二十三年置，属怀庆卫。

◇彰德府东至直隶大名府二百二十里，南至卫辉府一百九十里，西南至山西泽州三百二十里，西至山西潞安府三百里，北至直隶广平府一百八十里。自府治至京师一千二百里，至南京一千七百里，至布政司三百六十里。

《禹贡》冀州之域。殷河�ゼ拙酉啵�即此。春秋为晋东阳地。战国为魏之邺地，后属赵。秦为邯郸郡地。汉为魏郡治邺，见临漳县。东汉末，冀州徙治焉。曹魏以受封于此，称为邺都。晋仍为魏郡，属冀州。后赵石虎、前燕慕容隽，并都邺苻坚灭燕，亦置冀州，治邺。后魏仍为魏郡，兼置相州魏主�秩『峪ゼ拙酉嘀�义，置州名相。东魏都此，改司州以魏郡太守为魏尹。北齐又都之改魏尹为清都尹。后周仍置相州及魏郡周末，移治安阳城。隋初，废郡，炀帝复改相州为魏郡。唐仍曰相州。天宝初，改为邺郡至德二载，安庆绪据此，伪改安成府。乾元初，复为相州五代梁乾化五年，分天雄军置昭德军节度于此。明年，入晋，仍合于天雄。五代晋天福三年，置彰德军兼领澶、卫二州。宋仍为相州亦曰邺郡及彰德军。金为彰德府。元曰彰德路。明初复为彰德府，领州一，县六。今仍曰彰德府。

府山川雄险，原隰平旷，据河北之噤喉，为天下之腰膂。春秋晋之东阳地也。《左传》襄二十二年，齐侯伐晋，赵胜帅东阳之师以追之杜预曰：东阳，晋之山东，魏郡广平以北是也。战国魏得其地，雄于三晋，后入于赵。范雎谓秦王：弛上党以临东阳，则邯郸口中虱也。又国子曰：兼魏之河南，绝赵之东阳，则赵、魏亦危矣。其后谓之邺。燕太子丹曰：今秦举兵临赵，王翦数十万之众距漳、邺，而李信出太原、云中，赵必不支秦。两汉以来，魏郡称为雄固。袁绍窃据于此，既而曹公擅有之，训兵积粟，雄长中原。左思《魏都赋》：尔其疆域，则旁极齐、秦，结凑冀道；开胸殷、卫，跨蹑燕、赵；山林幽映，川泽回缭。晋永嘉末，张宾谓石勒曰：邺有三台之固，西接平阳，山河四塞，宜北徙据之时石勒在葛陂，故云北徙。葛陂，见新蔡县，以经营河北。勒遂引兵渡河勒至邺，会刘琨兄子纟寅方镇邺，保三台以自固，诸将欲攻之。宾复曰：三台险固，攻之未易猝拔。乃进据襄国，今直隶顺德府也。其后石虎自襄国徙都邺，慕容氏亦雄据于此。拓跋孝文之去代迁洛也，经邺，登铜雀台，其臣崔光进曰：邺城平原千里，漕运四通，有西门、史起旧迹，可以富饶，请都之。及高欢自赵州入邺，一战而霸业遂成，既管魏权，挟其主东迁。是时兵力雄盛，十倍于关西矣。周末，尉迟迥举相州之众，问罪杨坚，西方震动，韦孝宽仅而克之。及隋末，群雄角遂，起于河北者，未尝不急争相、邺。盖驰逐中原，邺其绾毂之口矣。唐天宝乱起，再犯关、洛，相州每当其冲。安庆绪偷息于此，犹足以抗九节度之师；田承嗣恣睢自擅，天雄兵力为河北最者，岂非相州形胜有以助之欤？朱梁之季，犹争相州以图河北。刘知远之自立于太原也，契丹亦知置军彰德以扼要害时契丹犹据汴，乃分屯昭义、彰德、河阳以备太原之师。宋靖康初，女真将粘没喝犯泽州，种师中议由邢、相捷出上党，捣其不意，当可以逞，不果。夫相州唇齿泽、潞，臂指邢、�螅�联络河阳，襟带澶、魏，其为险塞，自关以东当为弁冕。或以地气偏残，人情险�炼�少之，岂笃论哉？又漳水在邺，富饶所资也。《史记》：魏西门豹为邺令，凿十二渠以富民邺西有十二�龅牵�亦名西门渠。《汉·沟洫志》：史起为邺令，引漳水溉邺，以富魏之河内。汉武帝太初二年，修理西门豹所分漳水，为陂流以溉民田。曹公建安十八年，凿渠引漳水，入白沟以通漕白沟，即卫河。见大名府。东魏天平中，决漳水为万金渠，亦曰天平渠。唐咸亨三年，又引为金凤、菊花诸渠以溉邺南详见临漳县。宋天圣四年，王氵公上言：魏史起为邺令，凿十二渠引漳水溉田，历汉、魏、齐、隋不绝。唐至德后，其渠遂废。今相、魏、磁、�笾�田，并漳水者，斥卤不可耕，又取为牧地，民益困。请募民复十二渠，渠复则水分，无奔决之患，可以富数郡之民。诏河北漕司规度。而议者谓漳水岸高，难开导，浑浊不可溉田。氵公又奏：渠田起于战国魏襄王时，前载但言灌溉之饶，不言疏导之法。唯《相州图经》载天井堰，魏武所作，凡十二里，分十二�龅牵�相距二百步，互相灌注。故《魏都赋》云：�龅橇魇�二，同源异口《水经注》：魏武遏漳水，回流东注，号天井堰，作十二�龅牵�一源分十二流，皆悬水门。陆氏《邺中记》：水所溉之处，名曰晏陂泽。然则为渠之法，必就高阜，凿岸为渠，截流为堰，然后行水，数里方至平田。若渠开二十四丈，则作堰之功，可损其半，日役万人，五十日而罢。若采�由街�石见大名府�鱿�，取�嫜糁�木见林县，给利成之铁相州有利成铁冶，用郑白渠之法郑白渠，见陕西西安府，扼中流以作堰，下流大渠，分置斗门，余水东入于御河，或水盛溢，则下板闭渠以防奔注，复三百年之废迹，溉数万顷之良田，虽劳不可已也。议卒不行。后沿为河北转运使，导相、卫、邢、赵天平、晏陂诸渠晏陂，即天井堰，溉田至数万顷。

安阳县附郭。本纣之朝歌地。七国时，为魏宁新中邑。徐广曰：宁，一作曼。秦昭襄王五十年，王��从张唐拔之，更名安阳。汉省入荡阴县。昭帝尝封上官桀为侯邑。晋始置安阳县，属魏郡。后魏又并入邺，后复置，属汲郡。后周末，自故邺城移相州治此，亦曰邺县。隋开皇十年，复曰安阳。今编户八十四里。

相城在府西。《帝王世纪》：河�ゼ拙酉唷＝癯俏鞅蔽謇镤∷�南岸有河�ゼ壮牵�一名畿城，即相城矣。隋开皇十年，分安阳置相县。大业初，复废。唐初仍置相县。武德五年，废。《志》云：相城在府西十五里。又有殷太甲旧都，在故邺城西南。○魏郡城，刘�骶湓唬涸诎惭粑鞅逼呃铮�汉郡治此。

安阳城在府西北。魏宁新中邑也。《史记》：楚考烈王六年，秦围赵邯郸，楚遣将军景阳救赵。七年，至新中，即此。胡氏曰：故城在今县西北十里。秦曰安阳。始皇十六年，桓�骞フ裕�取邺、安阳。《晋土地记》：安阳城，在邺城南四十里。永安初，东海王越奉乘舆讨成都王颖，前锋至安阳。永和五年，后赵石遵举兵河南，自荡阴进至安阳。太和五年，苻坚伐燕，自帅精锐发长安，趣洛阳，七日而至安阳。太元八年，慕容垂谋复燕祚，自河阳趣邺，至安阳，是也。魏收《志》：天平初，安阳、荡阴俱并入邺县，后复置。《郡志》云：安阳凡四迁：秦县在今府城东南四十三里；晋置县于今县西南；隋开皇十年，复徙县于洹水南；大业十年，移郡郭内。今府城，宋景德三年筑，周十九里。今止九里有奇，门四。

永定城在府城东四十里，与大名府内黄县接界。本晋之长乐县，属魏郡。高齐废入临漳县。隋开皇八年，复置。十八年，改曰尧城。唐因之，属相州。唐天�讨校�改曰永定。朱梁开平中，曰长平。后唐同光初，复曰永定。宋天圣七年，避真宗山陵名，改永和。熙宁七年，废为镇。旧城周三里有奇，洹水环其西南隅。《安阳县志》云：永定城东有鲧堤，鲧治水时所筑，以捍孟门溢河，今谓之三刃城。

防陵城在府南愁思冈上。相传纣囚文王于�桌铮�城此防之。冈亦曰防城冈。战国时魏邑。《史记》：赵廉颇攻魏，拔防陵、安阳。孔氏曰：安阳南有防水，防陵盖以水为名。防水，今见汤阴县。○灵泉废县，在府西南。后周置灵泉县，属相州。隋因之。唐武德四年废。灵，《唐志》作零。又顷城，在府西北虎涧南五里，周仅四十步。相传卫顷公筑。

○韩陵山在城东北十七里。相传韩信尝屯此，因名。北魏主嗣泰常八年，自代至邺，畋于韩陵山。普泰二年，尔朱兆等攻高欢于邺，欢于韩陵为圆陈，连系牛驴以塞归道处也。俗名七里冈。旧有栗园在山东北。高欢与尔朱兆等战，高敖曹以千骑自栗园出，横击兆军，是矣。

蒙赉山在府城西南二十五里。后魏孝文迁洛阳，于此颁赉从臣。又宝山，在府西南四十里，产白石，陶人取以为器。山有八峰，峰下有泉，其西北为清凉、马鞍诸山，俱高胜。又铜山，在府西北四十里，旧产铜。○龙山，在府西四十里，周十里，高五里，洹水洑流出焉。左思《魏都赋》所云虎涧龙山也。又高望山，在府西北八十里。山最高，可以远望。

蓝嵯山在府城西。《晋书》注：安阳境有蓝嵯山。杜佑曰：山在安阳。后汉建安九年，袁尚自平原还救邺，依曲漳为营，操围之急，尚遁保蓝口，盖蓝山之口也。或谓之祁山。诸葛武侯谓曹操危于祁连者，盖即蓝口之战云。

愁思冈在城南十五里。魏曹植尝悲吟于此，因名。隋文帝改曰崇义冈，俗曰望喜冈。冈周七里，防城在其上。薛居正曰：冈在汤阴县界。郭子仪讨安庆绪，拔卫州，进军向邺。庆绪收余兵，拒战于愁思冈。石晋末，契丹入汴，执晋少帝及母后辅臣，寻还北，至此，登冈饮酒，因讹为愁死冈。○野马冈，在城北三十三里。冈侧有涧曰彪涧，亦曰虎涧。又有黄衣水，在冈东南，注万金渠入于鸬鹚陂。陂在临漳县境。

○安阳河在府北四里。本名洹水。出林县西北林虑山中，东流经府境，又经临漳县西南，达直隶成安县界，至内黄县界永和镇而入卫水。《左传》叔孙声伯梦涉洹水，是也。苏秦说赵肃侯：令天下将相，会于洹水之上。曹操攻邺，进军至洹水。又尔朱兆等攻高欢于邺，夹洹水而军。马燧讨田悦，亦夹洹水而战。一名安阳河。唐乾元二年，九节度之师与史思明战于安阳河北，溃还。石晋开运二年，契丹入寇相州境，晋军陈于安阳水南，是也。既而契丹陈于安阳水北，复逾水，环相州而南，至汤阴，晋军驰救，乃还。胡氏曰：洹水经安阳县而东流，谓之安阳河。

漳水在府北四十里。自林县东流经此，又东北接临漳县界，清漳水流合焉。《史记》：赵成侯二十四年，魏归我邯郸，与魏盟于漳水上。《水经注》：后汉建安十八年，曹公凿渠引漳水东入清洹以通河漕，名曰利漕渠。是也。《郡志》：漳河旧自安阳丰乐镇北，东流过临漳南，又东北至馆陶而南入卫。正德十五年，漳水溢，南决，自安阳显王村南流，折而东过崔家桥，又东过永和、吕村入卫，袤百余里，广四十里。境内上田，悉成□□。详见直隶大川。

万金渠在府西北二十里。本东魏之天平渠。《邺都故事》云：渠自安阳引洹水入邺，自邺入临漳以溉田。唐咸亨三年，复浚之，自府城西南宝山而东分注东南，以资灌溉。《唐志》：尧城北四十五里有万金渠，引漳水入故齐镇渠以溉田。宋元�桃院蠓稀Ｓ窒乇比�十里有清河渠，高齐清河二年堰漳水为渠处也。今废。

高平渠在府东南二十里。《志》云：府西三十里有高平村，自此堰洹水入渠。唐咸亨中，相州刺史李景引安阳水东流溉田，入广润陂，是也。宋至和中，韩琦判相州再疏之，置二水��，改曰千金渠。其水绕城而北，分流入城，以资灌溉。明弘治后，渠流渐淤。《志》云：广润陂，在府东二十二里。隋开皇八年，刺史梁士彦引汤阴县之汤、�锥�水，入陂以溉田。今堙。

水冶渠府西四十里。后魏引水鼓铸于此，因名。其水东北流十里，入洹水，溉田数百顷。○广遂渠，在府西南四十里。渠中水涌，四时不竭，亦名珍珠泉，民藉以溉。城西北又有蜀渠，流入高平渠。正德十四年，因旧渠开导，又复于东北作堰，障水入城壕，为灌溉利。又汤池，在府城外。晋太元八年，苻坚命慕容垂击丁零翟斌于新安，垂自邺行至安阳之汤池，是也。

○殷墟在府城北。《汲冢古文》：盘庚自奄迁北冢，曰殷虚。虚，与墟同。《国都城记》：安阳城，一名殷中，即北冢也。《相州图经》：安阳，纣都也。《战国策》曰：纣聚兵百万，左饮淇水竭，右饮洹水不流。今邑在二水间。《史记》云：二世三年，项羽与章邯盟洹水南殷墟上。亦即此矣。《水经注》：洹水东径殷墟。或以为即战国时之虚邑。虚邑，见前胙城县。奄，见山东曲阜县。

古垒在府北十里，南北斜长五里。唐郭子仪等九节度围安庆绪于相州时，营垒于此。《志》云：府西□□里有天禧镇□□宋天禧中，徙林虑。北齐镇于此。又回隆水驿，在府东九十里，永乐十六年建。府治西南又有邺城，永乐十三年建。○石梁驿，在府东北，古驿也。隋大业十年，李密从杨玄感之乱，被执至魏州石梁驿，逸去，即此。

安阳桥在府北四里安阳河上。石晋开运二年，契丹犯相州，晋军陈于安阳河南，既而诸军东趣黎阳，留步卒五百人守安阳桥。知相州苻彦伦以桥非五百人所能守，召入乘城为备，至曙，契丹果数万骑陈于安阳水北，是也。岁久桥坏。元至元间，伐石改建，东徙里许。亦曰洹水桥，旧名鲸背桥。

临漳县在府东北九十里。东至直隶魏县九十里，北至直隶成安县八十里。汉魏郡邺县地。晋建兴初讳邺，改为临漳。时邺已陷于刘聪，石赵仍称邺县。东魏天平初，分置临漳县，属魏郡。唐属相州。今城周四里，编户三十九里。

○邺城旧在县西二十里。春秋时，齐桓公所置。管子曰：筑五鹿、中牟、邺以卫诸侯。是也。后属晋。战国属魏，文侯二十五年，任西门豹为县令。安�鹜跏�九年，使晋鄙救赵邯郸，畏秦之强，止壁于邺。又赵悼襄王六年，魏与赵邺。九年，秦攻邺，拔之。又秦始皇十一年，王翦等攻邺，取八城。汉高十二年，置魏郡，治邺县。后汉初，更始将谢躬屯邺，光武使吴汉等袭邺，斩躬，悉降其众。建初七年，帝幸邺。初平二年，袁绍自为冀州牧，镇邺。建安八年，曹操败袁谭、袁尚于黎阳，追至邺，收其麦。九年，操攻邺，为土山地道以攻之，既而毁土山地道，凿堑围城，引漳水灌之，寻拔其城。十五年，建邺都，作三台。曹丕篡位，号为五都之一。晋仍为魏郡治。惠帝时，成都王颖镇邺。太安二年，自邺举兵逼洛阳。永安初，幽州都督王浚讨颖，入邺，大掠而去。永嘉初，群盗汲桑、石勒等攻邺，杀新蔡王腾，焚邺宫，火旬有五日方灭。建兴初，勒复使石虎攻邺，邺溃，勒使桃豹守之，寻使石虎镇焉。咸和六年，勒营邺宫。咸康初，石虎徙都焉。升平初，慕容隽亦都之。苻秦灭燕，仍为冀州治。太元九年，慕容垂叛秦，攻邺，拔其外城，苻丕退守中城。十年，晋将刘牢之等救邺，寻入邺城，既而丕复守之，寻弃邺如晋阳，慕容垂取之。二十一年，拓跋�智餐匕弦堑裙パ嘹�城，慕容德守邺，魏人不能克。隆安初，魏克中山，益兵攻邺。慕容麟说德曰：魏乘胜攻邺，邺城大难固，且人心忄匡惧，不如南趣滑台，阻河为境，伺衅而动，河北庶可图也。德从之。拓跋仪乃入邺，�忠蛑眯刑ㄓ诖耍�寻置相州。太和十七年，将迁洛都，因巡省至邺，筑宫于邺西。十九年，复如邺。孝昌二年，邺城叛降于葛荣，复讨平之，既而荣再攻邺。建义初，尔朱荣击破荣于邺北，尽降其众。永安二年，魏主使尔朱世隆镇邺。普泰二年，高欢起兵信都，进围邺，拔之。魏主朗自信都入居邺，尔朱兆等来攻，欢大败之于邺西，遂南入洛阳，还镇邺。天平初，欢迁魏主都此。二年，作新宫于邺，筑邺南城，周二十五里。元象二年，复城邺。《北史》：邺有南北两城，高欢迁其主善见至邺，居北城。明年，改筑南城而居之。其后高洋篡位，亦居南城。后周建德六年，灭齐，置六府于邺城。宣政初，移六府于洛阳，以相州为总管府。大象二年，尉迟迥起兵讨杨坚，坚使韦孝宽击平之。乃焚烧邺城，徙其居人南迁四十五里，以安阳城为相州理所，仍名邺，而改旧邺县为灵芝县。隋开皇十年，复邺县为安阳，而灵芝仍为邺县，县治即故邺都之大慈寺。唐贞观七年，筑邺县治所小城，仍属相州。宋熙宁六年，省入临漳。邺城旧有七门：南面曰凤阳门。晋永和五年，后赵石遵自河内举兵趣邺，入自凤阳门，升太武前殿，斩张豺于平乐市。明年，赵将孙伏都等起兵诛冉闵，不克，屯于凤阳门。闵毁金明门，击斩伏都等。中曰中阳门，亦名章门；次曰广阳门。二门皆在凤阳东。东面曰建春门；北面曰广德门；次西曰厩门，西面曰金明门，亦名白门。晋永和三年，石虎命其子宣祈祷山川，戎卒十八万出自金明门，虎从后宫登凌霄观望之，即此门也。其城东西七里，南北五里。又有宫城，东魏所建也，在南城中，城周六里，正南门曰朱雀门，其内曰阊阖门。天平二年，作新宫，既而阊阖门灾。武定五年，慕容绍宗擒梁萧渊明至邺，魏主升阊阖门受俘。又北则云龙门。武定八年，魏主禅位于高洋，洋出云龙门，入北城。《邺都记》：魏以阊阖、云龙为宫门，皆仿洛阳之旧。是也。其东曰万春门，西曰千秋门，又有神虎门。武定五年，魏主谋诛高澄于宫中，作土山地道向北城，至千秋门，门者觉之，以告澄，澄因勒兵入宫，幽其主于含章堂。齐武平初，高俨斩和士开于神虎门，帅兵屯千秋门。其后莫多、娄敬显等谋伏兵千秋门，斩高阿那肱不克处也。北门亦曰玄武门。周大象二年，悉皆焚废。今俗名故邺城曰邺镇。《邑志》云：今县城，明洪武十八年，县为漳水冲陷，因移今治。城周四里，西南去旧城十八里，去故邺城几四十里。又故邺都，北城在邺镇东南一里有奇，南城在邺镇东南三里。

�纬�在故邺县西。《水经注》：�嗡�出武安县山，东南流，经�纬潜保�又东入于漳。颜师古曰：�嗡�在邺西南。项羽击章邯，军于�嗡�上，大破之，是也。又司马彪曰：邺西有九侯城，纣三公国于此，一作鬼侯城。《隋图经》：九侯城，在磁州境。《括地志》亦云：滏阳西南五十里有九侯城。

平阳城县西北二十五里，周四里有奇。《史记》：秦始皇十三年，桓�构フ裕�败赵将扈辄于平阳。明年取平阳。汉初，靳歙将兵别下平阳。又袁尚救邺，循西山来，东至阳平亭，去邺十七里，即平阳也。《括地志》：临漳县西二十五里有平阳故城。《邑志》作�窝粢印Ｓ指吡瓿牵�在县东北二十里。《邑志》云：在县东南三里。战国时，乐毅聘魏，魏封为冈陵君，即此。后讹为高陵城。

讲武城在故邺城北漳水上。磁州南二十里亦有讲武城。皆曹操所筑也。又操有疑冢，凡七十二处，在漳水上，自讲武城外，森然弥望，高者如小山布列，直至磁州而止。

伯阳城在故邺城西。战国时魏邑。《史记》：赵惠文王十六年，乐毅将赵师攻魏伯阳。十九年，赵与魏伯阳。《括地志》：伯阳城，在相州邺县西，即汉之邯会县也。邯会，今见直隶肥乡县。

○东譈山在今县西南三十五里。东魏高澄凿池游玩于此，其后往往为游晏之所。亦谓之东山，旧在邺东也。又《北史》：武定初，魏主畋于西山。说者曰：邺无西山，盖即邯郸之西山。

紫陌在故邺城西北五里。行旅往来，必经之地也。《水经注》：漳水东出山，过邺，又北径祭陌西。战国时，俗巫为河伯娶妇，祭于此陌。田融以为紫陌。石赵建武十一年，造紫陌浮桥于水上。其后慕容隽入邺，投石虎尸于漳水，尸倚桥柱不流处也。后魏永安末，高欢建义，克邺城，尔朱兆等会军攻邺，欢出顿紫陌，寻败兆兵。东魏武定三年，高欢自晋阳入朝于邺，百官迎于紫陌。齐天保七年，南巡晋阳，百官辞于紫陌。八年，齐主在晋阳，征其弟上党王涣于邺，将杀之。涣至紫陌桥，逸去。后周建德六年，伐齐，师至紫陌桥，是也。又有紫陌宫，石虎所建。齐高洋复修为济口，巡游往来，百官祖饯，皆集于此。○显原陵，在故邺城西，石虎虚葬处。冈阜陂陀，隐然陵麓。《志》云：高平陵，亦曰西陵，在县西南三十里，即曹操陵云。

○漳水在县西。有二源：一出山西潞安府长子县发鸠山，曰浊漳。东流入府界，过林县北，又东经安阳县北，至县西而合清漳。一出山西太原府平定州乐平县少山，曰清漳。历辽州潞安府境，入府界，经涉县及磁州南，又东南至县西，合于浊漳。合漳村，在涉县东南、林县北。其相合处谓之交漳口，并流而东，至县南，又东北入直隶广平府成安县境。后汉建武二年，遣吴汉击檀乡贼于邺东漳水上，大破之。又曹操围邺，于城西引漳水，�鲫乱怨喑恰！段褐尽罚翰傥и�，凿堑周四十里，初令浅狭，示若可越，守者笑之，不出争利。操一夜浚之，广深二丈，引漳水灌之，城中大困。既而袁尚自平原还救邺，战败，依曲漳为营，操击走之。晋太元九年，慕容垂攻邺，亦引漳水灌城。唐郭子仪围安庆绪于相州，亦筑垒穿堑，拥漳水灌之。又有漳渠，在邺西紫陌桥下，谓之天井堰，亦曰西门渠，以西门豹所凿也。其后史起复修之，故《魏都赋》云：西门溉其前，史起灌其后。汉元初二年，复修故渠以溉田。魏武又于邺西二十八里堰为渠，东入邺城，经宫中，又东注为南北二沟，夹道东出石窦下，注隍水，以水激有声，名曰长鸣沟。《典略》：建安十八年，曹公作金虎台，于其下凿渠，引漳水入白沟以通漕，是也。又东魏都邺，兴和三年，筑漳滨堰。自隋及唐，皆引漳穿渠以资灌溉。宋天圣末，亦尝修浚。明洪武十五年，漳水决溢，为民患。永乐九年，复决于张固村，北合于滏阳河，寻修塞之。今有晏公堤，在县南二里，东西长四十五里；又有障城堤，在县西南十五里：皆以卫漳水之决溢。

滏水在县西十五里。亦曰滏阳河。源出武安县东滏口山，泉源沸涌，若釜水之汤汤，故以滏名。经磁州而东南流，至县西北，入漳河。袁尚救邺，循西山东至阳平，去邺十七里，临滏水为营。胡氏曰：滏水在邺北，《魏都赋》所云北临漳、滏也。永乐中，漳河自张固村决入滏水，暴流汹涌，境内田庐，悉被其患。成化中，漳水复挟而东南出，滏水之旧流几绝。

洹水在县西南四十里。自安阳县流入县境。《水经注》：洹水东北流经邺城南，又分为二水，北径东明观下，是也。

万金渠在县西南。东魏天平中，浚漳水为万金渠以溉田，亦谓之天平渠。○菊花渠，在县东南四十里，自故邺县引天平渠水溉田，屈曲三十里。其北三十里有利物渠，自磁州下流入广平之成安县，皆取天平渠水以溉田。唐咸亨四年，令李仁绰所开。

金凤渠在县南五里。唐咸亨三年，引天平渠下流东至金凤台侧，又东出以溉田。又有百阳渠，在县西南四十五里，亦自天平渠引漳水南入安阳县界，亦曰安阳渠。

石渎堰在故邺城东。魏武引漳水入邺城，又东出为石窦堰，是也。晋永和六年，冉闵之乱，后赵将张贺度据石渎，即石窦矣。

三户津孟康曰：在故邺城东北二十三里。《水经注》：漳水东径三户峡，为三户津。秦二世三年，楚项羽使蒲将军引兵渡三户，军漳南，击章邯，是也。

蒲池在故邺城外。燕慕容隽尝与群臣晏会于蒲池。晋太元八年，慕容垂谋复燕，举兵河内，慕容农等自邺中出，至蒲池，奔列人，是也。列人，见直隶肥乡县。又玄武池，在故邺城玄武苑中。汉建安十三年，曹操凿池以肄舟师。

鸬鹚陂在县东北二十里。又县东北二十里有毛象陂。《隋图经》：邺县有黄衣水，经安阳县之野马冈，东南注万金渠，入鸬鹚陂，又东北入毛象陂。鸬鹚陂，广袤各十五里；毛象陂，周五里。洹水涨则入鸬鹚陂，而注于毛象陂。

○三台在故邺城内西北隅。因城为基，巍然若山。汉建安十五年，曹公所筑，中曰铜雀，南曰金虎，北曰冰井。左思所云三台列峙以峥嵘者也。晋永嘉二年，刘渊遣石勒等寇邺，杀魏郡太守王粹于三台。六年，石勒自棘津济河，长驱至邺。时刘琨以兄子纟寅为魏郡太守，纟寅保三台以自固，勒诸将欲攻之。张宾曰：三台险固，攻之未易猝拔，舍而去之，彼将自溃。乃进据襄国。咸康初，石虎徙邺，名铜雀曰鹳雀台。是年，台崩，虎修之，倍于其旧。《邺志》：旧台高十丈，虎更增二丈，又筑九华宫于其上。永和五年，石闵执其主遵于南台，杀之。南台，即金虎台也。继而石鉴立，居于中台，复为闵所杀。八年，晋将谢施救魏入邺，助守三台。升平元年，慕容隽徙都邺，复作铜雀台，以兵乱圮毁也。齐高洋天保七年，修广三台宫殿，发丁匠至三十余万，历三年乃成。九年，更名铜雀曰金凤，金虎曰灵应，冰井曰崇光。高湛河清二年，以三台宫为大兴圣寺。后周建德六年，周主亲将兵趣邺，时齐臣相率出降。高劢言于齐主，请追三品以上家属置三台，因胁之以战，若不捷，则焚台，可背城一决。不果。周主入邺，诏毁三台宫殿。大象二年，杨坚焚烧邺都，楼台尽毁，唯土阜存焉。李善云：铜雀园西有三台：中央铜雀台，高十丈，有屋一百一间，亦曰中台；南有金虎台，高八丈，有屋一百九间，亦曰南台；北则冰井台，亦高八丈，亦曰北台，有屋一百四十五间，上有冰室，室有数井藏冰及石墨，又有粟窖及盐窖。《春秋古地》云：葵丘，今邺西台是也。棘津，见前胙城县。

九华宫《一统志》：在铜雀台之东北，石虎所建，以三三为位，谓之九华。梁沈约诗：照耀三雀台，徘徊九华宫是也。又紫陌宫，见前紫陌。○明光宫，在县北，石赵所建也。晋永和七年，石祗自立于襄国，使其将刘显攻冉闵于邺，军于明光宫，去邺二十三里，为闵所败。又赤桥宫，在今县东南七里。石虎自襄国至邺，相去二百里，每舍辄立一行宫，有安阳、汤阴二宫，其临漳、永乐、黎园、赤桥四宫，皆在今县界。○清阳宫，在县东，高齐别宫也。齐主湛出高归彦为冀州刺史，敕督将悉送至清阳宫。胡氏曰：疑在清淇之阳，因名。

华林苑在故邺城北。晋永和三年，石虎筑华林苑及长墙于邺北，广袤数十里，盖仿洛阳故名也。太元九年，慕容垂围邺，引漳水灌之，垂行围，饮于华林园。苻丕密出兵掩之，垂仅免。东魏武定三年，高欢自晋阳来朝，魏主晏之于华林苑，即此。

东明观在故邺城东，石虎所立。《水经注》石氏立东明观于邺东城上，是也。石虎太子宣贼杀其弟韬于此。晋升平三年，慕容隽发虎墓，购其尸，得之东明观下。又宛阳观，在邺城东北，亦石虎所立。《水经注》：漳水自西门豹祠北径赵阅马台，台高五丈，石虎讲武于其下，列观其上以望之。《十六国春秋》，石虎欲击慕容�ⅲ�因悉括民马，大阅于宛阳，是也。又邺城有宣武观，亦石虎所筑。晋建元初，石虎大阅于此。○御龙观，亦在邺城中，与三台相近。晋永和五年，石闵以兵守其主鉴于御龙观，悬食以给之，寻杀之。

榆林店在县西南四十里。石晋开运二年，契丹入寇，至相州境，晋军陈于安阳水南。皇甫遇等觇贼，至邺，将度漳水，契丹数万奄至，遇且战且却，至榆林店，布陈力战，安阳救者至，乃得还。○白沙镇，在故邺县东南。晋成都王颖使孙惠为白沙督，是也。

长桥在县东漳水上。唐建中二年，马燧等讨田悦，军于漳滨。悦遣将筑月城以守长桥，燧以铁锁连车数百，实以土囊塞其下，水浅，诸军涉度，进军仓口，与悦夹洹水而军。明年，悦将王光进以长桥降于马燧。仓口，见直隶成安县。

混桥在故邺城东北。冉闵之乱，姚弋仲自滠头帅众讨闵，军于混桥。或曰：即故邺城东五里之石桥也。桥跨漳水上，长十余丈。滠头，见直隶枣强县。

汤阴县在府南四十五里。南至卫辉府九十里。汤，读曰荡。古�桌锏匾病Ｕ焦�为魏荡阴地。汉荡阴县属河内郡。晋属魏郡。后魏因之。东魏省入邺县。隋开皇六年，复置汤阴县，属卫州。大业末省。唐初，置汤源县，仍属卫州，寻改属相州。贞观初，复曰汤阴县。宋宣和初，改属�鲋荩�旋复故。今城周六里有奇，编户四十三里。

○荡阴城在今县西南。荡，亦作汤。战国时魏邑。秦围邯郸，魏使将军晋鄙救赵，畏秦，止于汤阴。又晋惠帝永安初，东海王越奉帝讨成都王颖，颖将石超将兵犯驾于荡阴，稽绍死难处也。永和五年，石虎殁，张豺擅政，虎子彭城王遵自河内举兵趣邺，军于荡阴，寻入邺。《郡志》：隋开皇六年，徙置县于今县治东十七里。十六年，又改置于今县西南三十里。唐武德四年，还治古汤阴城，即今治云。○�Τ牵�在县东南三十里。相传殷纣子武庚所封地。又牖城，在县北九里，北临牖水，一名防城。相传殷纣囚文王于此，古�桌镆病Ｐ旃阍唬旱匆跸赜喧桌锍�。

中牟城县西五十里。《齐语》：桓公筑中牟以卫诸夏。《春秋》定九年，齐伐晋夷仪，晋车千乘在中牟。卫侯将会齐侯于五氏，过中牟，中牟人欲伐之。哀五年，晋赵鞅伐卫，围中牟。又赵襄子时，佛�σ灾心才选！都弛Ｖ苁椤罚浩胧Ψフ远�鄙，围中牟。又赵献侯徙居中牟。《战国策》：赵楼缓以中牟反，入梁。所谓河北之中牟也。夷仪，见山东聊城。五氏，见直隶邯郸县。○魏将城，在县东南。相传魏公子无忌矫夺晋鄙军于此，亦谓之晋鄙垒。

○五岩山在县西四十里。山有五谷，故名。又浅山，在县西南侯兆川，与林县太行山相接。○西牟山，在县西五十里，汤河发源于此。《隋志》县东有博望冈，今见直隶内黄县，盖接境处也。

○汤水本名荡水，在县治北一里。源出西牟山，流经县东五十里，东过大名府内黄县界，合洹水，入卫河。《志》云：唐贞观初，以水微温，改曰汤。○防水，出西山马头涧，东经防城西南，即防水。又有�姿�，出县西北四十五里之鹤山，流经牖城北而成渊，一名牖水，又东会防水入于汤水。《志》曰：防水在安阳县西南二十里，盖经此而入汤水云。

淇水在县西七十里。源出卫辉府辉县之共山，东北流入林县境，又东流至县界，复东南流而入卫辉府淇县境。

○伏道店在县东十二里。又县南二十五里有宜沟驿。隆庆三年，尝移驿于城内，万历三年复旧。县东五十里，又有榻河递运所。皆往来必经之道。

林县在府西百二十里。北至涉县百五十里，西北至山西平顺县百十里，战国时，为韩之临虑邑。虑，音庐。汉为隆虑县，属河内郡。高帝六年，封周灶为侯国。后汉避殇帝讳，改林虑。三国魏属朝歌郡。晋属汲郡。后魏太平真君六年，省入邺县。太和二十一年，复置。永安初，又置林虑郡。北齐郡废。后周复置郡。隋开皇三年，罢郡。十六年，置岩州。大业初，州罢，仍属魏郡。唐武德初，复置岩州。五年罢，以县隶相州。宋亦曰林虑县。金为林州。明洪武三年，以林虑县省入州，又降州为县。今城周三里有奇，编户三十五里。

○淇阳城《志》云：在县南三十里。隋初置淇阳县，属相州。大业初，并入林虑县。又�嫜舫牵�在县西北八十里。或曰：石赵时置县于此。有沧溪水，经城西北隅入于漳水。又有石城，《括地志》：在县西南九十里。秦惠文王十一年，伐赵，拔石城，即此。

辅岩城在县东六十里。本安阳县之水冶村。金兴定三年，置为县，属林州。元废。《志》云：县东北二十五里有利城，唐置铁冶处。宋至和中废。

○太行山在县西二十里。群山衿带，形势崔巍，其间峰谷岩洞，景物万状，在府界者绵亘凡二百余里云。余见前名山太行。

隆虑山县西北二十五里。南负太行，北接恒岳。光武遣更始将谢躬邀击尤来贼于隆虑山，躬大败走邺，即此。后改曰林虑。隋大业十三年，汲郡贼王德仁保林虑山为盗，是也。一名黄华山，有黄华谷，其北岩出瀑布，曰黄华水。刘劭《赵都赋》置酒黄花之馆，盖谓此山。《志》云：黄花山有三峰，名仙人楼、玉女台、鲁般门，洹水源出于此。《志》云：鲁班门，南去黄华谷二十里，自谷至县亦二十里。○大头山，在鲁班门西北。《水经》云：即林虑之峤岭抱犊固也。崖谷中断，以木为偏桥而行。晋乱，乡人尝保聚于此，以避石勒之祸。又马鞍山，在县东北四十里，山周三十里。

倚阳山县西北三十里。山势突耸，而绝顶平坦，周八十里，可以避兵。俗呼为蚁尖山。金末，置蚁尖寨于此。宋宝庆三年，蒙古史天泽攻金将武仙于真定之高公、抱犊诸寨，仙走入汲县，天泽复取相、卫蚁尖、马武等寨。明洪武七年，设守御林县中千户所，拨守蚁尖寨；二十四年，移入县城内。或讹为尾尖寨。建文三年，燕兵在大名，南军据尾尖寨，梗燕饷道，燕王遣兵从间道击破之，即此。马武寨，或曰在荡阴县南。

天平山在县西南三十里。峰峦泉石，奇胜万端。其别阜有将军山。相传春秋时齐侯伐晋，赵胜率东阳之师追之，驻兵于此。又有扑猪岭，最高峻，岭西即潞安府境也。又有流沙岭，岭多沙，暴风则飞走如流，至潞安界不过十余里。二岭之东，地名草场缠。宋征河东时，积粮草于此，以兵戍守处。《志》云：将军山在县西南三十五里。又天平之南为玉泉山；又南曰泽阳谷，谷南曰�酃龋�峰岩奇胜，参差相接。○栖霞谷，在县西南四十余里。《志》云：谷在�酃饶鲜�里，山溪幽险，迤逦与卫辉府辉县接界。

○漳水在县北八十里，浊漳水也。自山西黎城平顺县南流入县境，又东至临漳县西，合于清漳。

洹水在县西北五里。出隆虑山中，东至安阳县，名安阳河。又淅水，在县南，一名三阳河。源自山西泽州陵川县，东流入县境，至县南合于洹水。○淇水，在县西南七十五里。自卫辉府辉县东北流经县境，又东入汤阴县界。

○鸡冠寨县西北四十五里。元至正中避兵处。又双泉务，在县西北二十里。宋端拱初，置�嫜粑裼邴嫜舫悄冢�又置双泉务于此，遣使臣采木于林虑之南北两山。未几，废。

附见：

彰德卫在府城内。洪武七年建，辖左、右、前、后千户所四及守御林县中千户所一。又有常山护卫，洪熙元年为赵府置，宣德三年革，而改后千户所为赵府群牧所。

磁州府北七十里。东至直隶广平府邯郸县七十里，北至直隶顺德府一百八十五里，西至山西潞安府二百六十里。

春秋时晋地。战国属赵。秦为邯郸郡地。汉魏郡地。晋属广平郡。后魏仍属魏郡。后周置成安郡。隋开皇十年，置慈州宋白曰：周武帝以滏阳县置成安郡，隋废郡置慈州，而《隋志》不详。大业初，州废，仍属魏郡。唐初，复置慈州。贞观初废，仍属相州。广德初，复置�灾�相卫节度使薛嵩表置。《旧唐书》：�е菀缘夭���石而名。朱全忠改为惠州。后唐复旧五代梁贞明二年，惠州为晋王存勖所取，复曰�е�。宋仍曰�灾�亦曰滏阳郡。《宋志》：政和三年，改��为磁。金因之。元初升为滏源军节度，属广平路，后复为磁州。明初改今属，省滏阳县入焉编户四十里，领县二。今因之。

州倚太行之险，控漳、滏之阻。战国时，秦、赵往往争胜于此。苏秦曰：秦甲渡河逾漳，据番吾，则兵必战于邯郸之下刘氏曰：番吾应在州东。《括地志》房山县东二十里有番吾城，今直隶真定府平山县也，去邯郸远矣。张仪曰：秦、赵战于河、漳之上，再战而赵再胜。是也。是后中原多故，凡出并、邺之间者，滏口实为之冲要滏口，见武安县滏山。慕容垂出，自滏口入天井关关在山西泽州南。或曰：非也，在武安县西，灭西燕于长子见山西潞安府。尔朱荣自晋阳讨葛荣于邺西，倍道兼行，东出滏口。高欢自邺城讨尔朱兆于晋阳，引兵入滏口，而分遣库狄千出井陉见直隶真定府。高齐末，周师克并州，将向邺，高孝珩请以幽州兵出土门即井陉，趣并州，洛州兵入潼关，而身将京畿兵出滏口，鼓行逆战。齐主不听。隋汉王谅举兵并州，遣其将綦良出滏口，趣黎阳，塞白马津黎阳，见大名府�鱿亍０茁恚�见滑县。唐武德三年，突厥谋入寇，欲自幽州会窦建德之师，自滏口西入，会兵于晋绛。又建德救世充，军虎牢，其妻曹氏亦劝建德自滏口乘唐国之虚。虽成败逆顺，势各不同，而滏口其必争之地矣。唐自大历以后，河北诸镇角立，磁州当太行之口，恒藉以联络邢、�螅�为昭义之襟要。其后昭义多故，磁州尝无宁岁。五代周广顺初，以北汉屯兵黄泽黄泽关，见山西辽州，谋犯邢、赵，遣兵屯磁州备之。磁州在山东西间，互为形援，不独一面之险而已。

○滏阳废县今州治。汉武安县地。晋为临水县地。后魏因之。后周析临水置滏阳县。隋为慈州治，州废，仍属魏郡。唐初复为慈州治，寻属相州。乾元初，九节度围邺，安庆绪求援于史思明，思明遣将李归仁军滏阳，为邺声势。广德初，复置州于此。明初县省。今州城周八里有奇，有门四。

临水城在州西北三十里。晋置县于滏口之右，属广平郡。后魏及隋属魏郡。唐武德六年，省。代宗广德元年，薛嵩表于临水故城置昭义县，属磁州。大历九年，田承嗣叛，遣将卢子期攻磁州，官军破之于临水，即此。宋省入滏阳县。

梁期城在州东南。汉县，属魏郡。《风俗记》：邺北五十里有梁期城。汉武元鼎五年，封任破胡为侯邑。后汉仍属魏郡。晋废。惠帝永兴元年，王浚自幽州遣乌丸渴末径至梁期，败成都王颖将石超于此。俗谓之两期城。又《水经注》曰：邺西有武城，俗谓之梁期城。非也。

台城州东北二十里。相传昔赵王所筑避暑台也。《舆程记》：台城罡北去邯郸五十里，有车时关。又较城，在州之留望里，俗传光武击王郎，较兵于此。又王城里有王城，周世宗击北汉时筑。岳城里有岳城，宋建炎初，岳武穆驻兵处也。

○神�股�在州西四十里。《山海经》滏水源于此。今山有黑龙泉，俗以为滏水源也。环城东流，入于漳水。成化十一年，判州事张□疏水北口，邯郸始无溃决之患。又州西北四十里有贺兰山，以贺兰真人居此而名。

○漳水在州南二十里，清漳水也。自山西潞安府流入州境，又东至临漳县界，而合于浊漳。漳河在磁州界，其北岸名三台口，西至讲武城，东至孙家庄，约十五里。其岸稍卑，每岁五六月大雨，漳河泛涨，溢岸而流，北至临漳谷子里分为三股，二股入邬米口，在邯郸县东十里。口北里许曰汉坝，折而专入肥乡、曲周。汉坝飞沙堆累，水自南来者阻塞不通，积于二口，水势浩大，堤岸崩决，�浜�郸县东、肥乡县西北、曲周西南。今议者专欲塞二口，但漳水未必起自邯郸二口，塞则邯郸独为壑矣。今有二计：自磁州讲武城而东，临漳县孙家庄而西，筑堤以障漳水，使不至横逆，则三股之水可除，二口亦无冲决之患矣；不然，疏漳河故道，决汉坝而东达苏胡寨口入于滏阳，庶各县均受益矣。

滏水在州城西南。自武安县流入境，又东入临漳县界，复东北流，入直隶邯郸县界。《郡县志》：滏水出滏山，在州西北四十五里，所谓滏口之险也。亦谓之滏阳河。○五爪渠，在州西十里，引滏水入焉。明洪武中开浚，宣德九年修治，可溉田千顷。

○车骑关在州北三十里。路通直隶邯郸县，自邺趣河北，车骑往来，往往取道于此，因名。今有巡司。又州治东北一里，有滏阳驿。

武安县州北百二十里。东北至直隶沙河县九十五里，西至山西辽州三百里。汉置县，属魏郡。曹魏属广平郡。晋及后魏因之。东魏改属魏尹。后周属�笾荨Ｋ逡蛑�，大业初属武安郡。唐初属慈州，寻属�笾荨９愕鲁酰�还属�е荨Ｋ我蛑�。元初省入邯郸，寻复旧。今城周三里有奇，编户三十五里。

○武安城故城在县西南五十里。战国时赵邑。《秦纪》：昭王三十六年，赵奢救阏与，秦军军武安西，鼓噪勒兵，武安瓦屋皆振。又四十八年，王��伐赵，取武安、皮牢。皮牢，盖与武安相近。汉因置武安县，后移置今治。隋大业初，群盗张金称陷武安，即今县矣。

毛城在县西。汉建安九年，曹操攻邺，袁尚使武安长尹楷屯毛城，以通上党粮道，操击破之，即此。又阳邑城，《志》云：在县南三里。隋开皇十年，分武安县置。大业初，废。

固镇城一作故镇，在县西。唐光启二年，李克用将李克�纷月褐荻�东，败邢州孟方立兵，擒其将吕臻于焦冈，拔固镇、武安诸城镇。周显德元年，北汉逼潞州，世宗遣天雄帅符彦卿引兵自磁州固镇出北汉军后。胡氏曰：由固镇西北行至辽州，是出汉军后也。《里道记》：固镇至辽州三百十一里。

○粟山县东南十二里。相传秦白起拒赵廉颇于此，赵将绝粮，起命将士以布囊盛粟，积至山巅，赵军乃退。土人至今呼为粟山。又磁山，在县西南三十里。山产磁石，州名取此。

滏山在县东南二十里。即滏口，太行第四陉也。山岭高深，实为险��厄。晋永和六年，石赵冉闵作乱，赵将张沈据滏口。太元十九年，慕容垂攻西燕，遣慕容楷出滏口，既而垂亦引大军自滏口出，是也。后魏主子攸建义初，群贼葛荣围邺，尔朱荣自晋阳东出滏口，讨平之。永安三年，魏主使杨津督并、肆等九州诸军事，津以兵少，留邺召募，欲自滏口入并州，不果。既而尔朱兆使高欢统并肆间六镇降户，欢请就食山东，遂自晋阳出滏口。高乾等闻欢东出，自信都迎谒于滏口。太昌初，高欢自邺入滏口，击尔朱兆于晋阳。后周建德五年，克晋阳，将趣邺。齐主遣尉世辨觇周师，出滏口登高阜西望。盖滏口为自邺西出之要道。亦曰鼓山，有二石如鼓，南北相当。俗语云：南鼓北鼓，相去十五。《冀州图经》：邺城西有石鼓，鸣则兵起。高齐之末，此鼓尝鸣而齐遂灭；隋末鼓又鸣，声闻数百里而隋亡。又高欢卒，高澄虚葬欢于漳水西，而潜凿鼓山石窟佛寺之傍为穴，纳其柩而塞之。《淮南子》亦谓之景山也。余见前。

阏与山在县西南五十里。战国赵惠文王二十九年，秦韩相攻而围阏与，赵将赵奢拒秦军于阏与，先据北山，大破秦军于阏与下。北山，即此山之北云。○焦冈，在县西六十里。唐末，河东将李克修败邢州孟方立兵于此。

三门山在县西北八十里。山有三足，峻峙如门。《寰宇记》云：�笏�所出也。又有天井岩，绝壁四围，极其险峻，在县西八十里，为适晋之要途。慕容垂灭西燕，出滏口，入天井关，当在此地。

○�蠛�在县东北十里。源出辽州太行山，至县之柏林里伏流，至�笤独锔闯觯�东流入直隶邯郸县界，为广平府境之大川。县东北四十五里有响水河，北八里有儒教河，俱流入于�蠛�。

滏水在县东南。源出滏山，南入磁州界。《水经注》：滏水出石鼓山南岩下，冬温夏冷，东流注漳，亦名合河。

○新口在县西。唐会昌中，讨叛将刘稹于泽潞，自辽州开新路达磁州武安，谓之磁州新口。光化五年，朱全忠攻李克用，使张文恭引魏博兵入自磁州新口，是也。

固镇关县西五十里，即固镇城也。今有巡司戍守。

涉县州西二百里。西至山西黎城县八十里。汉置沙县，属魏郡。后汉因之，后因漳水溢，人民徒涉，因曰涉县。建安九年，曹操围邺，涉长梁岐以县降。晋属广平郡。后魏天赐元年，并入临水县。隋开皇十八年，复于涉城置涉县，属潞州。唐初属韩州。贞观十七年，改隶潞州。宋仍旧。金置崇州。元罢州，复为涉县，属真定路。明初改今属，城周四里有奇，编户二十四里。

○崇山在县东南三十里。金升涉县为崇州，以此山名。山头青翠，形如螺髻，亦名青头山。○韩王山，在县东五里。相传韩信曾驻兵于此。

○漳水在县南一里。自山西潞安府流经县界，东入磁州境。亦曰涉河，县以此名。

通利渠在县西一里。下流入于涉河，居民资以灌溉。

○沙亭在县东南。因故沙国为名。晋太元十八年，慕容垂遣将平规攻西燕将段平于沙亭。十九年，垂自出沙亭以击西燕，是也。胡氏曰沙亭在邺西南，恐误。

偏店关县北三十里。旧设巡司，今迁县西南二十里吾儿峪，与山西黎城县接界。《志》云：吾儿峪，地当险要。嘉靖二十一年，抚臣李宗枢奏筑城，增设官兵守之。

附见：

磁州守御千户所在州城内。洪武二十三年建，属山西潞安卫。