---
---
---
title: 卷四十八
---



◎河南三

◇河南府东至开封府四百二十里，东南至许州三百三十里，南至南阳府五百五十里，西南至陕西商州八百八十六里，西至陕西华州五百七十里，西北至山西绛州五百里，北至山西泽州二百八十里，东北至怀庆府一百四十里。自府治至布政司见上，至京师一千八百里，至南京一千八百里。

《禹贡》豫州之域。周旧都也。秦置三川郡秦庄襄王元年，置郡，以河、洛、伊三川为名。汉置河南郡。高帝元年，项羽立申阳为河南王。二年，申阳降，置河南郡，治洛阳。东汉都于此，改为河南尹，兼置司隶。魏晋相继都之，并置司州改司隶为司州，河南尹如故。其后刘聪置荆州，石虎为洛州，慕容�嘁嘀寐逯萦诖恕＼耷卦辉ブ�。刘宋初，亦置司州治虎牢。后魏改为洛州兼置南雍州，后并入洛州。太和十七年，自代徙都之，亦曰司州郡守仍为河南尹。东魏复曰洛州，改河南为洛阳郡西魏得之，又改司州。北齐复曰洛州。后周曰东京大象初，以洛阳为东京，治洛阳宫。隋初，罢郡曰洛州。大业初，徙都此，曰豫州。三年，复曰河南郡初为东京。大业五年，又改为东都。王世充亦置司州于此。唐初，又为洛州置都督府。显庆二年，建东都光宅初，改神都。神龙初，复曰东都。开元初，改洛州为河南府。天宝初，定为东京龙纪初，置佑国节度治焉。五代梁谓之西都。后唐都此，复曰东都。石晋亦曰西京。宋仍为西京河南府。金废西京，而府如故，兼置德昌军。兴定初，号中京，改为金昌府。元曰河南路。前朝曰河南府，领州一、县十三。今因之。

府河山控带，形胜甲于天下。武王谓周公：南望三涂三涂山，见嵩县。一云三险涂也，谓虎牢、轘辕、崤渑，北望岳鄙孔颖达曰：太行、恒山之边鄙都邑也。又平阳府赵城县霍山，一名太岳；顾瞻有河，粤瞻洛、伊。此言洛阳形胜之祖也。《史记》：吴起谓魏武侯：夏桀之居，左河济，右太华即华山；伊阙在南，羊肠在北羊肠，见前名山太行。皇甫谧曰：武王以洛邑为有夏之居，起所言，今河南城直之。汉高祖初定都，群臣谓洛阳东有成皋，西有崤渑，背河乡伊、洛，其固足恃。因张良、娄敬言，乃西都关中张良曰：洛阳其中不过数百里，四面受敌，非用武之国。景帝时，七国反，桓将军说吴王曰：愿大王所过城不下，直去，疾西据洛阳武库，食敖仓粟，阻山河之险，以令诸侯，虽无入关，天下固已定。武帝时，淮南王安谋反，谓伍被曰：今先据成皋之口，下颍川兵，塞�г�见巩县、伊阙见洛阳之道，发南阳兵守武关见陕西重险，河南太守独有洛阳耳。元帝时，翼奉上书：愿徙都成周，左据成皋，右阻渑池，前向嵩高，后介大河，建荥阳，扶河东，南北千里以为关，而入敖仓见前河阴县，地方百里者八，尤足以自娱，东厌诸侯之权，西远羌胡之难。及光武中兴，乃定都焉。班固云：崤函有帝王之宅，河洛为王者之里。张衡赋东京有曰：溯洛背河，左伊右�桑�西阻九河，东门于旋旋门阪，见开封府汜水县；盟津达其后，大谷通其前大谷，见洛阳县；回行道于伊阙，邪径捷于�г�；太室作镇，揭以熊耳熊耳，见卢氏县；底柱辍流，镡以大��丕此以成皋为大��丕也。灵帝光和七年，以黄巾贼乱，从河南尹何进言，置八关都尉官。八关者，函谷、广成见汝州，本河南梁县、伊阙、大谷、�г�、旋门、小平津见孟津县小平城、孟津是也。曹魏、西晋亦都之。陆机《洛阳记》：左成皋，右函谷，前有伊阙，后背盟津谓之洛阳四关。又江统《赋》云：带以河、洛，重以崤阻。张华《博物志》：周在中枢三河之分，风雨所起，四险之国也。晋永嘉五年，洛阳为刘聪所陷，王弥说刘曜曰时聪遣王弥、刘曜共陷洛阳：洛阳天下中，山河四塞，城池宫室，不假修营，宜为都邑。曜不用弥策而焚之弥欲曜转白聪，徙都洛阳。曜以天下未定，洛阳四面受敌，不可守。遂不用弥策，弥骂曰：屠各子岂有帝王之意耶！太和四年，桓温伐燕，屯枋头见直隶�鱿�，燕请救于苻坚。王猛谓坚曰：燕虽强大，慕容评非温敌也。若温举山东，进屯洛邑，收幽冀之兵，引并豫之众，观兵崤渑，则大事去矣。魏高欢犯顺，宇文泰言：长河万里，捍御为难，一处得渡，大事去矣。洛阳盖恃河为险也。唐初，世民攻郑，至新安，进至慈涧，遣史万宝自宜阳南据龙门即伊阙，刘德威自太行东围河内，王君廓自洛口断其饷道，黄君汉自河阴攻回洛城见孟津县，大军进屯北邙以逼洛阳，既而洛阳降下。宋初，周昭义节度使李继筠昭义，今潞安府举兵南向，其从事闾丘仲卿说筠曰：公孤军举事，其势甚危，大梁甲兵精锐，难与争锋，不如西下太行，直抵怀、孟，塞虎牢，据洛邑，东向而声大义于天下，计之上也。筠不能用而败。孔颖达曰：洛阳处涧、�芍�中，天地交会，北有太行之险，南有宛、叶之饶，东压江淮，食湖海之利；西驰崤渑，据关河之胜。李文叔曰：洛阳处天下之中，挟崤、渑之阻，当秦、陇之噤喉，而赵、魏之走集，盖四方必争之地也。天下当无事则已，有事则洛阳必先受兵。明太祖命徐达，亦言先取山东，次及河洛。盖英雄举事，类以洛阳为标准矣。

今府城，隋大业初所营东都也。昔武王克商，定鼎于郏辱阝郑玄曰：郏，山名；辱阝，邑名。司马贞曰：郏辱阝陌也。见后，时未有城。成王营洛为王城谓之东都，在今城西偏，平王东迁居于此。灵王时，�稀⒙宥罚�将毁王宫，齐庄公遣师城郏郏，陌也。《左传》：襄二十四年，城郏，即王城也。亦曰河南城。《周书·作雒》解：周公立城，方千六百二十丈，郛方七十二里，南系于洛水，北因乎郏山一作邙山，以为天下大凑。王城面有三门，凡十二门。南城曰圉门《左传》庄二十一年，子颓之乱，郑、虢定王室，郑伯将王自圉门入，东城曰鼎门以九鼎自此而入也。又洛阳西南洛水北有鼎中观，亦以九鼎而名，北城门曰乾祭《左传》昭二十四年，子朝争立，晋使士伯立于乾祭而问于介众，是也。又下都城，在王城东四十里在今城东二十里，下都居殷民，与王城俱曰成周。敬王以子朝之乱，出居狄泉狄泉，在故洛阳城中。详见后。晋定公使魏舒率诸侯之大夫，会于狄泉，城之而居敬王，即下都也《春秋》昭三十二年，城成周。亦曰洛阳城。《帝王世纪》：城东西六里十步，南北九里七十步，俗称九六城。秦因周城而益大之，建宫阙于洛阳汉高五年，置酒南宫，即秦故宫也。东汉初，定都于此，城郭益以宏壮。魏晋亦相继都焉。汉雒阳城凡十二门魏晋因之。晋永安初，成都王颖入京师，还邺，其党石超率兵屯十二城门，是也。后魏都洛，亦因前制：南面四门，正南一门曰平门，亦曰平城门魏晋以后曰平昌门。永嘉末，刘聪将呼延晏等寇洛阳，攻平昌门，克之，遂焚东阳门及诸府寺，其东曰开阳门光武以琅邪开阳县城门柱飞至而名。魏晋以后，因之，其西曰小苑门，亦曰讠移门讠移门，冰室门也，门内有冰室。魏晋以后为宣阳门。《水经注》：宣阳，汉之小苑门也，对阊阖门，南直洛水浮桥。永嘉末，刘聪将王弥逼宣阳门，寻克之，入南宫，升太极前殿，纵兵大掠。元魏时塞，又西曰津门以洛水自此入城而名。魏晋以后曰津阳门。晋永嘉二年，王弥寇洛阳，屯津阳门。一名建城门；东面三门，正东曰东中门魏晋以后曰东阳门。吴孙皓亡国，至洛，面缚诣东阳门。晋成都王颖将牵秀犯洛阳，败于东阳门外，是也，其南曰望京门，亦曰税门一名芒门。魏晋以后曰清明门。后魏文帝改为青阳门，其北曰上东门，一名上升门建武十三年，车驾出猎，夜还上东门，门候郅恽拒关不开，乃回从东中门入。又袁绍悬节上东门，逃奔冀州。魏晋以后曰建春门。晋成都王颖将马威等犯洛阳，长沙王�路畹壅接诮ù好牛�大败之。又永嘉二年，王弥寇洛阳，兵败，遂烧建春门而东。《水经注》：�纤�经建春门前，水上有石桥，亦曰建阳门。按：唐宋时有上东、建春等镇，盖因故城遗址而名；西面三门，正西一门曰雍门魏晋以后曰西明门。晋永嘉三年，刘聪寇洛阳，屯西明门。五年，聪将刘曜寇洛阳，逼西明门，寻入屯武库。后魏主宏改为西阳门。魏主子攸永安三年，诛尔朱荣，是夜，尔朱世隆帅荣部曲焚西阳门，出屯河阴，其南一门曰广阳门顺帝安汉二年，立南匈奴兜楼储为单于，绍祖饯于广阳门外，是也。魏晋因之。晋河间王�虢�张方至洛阳，入广阳门。亦曰西阳门。石勒救洛阳，与刘曜大战于西阳门，即此。后魏主宏改曰西明门，其北一门曰上西门魏晋以后曰阊阖门。石勒与刘曜战于广阳门，勒出阊阖门夹击之，是也。又北一门曰承明门，后魏主宏所立，当金墉城前东西大道，初曰新门，旋改为承明。时盖塞宣阳门，开承明门，亦曰十二门；北面二门，东曰�厦�以�纤�所经而名。灵帝中平末，袁绍等诛宦官，中常侍张让等将帝步出�厦牛�夜至小平津，即此。魏晋以后曰广莫门，西曰夏门桓帝崩，迎立解读亭侯至夏门，是也。魏晋曰大夏门。《载记》：晋永嘉三年，刘渊遣子聪攻洛阳，聪进屯宣阳门，曜屯上东门，王弥屯广阳门，刘景攻大夏门。又后魏永安三年，尔朱世隆以尔朱荣见杀，遣其党将胡骑至郭下，魏主升大夏门望之，即此。其中曰宫城后汉为南北两宫，魏晋以后，因为宫城，宫城正南门曰云龙门后汉南宫正门曰端门，旁有东、西掖门。曹魏改建阊阖门。晋更名云龙门，而东、西掖门如故。元康初，贾后谋杀杨骏，骏主簿朱振说骏烧云龙门以胁之。骏曰：云龙门魏明帝所造，功费甚大。是云龙门即阊阖门也。后魏亦曰阊阖门。或曰：后魏以阊阖门为宫城外门，而云龙门为宫门。永安初，尔朱荣擒葛荣于邺北，送至洛，魏主御阊阖门受之。三年，尔朱天光擒万俟丑奴、萧宝寅于高平，至洛阳，置阊阖门外都街中。既而魏主诛尔朱荣，登阊阖门，下诏大赦。未几，尔朱兆犯阙，魏主步出云龙门，为兆骑所执。是云龙门在阊阖门内也。又普泰二年，尔朱度律等攻邺，败还河桥，为斛斯椿所擒，遣骑入洛，执尔朱世隆等，斩于阊阖门外。高欢寻入洛，改立平阳王修，亦升阊阖门，大赦，东曰万春门曹魏门名也。晋时亦谓之上东门。长沙王�掠肫胪鮾紫喙ィ�帝幸上东门，即万春门也。后魏又改为万岁门，西曰千秋门汉时宫西门曰广义门，亦曰神虎门。晋曰千秋门，又为神虎门。永宁二年，齐王冏袭长沙王�拢��鲁廴牍�，闭诸门，冏将董艾陈兵宫西，烧千秋神虎门。后魏时亦曰千秋门，又名神虎门。尔朱度律等攻高欢于邺，败还，斛斯椿等据河桥，诛尔朱之党，遣行台长孙稚诣洛阳，于神虎门外，启诛尔朱氏，北曰朔平门汉北宫门曰朔平。自魏晋至后魏，皆相因不改，华延�俊堵逖艏恰罚郝逖舫悄诠�殿台观，府藏寺舍，凡百一万一千二百一十九门。自刘曜入洛，元帝渡江，宫署里闾，鞠为茂草。后魏孝文太和十七年，幸洛阳，巡故宫，咏《黍离》之诗，为之流涕，经始洛京。十九年，新都始立。杨��之《洛阳伽蓝记》：京师东西二十里，南北十五里，永熙多难以后，城郭崩毁，宫室倾覆。隋大业元年，改营东京城，前直伊阙之口，后依邙山之塞，东出�伤�之东，西逾涧水之西，洛水贯其中象河汉也跨洛为桥，曰天津桥。见后。河南、洛阳，于是合而为一《括地志》：周王城在苑内东北隅，自周敬王、汉光武、魏文帝、晋武帝，皆都故洛城，至是，自故洛城西移十八里置都城。唐亦曰东都高宗始以洛州为东都，武后号曰金城。《志》云：自宫城而东二千五百四十步，周一万五千五十步，其崇丈有八尺，武后号曰金城。《会要》：天宝二年，筑神都罗城，号曰金城，外城亦曰都城，亦曰京城周五十二里九十六步刘�骶湓唬憾汲悄媳笔�五里二百八十步，东西十五里七十步，周回六十九里三百二十步。又隋初作东都，无外城，仅有短垣，谓之罗城，正南曰建国门。唐武后时，使李德昭筑之。天宝初，又筑焉，内城亦曰皇城。唐曰太微城。在都城西北隅周十八里二百五十八步，宫城唐曰紫微城，亦据内城西北隅周九里三百步刘�骶湓唬汗�城东西四里一百八十步，南北二里十五步；有隔城四重。隔城者，皇城之东曰东城，皇城端门之南曰南城，东城之东曰曜仪城，宫城东南曰宝城。详见后。宋曰西京，大抵皆因隋唐之故，宫城门凡六：中五凤楼隋曰则天门。唐武德四年，世民入东都，毁则天门及阙。贞观中，复营治之。显庆五年，御则天门楼，受百济俘。武后改曰应天门。《唐六典》：宫城门南曰承福门，或以为开元时名也。宋曰五凤门，东兴教隋名也。唐曰重明门。昭宗迁洛，又改为兴教。后唐同光末，郭从谦等作乱，攻兴教门，遂焚门，逾城而入。宋亦曰兴教门，西光政自隋至宋，相仍不改。一云唐曰长乐门，昭宗迁洛，改为光政，东面一门苍龙隋曰太阳。越王侗皇泰初，王世充攻太阳门，杀卢楚等。唐曰苍龙，亦名宣仁。宋仍曰苍龙，西面一门金虎自隋至宋，相仍不改，北面一门拱宸《宋志》：拱宸门，旧名元武。后唐应顺初，唐主从厚以潞王从珂犯洛，谋北渡河，使亲信守玄武门，遂出走，是也。大中祥符五年，改今名。或曰旧名师子门。后唐庄宗被弑，刘后自师子门出走，即此。宫城东西有夹城，各三里，东二门：南曰宾晖，北曰启明；西二门：南曰金耀，北曰乾通皆隋唐旧名，宋因之。皇城门凡七：南面三门，中端门隋名也。大业二年，自江都还东京御端门，大赦。唐世民入东都，改端门曰阊阖。既而恶其侈靡，命撤端门楼，焚乾阳殿。《唐六典》：皇城南门，中曰顺天。隋开皇二年作，初曰唐阳，仁寿初改昭阳，大业初改为端门也。唐武德中，又改曰顺天。贞观四年，擒突厥颉利，上御顺天门受俘，即此。神龙初，改曰承天。宋亦曰端门，左、右掖门；东面一门宣仁天宝十四载，安禄山反，其将田承嗣等陷东京。封常清与战于都亭驿，兵败，退守宣仁门；又败，乃自禁苑外墙西走。又《唐六典》：东城在皇城之东，其门东曰宣仁，南曰承福。后唐同光四年，将东巡汜水，骑兵陈于宣仁门外，步兵陈于五凤门外，郭从谦等遂作乱；西面三门，中开化，南丽景《六典》：洛城南门西有丽景夹城，自此潜通上阳宫，北应福《六典》：西面二门：南曰鹿丽，北曰宣耀。此盖宋制。京城门凡十：南面三门，中定鼎隋曰建国。《隋书》：东都南面三门，中曰建国。《六典》：唐平王世充，焚建国门，东长夏，西厚载；东面三门，中建春隋曰建阳，亦谓之太阳。大业九年，杨玄感遣弟玄挺分道攻东都，东都兵拒之于白司马阪，兵败，玄挺遂直抵太阳门。《宋志》谓为罗门，误也，南永通《唐志》作罗门，北上东隋曰上阳，亦曰上春。杨玄感攻东都，屯上春门。大业十三年，李密攻金墉，陈兵北邙，南逼上春门。唐改为上东。安禄山遣田承嗣等犯东京，封常清与战于上东门，兵败，东都遂陷；西面一门关门；北面二门，东延喜《唐史》：昭宗天�潭�年，敕改东都延喜门曰宣仁，西徽安皆隋唐旧名也。又《隋志》：东都有三市，东市曰丰都，南市曰大同，北市曰通远。大业十三年，李密屯洛口，遣兵入东都外郭，烧掠丰都市。《旧唐书》：都城内有东西二市，纵横各十街，街分一百三坊，每坊纵横三百步，开东西二门。自靖康以后，铜驼荆棘、黍离麦秀之悲，千秋一辙。山川岩壑之奇，都邑宫阙之盛，止以发嗜古者之唏嘘云尔！

洛阳县附郭。周下都也。在洛水北，故曰洛阳。秦为三川郡治。汉河南郡亦治焉。东汉改洛为雒。魏复为洛阳县。晋及后魏皆因之。隋迁郡治河南县，并移县郭下。唐神龙二年，改洛阳曰永昌。唐隆元年，复旧。宋熙宁五年，省入河南县。元�坛酰�复置。金人以河南县省入洛阳。今因之。府城周不及九里，有门四：东建春，西丽景，北旺喜，南长夏。编户八十八里。

○洛阳故城在府东北二十里。周公迁殷顽民于此，是为成周。《春秋》昭二十六年，天王入于成周。三十二年，诸侯城成周。班固曰：晋合诸侯于狄泉，以其地大成周之城，居敬王也。战国时，亦曰洛阳。秦封吕不韦为洛阳十万户侯，后置三川郡，治洛阳。汉亦为河南郡治。后汉都此，改洛为雒。鱼豢曰：汉火德，火忌水，故去水而加隹也。魏复改为洛。魏于行次为土，土，水之牡也，故除隹而加水。晋仍为洛阳。永嘉以后，城郭宫阙，大都芜没。后魏太和十七年，始营洛阳。景明二年，司州牧广阳王嘉请筑洛阳三百二十三坊，各方三百步，从之。三年，洛阳宫室始成。永安二年，梁陈庆之送元颢北还，入虎牢，魏主子攸北渡河，入河内，颢入洛阳宫。未几，败灭。东魏迁邺，改置洛阳郡。西魏大统三年，遣独孤信等趣洛阳，至新安，东魏高敖曹自洛引兵北渡河，信进据金墉城。四年，东魏侯景等围信于金墉，悉烧洛阳内外官寺民居，存者十二三。及邙山之战，两军互相伤败，宇文泰留长孙子彦守金墉而还。高欢来攻，子彦弃城走，焚城中室屋俱尽，欢毁金墉而还。未几，魏将是云宝复袭取洛阳。九年，宇文泰败于邙山，西入关，洛州复为东魏所取。隋开皇初，废洛阳郡。大业初，移洛阳入新都郭内。《洛阳记》：魏晋时，城中有铜驼街，在宫南，旁有汶阳里。

河南故城在府城西北。周之王城，亦曰郏邑。《春秋》桓七年，王迁盟、向之民于郏。襄二十四年，齐人城郏，是也。自平王以后，十二王皆都此。敬王始迁洛阳，至赧王复居王城。秦置三川郡。汉为河南县，属河南郡。后汉、魏、晋皆属河南尹。《晋·地道志》：河南城去雒城四十里。后汉建武二年，遣冯异代邓禹定关辅，车驾送至河南。晋永嘉五年，刘聪遣呼延晏等寇洛阳，比及河南，晋兵前后十二败，遂至洛阳。后魏太和十七年，如河南城，遂定都洛阳，县仍属河南尹。东魏迁邺，改为宜迁县，徙置河南郡于此。隋初郡废。大业初，改营新都，仍曰河南县。唐因之。垂拱二年，以明堂成，改合宫县。神龙初复故，三年，仍曰合宫，旋又复旧。宋亦曰河南县。金人省入洛阳。○永昌废县，《唐书》：垂拱四年，分河南、洛阳置，治都内道德坊，在洛水侧。神龙三年废。又来庭废县。唐天授三年，分洛阳县置，治都内从善坊。龙朔元年废。

金墉城故洛阳城西北隅也。魏明帝筑城，南曰乾光门，东曰含春门，北有��门，又置西宫于城内。嘉平六年，司马师废其主芳，迁于金墉。延熙二年，魏主禅位于晋，出舍金墉城。晋杨后及愍怀太子至贾后之废，皆徙金墉。永康二年，赵王伦篡位，迁惠帝自华林西门出居金墉城，改曰永昌宫。其后每有废置，辄于金墉城内。大宁三年，后赵将石生保金墉，刘曜遣刘岳等攻之，不克。咸和三年，刘曜攻石生于金墉，为石勒所败。八年，后赵石朗举兵于洛阳讨石虎，虎攻朗于金墉，金墉溃。永和十一年，桓温收洛阳，屯故太极殿前，寻徙屯金墉，置戍而还。兴宁二年，为燕所陷。太和五年，秦王猛克洛阳，使邓羌戍金墉。太元九年，复归晋。隆安初，姚兴遣姚崇寇洛阳，河南太守夏侯宗之固守金墉，崇不能克。久之，始陷。义熙十二年，刘裕伐秦，前锋至成皋，秦将赵玄劝姚��固守金墉，以待西师之救，金墉不下，晋必不敢越我而西。��不听，遣军迎战，军败，��出降。元熙初，刘裕使王康保据金墉。宋景平元年，为魏所陷。元嘉八年，遣到彦之等北伐，下河南，留杜骥守金墉，为河南四镇之一。既而后魏将安颉自委粟津济河来攻，骥南遁。魏太和十七年，如金墉城，经营洛都。十九年，金墉宫成。《洛阳志》：金墉城有瑶光寺。魏太和中，废后冯氏。延昌末，太后、高氏皆徙居于此。西魏大统四年，东魏高欢因宇文泰自邙山西遁，克金墉，毁其城。后周建德四年，周主自将攻金墉，齐将独孤永业拒却之。隋大业十三年，李密攻金墉，不克。明年，密大败世充于巩城，乘胜进据金墉。唐初，以洛阳县治故金墉城。贞观六年，移入郭下，金墉遂废。

含嘉城在东都城北。隋含嘉仓城也。王世充与李密战，败于巩北，奔还东都，屯含嘉城。又唐武德三年，世民伐王世充，世充使其子玄恕守含嘉城。开元中，亦置含嘉仓于此。又有宝城。《隋志》：在洛阳罗郭内，自为一城，附于宫城东南。《六典》曰：即皇城也，以内有宝城朝堂而名。唐兵攻王世充，世充遣其弟世伟守宝城。皇城之南又有南城，皇城之东又有东城，东城之东则为曜仪城。王世充以唐兵来攻，使其兄世恽简较南城，子玄应守东城，道恂守曜仪城，是也。○伐恶城，在今城东。齐天保五年，于洛阳西南筑伐恶城、新城、严城、河南城，因巡四城以挑魏师，魏师不出。

新城府南七十五里。古戎蛮子邑。战国时谓之新城。张仪曰：秦攻新城以临周郊，是也。又城浑言于楚，以新城为主郡。《史记》：秦昭王七年，拔新城。十三年，白起攻新城，败韩、魏之师于伊阙。二十三年，与魏王会宜阳，与韩王会新城。二十五年，复与韩会新城。又汉二年，汉王至洛阳新城，三老董公遮说处也。汉惠帝四年，置新城县，属河南郡。晋因之。隆和初，桓温遣邓遐救洛阳，进军新城。后魏仍属河南郡。东魏置新城郡于此。隋初郡废。开皇十八年，改县曰伊阙，以伊阙山为名，属伊州。大业初，属河南郡。二年，发江都，自伊阙入东京。唐亦曰伊阙县。贞观十五年，校猎伊阙，因幸嵩阳。宋熙宁五年，废为伊阙镇。杜预曰：新城县东南有蛮城，即戎蛮子故邑也。

高都城在新城西南。《史记》苏代说韩相国以高都与周者，《竹书纪年》梁惠成王十七年，东周与郑高都是也。其南七里有��阝垂亭。��阝，音审。《左传》文七年，周甘蜀��败戎于��阝垂。《水经注》：来儒之水，出于半石山西南，流径大石山，又西至高都城东，西入伊水。

前城在府西南五十里。《左传》昭二十三年，子朝之乱，司徒丑以王师败绩于前城，既而晋箕遗、乐徵、右行诡济师取前城。服虔曰：前，读为泉，即泉戎地，在伊阙南。僖十一年，扬拒、泉皋、伊洛之戎，同伐京师，入王城，焚东门。杜预云：伊阙北有泉亭，扬拒、泉皋，皆戎邑也。泉皋，即前城矣。又故洛城西南有戎城，则伊洛之戎也。○甘城，在府西南二十五里。周襄王弟子带之故邑，亦谓之石城。又有蒯亭。《左传》昭二十四年，子朝之乱，其党尹辛攻蒯。王隐曰：河南县西南有蒯乡。

�铣�府西北十八里故苑中，西临�纤�。《左传》定八年，周大夫儋翩叛，单子伐�铣牵�即此。汉置�铣窍兀�属河南郡。晋省。西魏大统四年，东魏侯景围金墉，宇文泰赴救，至�铣牵槐逼氤Ｉ酵跹萦邶铣侵�戍，以备周师，即故县也。○解城，在故洛阳城西南。《左传》昭二十二年，王师次于解。杜预曰：洛阳县西南有大解、小解。《战国策》：苏代谓向寿，公与楚解口地，封小令尹以杜阳。解口，即两解城也；杜阳，或曰即今关中长安南废杜陵县。

○北邙山在府北十里。山连偃师、巩、孟津三县，绵亘四百余里，古陵寝多在其上。邙，一作芒。《左传》昭二十二年，王田北山，即邙山也。魏明帝尝欲平北邙，于上作台观，望孟津，以辛毗谏而止。晋太安二年，成都王颍自邺举兵内向，帝军于芒山以拒之。明年，帝自邺还，济河至芒山。永和十二年，姚襄为桓温所败，奔洛阳北山，即北芒也。元熙初，后魏守将于栗�┯纹镌谮�山上，窥逼洛阳，刘裕遣兵救却之。魏太和二十年，命代人迁洛者，悉葬邙山。景明二年，猎于北邙。建义初，尔朱荣自洛还晋阳，魏主饯之于邙阴。永安二年，元颢自河桥败还，遂南走，洛中诸臣杨津等出迎魏主于北邙。三年，尔朱兆作乱，立长广王晔于晋阳。明年，将入洛，至邙山，尔朱世隆等胁之禅位于广陵王恭。普泰二年，高欢自邺趣洛阳，奉其主朗至邙山，复废之而立平阳王修。永熙三年，魏主与高欢隙，因发河南诸州兵，大阅于洛阳，南临洛水，北际邙山。既而欢自晋阳南犯，魏主勒兵屯河桥，以斛斯椿为前驱，陈于邙山之北。西魏大统四年，东魏侯景围金墉，宇文泰驰救，景解围去，泰追至河上，景为陈，北据河桥，南属邙山，既而败走。东魏武定初，虎牢降魏，魏将宇文泰帅诸军应之，前军围河桥南城，高欢引军渡河，据邙山为陈，泰寻自�汕�夜登邙山以袭欢，为欢所败。明日，复战，欢败走。后周保定四年，宇文护等伐齐，军于弘农，前锋尉迟迥围洛阳，宇文宪等军于邙山。久之，齐将段韶自晋阳驰救，济河至洛阳，登邙阪，观周军形势，与周军遇于太和谷，周师败遁，自邙山至�纤�三十里中，军资器械，弥满山泽。隋大业九年，杨玄感围东都，代王侑自长安使卫文�罡熬取Ｎ寞疃叁伤�，进屯邙山之阳，与玄感决战。十三年，李密据洛口，越王侗运回洛仓米入城，分兵屯丰都市、上春门及北邙山，为九营以备密。明年，李密据金墉，拥兵三十万屯于北邙，东都出兵以拒之，为所败。唐武德初，王世充攻密偃师，密自金墉引精兵出偃师，阻邙山以待之。世充夜遣二百余骑潜入邙山，伏溪谷中，及战，伏兵发，乘高压密营，纵火焚其庐舍，密众大溃。三年，世民攻王世充，大军屯于北邙以逼洛阳。世充出战，临�纤�拒唐兵。世民陈于北邙，登魏宣武陵望之，知贼可击，度水大战，贼败走。四年，世民围东都，窦建德来援，世民分兵围守世充，自将兵历北邙抵河阳，趣巩，军于武牢，世充不敢出。上元二年，武后祀先蚕于邙山之阳。肃宗上元二年，李光弼自河阳与史思明战于邙山，败绩。洛阳有事，北邙亦必争之会矣。金废主亮尝更山名曰太平。《志》云：太和谷，在邙山东垂。魏宣武陵，北魏主恪陵也，亦曰景陵，在邙山上，近府城西北隅。

阙塞山在府西南三十里。亦曰龙门山，亦曰伊阙山，一名阙口山，一名钟山，又为龙门龛。《志》云：山之东曰香山，西曰龙门。大禹疏以通水，两山对峙，石壁峭立，望之若阙，伊水历其门。《左传》昭二十六年，晋知跞、赵鞅帅师纳王，使女宽守阙塞。又定六年，郑伐周阙外，即伊阙之外也。《战国策》：秦攻魏将犀武，军于伊阙，进兵攻周，既而犀武败于伊阙。《史记》：周赧王二十四年，苏厉谓周君：秦将出塞攻梁。又秦昭王十四年，白起攻韩、魏之师于伊阙。四十一年，将军�」ズ�，取阳城、负黍。西周君背秦，与诸侯约从，将天下锐兵，出伊阙攻秦，令秦毋得通阳城。东汉灵帝时，为河南八关之一。《北魏史》：伊阙以南，大山长谷，蛮多居之，魏因以伊川土豪李长寿为防蛮都督。景明初，尝遣宦者白整凿二佛龛于龙门，其后宦者刘腾复凿一龛，皆高百尺，用功数十万。又正始初，魏主幸伊阙。熙平初，胡太后作石窟寺于伊阙口，极土木之美。武泰初，群盗李洪攻烧巩以西，阙口以东，将军费穆败洪于阙口南，遂平之。隋大业九年，杨玄感作乱，围东都，分兵守伊阙道。唐初讨王世充，史万宝自宜阳南据龙门。其后武后居东都，数游龙门。建中四年，李希烈叛，游兵剽掠至伊阙。元和十一年，淮西叛，屡犯东畿，防御兵屯伊阙以备之。宋祁曰：伊阙，洛阳南面之险也。自汝、颍北出，必道伊阙，其间山谷相连，阻��厄可恃。元末，土民桀黠者，往往置寨于此，西连商洛，东出汝、颍，随地立名，多至数十。徐达收中原，次第平定。又龛涧，在阙塞山中。后唐同光三年，猎于白沙；明日，宿于伊阙；又明日，宿潭泊；又明日，宿龛涧；明日，还宫。其地皆在阙塞旁。又有八节滩，在龙门下。

�铣巧�在府西北五十里，东连孟津县界。旧名替亭山，�伤�所出。又秦山，在城西南二十五里，俗传此山为秦头魏尾，因名。又谷口山，在城西南三十里，谷水出焉，亦曰孝水。○八将山，在城西三十里。《志》云：唐尉迟敬德与单雄信等八将战于此，因名。

委粟山府东三十里。曹魏景初元年，营圜丘于此。后魏主宏太和十九年，如委粟山定圜丘。又首阳山，在城东北。曹丕黄初三年，表首阳山东为寿陵。其相近者又有覆舟山。

大石山在府东南四十里。亦曰大石岭，一名万安山。山阿有魏明帝陵，曰高平陵。曹爽从魏主芳谒高平陵，司马懿因之诛爽。后魏主修永熙末，西迁关中，散骑常侍裴宽不附高氏，逃于大石岭，即此。○周山，在城南十五里，一名小亭山，下有周谷。山之东麓，有柏亭。

大谷府东南五十里。亦曰大谷口。章怀太子贤曰：自嵩阳县西北出八十五里，对故洛阳城，张衡《东京赋》所云大谷通其前者，亦灵帝时八关之一也。初平二年，孙坚讨董卓，进军大谷，距洛阳九十里。坚盖军于登封县界。王世充置谷州，以在大谷口而名。

白司马阪在府东北三十里，邙山东北垂也。或以为白马山。后魏孝昌三年，萧宝寅以关中叛，萧赞在洛阳闻之，惧而出走，趣白马山，至河桥，为人所获。隋大业九年，杨玄感反于黎阳，引兵向洛，使其弟玄挺为先锋，自白司马阪逾邙山南入。唐贞观十一年，河溢坏陕州河北县，毁河阳中潬城，帝幸白司马阪观之。朱梁开平末，晋王存勖屡破梁兵于河北，全忠惧，引兵屯白司马阪。又唐主从珂末，以石敬塘将渡河而南，遣将至白司马阪行战地，不果。

郏辱阝陌在故河南城西。或谓之郏山。《图经》：郏山在郡西南，迤逦至城北二里曰邙山。周武王定鼎于郏��阝，即此。

○黄河在府北二十里。自山陕之交，历潼关北流入阌乡县北境，经灵宝、陕州、黾池、新安、洛阳、孟津、巩县北而入开封府界。府境诸水，悉入于河。后魏永熙三年，高欢自晋阳举兵犯洛，魏主勒兵屯河桥，斛斯椿陈于邙山北，请帅精骑夜渡河，掩其劳弊。魏主不许。宇文泰闻之，曰：高欢数日行八九百里，此兵家所忌，当乘便击之。而主上以万乘之重，不能渡河决战，方缘津拒守，长河万里，捍御为难，一处得渡，大事去矣。乃遣精骑赴援洛阳。魏主遂西幸。大统四年，宇文泰破东魏侯景于洛北，赴河死者以万数。今详见大川黄河及川渎异同。

洛水在府治南十五里。源出陕西商州冢岭山，经卢氏、宜阳而入县境，又东经偃师县，下流至巩县北入河。旧有洛水浮桥，在故洛城南五里。司马懿谋诛曹爽，勒兵屯洛水浮桥。晋永嘉三年，刘渊遣子聪等犯洛阳，聪直逼西明门而屯，凉州将北宫纯帅勇士夜袭聪壁，乃南屯洛水。五年，刘聪将呼延晏等寇洛阳，帝具舟洛水，将东走，晏尽焚之。《唐志》：洛水经东都城南面三门，有天津、永济、中桥三桥。又有写口，洛城中水于此写放入洛处也。唐武德四年，王世充出右掖门，临洛水为陈。唐将王怀文先为世充所获，引置左右，忽起刺世充，衷甲不入，怀文走趣唐军，至写口，世充军追获，杀之。开元十九年，浚苑中洛水，九旬而罢。又有韩公堤，在今城南。宋韩缜尹洛时，筑此以障洛水。余详大川洛水。

伊水府东南十六里。源出卢氏县之峦山，下流至偃师县西入洛。曹魏正始十年，司马懿闭城门拒曹爽，爽留车驾宿伊水南。晋永和十二年，桓温北收洛阳，军至伊水，姚襄拒水而战，温击败之。后魏景明二年，改筑圜丘于伊水之阳，盖在洛阳城南伊水之北。旧有伊水堰。唐天宝十载，河南尹裴迥自龙门山东抵天津桥，为石堰以遏水处也。《河南志》：今府城南二十五里有伊渠，西南二十五里有洛渠，引二水溉田。盖旧迹也。宣德初堙塞。弘治六年，复疏浚。明年，筑坝闸及子堰游渠，以均水利，民以为便。又府西南二十里有大明渠，分洛渠水以灌田，弘治十一年新开。府西南四十里又有新兴渠，亦是时所创，筑石坝断乾水河，引流灌田处。

�伤�在府北。源出谷城山，东南流，至故洛城西入洛。汉明帝作千金�鲫掠诠屎幽舷爻嵌�十五里，盖堰�稀⒙逯�水会于�伤�，而经洛阳城北，谓之千金渠，又东南合于阳渠，至偃师县东而入洛云。《水经注》：�伤�出河南�铣窍乇鄙剑�东与千金渠合，又东过洛阳县南，又东过偃师县南，又东入于洛。后魏永熙末，高欢自晋阳引兵渡河，魏主以五千骑宿于�晌鳎�遂西奔。东魏天平末，侯景围魏将独孤信于金墉，宇文泰军至�啥�，景等解围去。又武定初，宇文泰围河桥南城，高欢至河北，泰退军�缮希�既而留辎重于�汕�，距欢营四十里，袭欢军于北邙，不克。隋杨玄感作乱，围东都，卫文�钭猿ぐ哺熬龋�渡�伤�与玄感战。皆在今城东北隅。

涧水在府西。源出渑池县之白石山，东流经新安县东而合�纤�。�纤�出渑池县南山中�涎艄龋�东北流经新安县南，又东而与涧水会，自是遂兼�纤�之称。又东历故洛阳城广莫门北，又东南出上东门外石桥下，而会于洛水。此魏晋以后之�纤�也。周时涧水本在王城西入洛，故《洛诰》云：涧水东，�伤�西。周灵王时，�稀⒙宥罚�毁王宫，亦在王城西。自此涧水更名�纤�。《水经注》：河南城西北�纤�之右有石碛，碛南出为死�希�北出为湖沟。魏太和七年，暴水，流高三丈，此地下，停流以成湖渚，造沟以通水，东西十里，决湖以注�伤�。然则�纤�入�啥�经城北，自元魏时始也。隋开通济渠，自西苑引�稀⒙逅�达河，又自板渚引河通淮，而水道复一变。《唐六典》：东都苑中，�稀⒙宥�水会焉。《通典》云：�纤�经东都西苑中入洛。贞观十一年，大雨，�纤�溢入洛阳宫。开元八年，�稀⒙逡缛肷涎艄�，畿内诸县田庐荡尽。是也。又北齐河清中，段韶败周军，自邙山追至�纤�。唐天复四年，朱全忠劫车驾迁洛阳，自陕而东，憩于�纤�，寻发�纤�入宫。�纤�盖即涧水矣。

孝水在府西二十里。出谷口山，本名谷水。晋王祥卧冰于此，因改为孝水，北流入于�纤�。西魏大统四年，东魏围金墉，宇文泰自关中赴救，别将莫多、娄贷文请击泰前锋，夜遇西魏将李弼等于孝水，败死。高齐时，常山王演于此筑孝水戍，以拒周师。○甘水，在城西南四十里。源出宜阳县鹿蹄山，东北流经故甘城，又北入于洛水。

千金�鲫�在府城北。《洛阳记》云：在河南县城东十五里，旧堰�纤�入洛阳城。晋河间王�虢�张方逼洛阳，决千金�鲫拢�京师水碓皆涸，是也。永嘉初，李矩为汝阴太守，与汝南太守袁孚修洛阳千金�鲫拢�以利漕运。晋咸和三年，刘曜攻后赵将石生于金墉，决千金�鲫乱怨嘀�。唐初，罗士信伐王世充，拔其千金堡。盖于千金�鲫掳�筑堡也。又千金�鲫拢�一名五龙�鲫拢�亦曰九龙渠，亦曰九曲渎。后汉建武中，司空王梁引�纤�以溉京都，渠成而水不流。后张纯堰洛而通漕是渠，引�纤�历�鲫露�注。魏文帝使都水使者陈协更修此堰，谓之千金�鲫拢换�石为�鲫露�开沟渠五，因谓之五龙渠。太始七年，大水荡坏。晋元康七年，更于西开泄，名曰代龙渠。凡更开二�鲫露�渠，亦曰九龙渠。后魏太和五年，又尝修治，亦谓之九曲渎。傅畅《晋书》：河南十二县薄言陈协凿运渠，从洛口入，经巩县西，注九曲渎，又西至洛阳东阳门，会于阳渠。是也。

阳渠在府东。旧《志》：在故洛阳城南。汉建武二十三年，张纯奏穿渠引洛水为漕处也。《洛阳记》以为周公所作。《述征记》：东城有二石桥，旧于王城东北开渠引洛水，名曰阳渠，东流经洛阳，于城东南回通出石桥下，运至建春门以输常满仓。《水经注》：上东门外石桥右柱铭曰：阳嘉五年，诏书以城下漕渠，东通河济，南引江淮，方贡委输，所由而至，乃作石桥。此即阳渠与�纤�回通处也。唐乾元二年，史思明陷郑州，西窥洛阳，李光弼去洛而迁河阳。时贼游骑已至石桥，诸将请曰：自洛城而北乎？当石桥而进乎？光弼曰：当石桥而进。部曲坚整，贼不敢逼。又后唐同光四年，李嗣源入汴，帝自汜水西还，至石桥西，置酒悲涕，乃入洛城，即故上东门外之石桥也。

大阳三渠在府南十里。旧分洛水以溉田。本一渠，后析为三：中曰中渠，北曰青渠，东曰莽渠，合名大阳。又漕口渠，在城东北。宋开宝九年，幸西京，发卒自洛城市桥，凿渠至漕口三十五里，以便馈运。又有通津渠，在城南三里。《元和志》：隋大业初，分洛水西北，名千步碛渠，东北流入洛水。○金水河，在城西二十里，自新安县流入。《志》云：隋时引水绕皇城，因名。下流入涧水。

金谷涧在府东北七里。《水经注》：金谷水出太白原，东南流历金谷，谓之金谷涧，东南流经晋石崇故居。又�纤�自千金�鲫露�，径��门桥东，左会金谷水。晋大宁三年，刘曜督诸将与石虎战洛阳，屯金谷。夜，军中无故大惊，士卒奔溃，乃退屯渑池。隋大业九年，杨玄感攻东都，代王侑自长安遣卫文�罡熬取Ｎ寞罟男谐鲠拧�渑，直趣东都城北，屯于金谷，即石崇之金谷也。太白原，在城西北六十里，即邙山之别阜云。

七里涧在故洛城东二十里。《水经注》：鸿台陂，在洛阳东北二十里。其水东流合于七里涧。晋泰始十年，立石桥于涧上。永宁初，成都王颖还邺，齐王冏送之七里涧。大安二年，颖遣陆机为前锋，进逼洛阳，长沙王�绿制浦�，机军赴七里涧，死者如积，水为不流。又永嘉二年，群盗王弥逼洛阳，不克，引而东，晋将王秉追败之于七里涧。

鸿台陂亦曰鸿池陂，在洛阳故城东二十里。《水经注》：�纤�东经鸿池陂，池东西千步，南北千一百步。汉桓帝永兴元年，幸鸿池。元魏时曰洪池。景明二年，咸阳王禧谋为变，夜宿洪池墅，事觉，自洪池东南走，即此。又天渊池，在故洛城内东北隅。《水经注》：�纤�径洛阳故城北，东历大夏门下，枝分渠水东入华林园，又东注于天渊池；又东历故金市南，直千秋门，支流入石逗，伏流注灵芝、九龙池，即曹魏明帝所引过九龙殿前水也。

翟泉在故洛阳城中。《左传》僖二十九年，盟于狄泉。昭二十三年，天王居于狄泉。三十二年，晋合诸侯之大夫于翟泉，城成周。《史记》：景王元年，晋人入敬王，子朝自立，敬王不得入居泽。贾逵曰：泽，邑名，即狄泉也。时子朝据王城，曰西王；敬王在狄泉，曰东王。郑玄曰：狄泉本在下都城北，时城成周，乃绕狄泉于城内。杜预曰：狄泉，即洛阳内太仓西南池水也。《地道记》：晋时，此水在东宫西北，今堙。○甄官井，在故雒阳城中。甄官掌琢石、陶土之事，晋为甄官署，汉时盖属于他署，而井因以名。后汉初平二年，孙坚讨董卓，败之，进至雒阳，得传国玺于城南甄官井中，即此。

○汉故宫在洛阳故城中。《括地志》：洛阳故城内有南宫、北宫，秦时已有之。汉五年，帝置酒洛阳南宫。后汉建武元年，车驾入雒阳，幸南宫却非殿，遂定都焉。蔡质《汉仪》：南宫至北宫，相去七里。永平初，帝思中兴功臣，图画二十八将于南宫云台。延康四年，孙程等定策立和帝，自德阳殿西钟下，幸南宫，登云台，召公卿百僚，是也。其北宫禁门，亦曰省门，又名章台门；北宫北门曰朔平门。省门内有崇玄诸门，门内即德阳殿，又有承明门及温德等殿。南宫正门即端门，旁有鸿都、盛德、九龙及金商、青琐诸门。其正殿曰崇德殿，旁为嘉德殿，崇德殿西则金商门也。董卓之乱，南北两宫，大都焚荡。建安初，驾还洛阳，诸将张扬自以为功，名所葺南宫正殿曰扬安。及曹丕篡位，营洛阳宫。初居北宫，起建始殿，朝群臣，又于其北建崇华殿。曹睿青龙三年，始于汉南宫崇德殿故址起太极、昭鼎诸殿；又是年，崇华殿灾，乃更作九龙殿，引�纤�过殿前。其北宫南又有式乾、显阳诸殿，及太后所居曰永宁宫。皇后宫中殿曰含章殿，东宫门曰承华门。又于太极殿前作总章观，高十余丈，门曰阊阖，以象天门。晋武都洛，大抵因之。永嘉之季，刘曜陷洛，复成灰烬。及后魏南迁，大营宫室，魏晋之旧次第修复。其后尔朱始祸，东西战争。东魏天平二年，遣高隆之尽撤洛阳宫殿，运其材入邺，自是故址渐成蓁莽。及隋改营都邑，而沧桑益不可问矣。○永安宫，在汉北宫之东，中有候天台，亦汉置。

洛阳宫在故宫城内。隋大业所建。其正殿曰乾阳殿，殿南门曰紫微，宫门门阙曰紫微观；其别宫曰景华宫。《隋史》：宫城南面为应天、兴教、光政三门。兴教之内曰全昌门，其北曰章善门；光政之内曰广运门，其北曰显福门。大业十四年，东都立越王侗，王世充专政，使其党守章善、显福二门，既遂幽侗于含凉殿。唐武德四年，平洛阳，故宫遂废。贞观中，复治之。永徽以后，营缮益密。其正殿曰乾元，即隋乾阳故址也。武后垂拱四年，毁之，改营明堂。开元五年，复故。十年，仍改为明堂。二十五年，复为乾元殿。二十七年，复曰明堂。明堂西则武成殿也。其别殿台馆在宫内者，凡二十五所。又上阳宫，在宫城西南隅，南临洛水，西距�纤�，东接宫城，北连禁苑，门殿皆东向，正门曰提象，正殿曰观风，内有别殿亭馆凡九所。上阳之西，隔�纤�为西上阳宫，虹梁跨�希�行幸往来，皆高宗龙朔后所置。武后尝居东都，兴修益广。及天宝倦勤，渔阳乱作，车驾不复东巡，宫室渐废。天�坛酰�朱全忠缮修旧宫，逼帝迁洛，未几，全忠篡夺。开平三年，亦徙居洛阳宫。后唐都洛，未遑改作。石晋迁汴，至于宋季，宫阙犹存唐旧。及女真、蒙古播毒中华，而故宫鞠为茂草矣。《东都记》：洛阳宫城，西北出曰洛城西门，其内曰德昌殿；殿南出曰延庆门，又南曰韶晖门，西南曰洛城南门，其内曰洛城殿。龙朔初，与群臣、外夷晏于洛城门。武后载初二年，策贡士于洛城殿，或以此为夹城内别宫也。

禁苑在府西。隋大业初，筑西苑，周二百里，内为海，周十余里，作蓬莱、方丈、瀛州诸山，高出水百余丈，台观殿阁，罗络山上，向背如神；北有龙鳞渠，萦纡至海内，缘渠作十六院，门皆临渠。十三年，李密攻东都，每入苑，与隋兵连战。唐曰禁苑。《六典》：禁苑在皇城之西，北距北邙，西至孝水，南带洛水支渠，�稀⒙宥�水会于其间；苑墙周回一百二十六里，东距上阳宫七里；西面四门：南曰迎秋，次游义，次笼烟，北灵溪。《两京记》：东都苑，隋曰会通苑，又改为芳华苑，东面十七里，南面三十九里，西面五十里，北面二十里。义宁二年，唐世子建成等援东都，军于芳华苑，东都闭门不出，李密出军争之，小战，各引去。苑内有青城宫，隋斋宫也，亦曰青城堡。唐武德二年，行军总管罗士信攻王世充，夜入洛阳外郭，焚清化里，既又拔青城堡。三年，世民攻洛阳，军于北邙，世充陈于青城宫，世民亦置陈当之。武德四年，世民移军青城宫，世充自方诸门出，凭故马坊垣堑，临�纤�以拒唐兵，为世民所败。方诸门，都城西出禁苑之门也，唐亦为青城宫。又明德宫，亦大业初建于禁苑中。唐贞观十年，作飞山宫。十一年，幸明德宫。是年，以洛水漂溢居民庐舍，乃废明德宫及飞山宫之玄圃苑，以给洛人之遭水患者。显庆二年，改明德宫监为东都苑南面监。五年，作入关宫，寻改曰合璧宫。调露初，又作宿羽、高山等宫，寻又作翠微宫。凡离宫亭馆共一十四所。又苑中有三陂：一积翠、二月陂、三上阳，以�稀⒙宥�水泛溢，故为三陂以防之。隋大业二年，集四方散乐于东京，门之于芳华苑积翠池侧。唐贞观十一年，宴洛阳西苑，泛积翠池。十二年，猎于洛阳苑。开元二十年，幸东都，晏百官于上阳东洲。二十四年，河南尹李适之复修三坡，�稀⒙迨嘉薹阂缰�患。天宝以后，亦曰西苑。建中四年，李希烈以淮西叛，围郑州，游骑西至彭婆，留守郑叔则入保西苑，苑中有九曲池，即隋龙鳞渠也。天�潭�年，朱全忠尽杀昭宗诸王子于此。

上林苑在今府城东，后汉所置苑也。桓帝屡幸上林，灵帝亦尝幸焉。又广成苑，在府南。《后汉·郡国志》新城县有广成苑。延熹中，帝屡校猎广成。又光和五年，狩于广成苑。○显阳苑，在故雒阳城西。后汉桓帝延熹二年作。中平六年，袁绍等诛宦官，董卓自显阳苑急进至城西，闻帝在北，因与公卿奉迎于北邙阪下。

华林园在故洛城内东北隅，与宫城相接。有东西二门，魏文帝所起，亦曰芳林园。《水经注》：大夏门内东际侧城，有景阳山在芳林苑西北，魏明帝景初元年所起土山也。齐王芳即位，始改芳林曰华林。按：太和元年，王朗言华林天渊，足展游晏，则华林之名久矣。内有天渊池，池中有魏文帝九花丛殿。后魏太和十九年，游华林园，观故景阳山。二十年，宴群臣及国老庶老于华林园。二十一年，魏主将入寇，讲武于华林园。景明二年，魏主游北邙，闻咸阳王禧谋变，自华林园还宫，既而擒禧送华林都亭，是也。正始初，以北海王详得罪，遣左右郭翼开金墉门出谕旨，卫送华林园。魏主子攸建义初，诏自孝昌以来，有冤抑无诉者，悉集华林东门，当亲理之。明年，元颢自河桥败走，魏主复入洛，居华林园。东魏天平二年毁。○濯龙园，在故洛阳城中，近北宫，中有濯龙池，后汉时为游宴之所。又直里园，在故城西南隅，亦后汉所作。灵帝光和二年又造毕圭、灵昆苑，并在宣平门外。初平二年，董卓逼车驾西迁，卓留屯毕圭苑中，是也。又有西林、西游等园，后魏熙平以后，置于宫旁为游宴处。

三王陵在府西。《水经注》河南县西南柏亭东北有周景、悼、敬三王陵。隋义宁二年，李密围东都，世民赴救，东都不应，引还，设伏于三王陵以待之，东都将段达来追，败去。○原陵，在故洛城西北二十五里，汉光武陵也。《帝王世纪》：在临平亭东，西望平阴，大河绕其北。又显节陵，明帝陵也，在富寿亭西北，去故洛阳城三十七里。东汉凡十陵，俱在洛阳之郊。初平二年，孙坚讨董卓，自阳人进军大谷，卓与战诸陵间，败走。

大谷关在县东南大谷口。又皋门关，在故洛城�厦派希�亦曰皋门桥，晋惠帝建，潘岳《西征赋》所云秣马皋门者也。《唐志》作高门关。○龙门关，即府西南龙门山口，今有河南卫军戍守也。

褚氏聚在故洛城南。《左传》昭二十六年，子朝之乱，王宿褚氏。杜预曰：洛阳南有褚氏亭，又有唐聚。昭二十三年，尹辛败刘师于唐。○上程聚，在故洛城西南。古程国，《史记》重黎之后伯休父之国也。关中有程地，所谓文王自程徙丰者，故此曰上程。

士乡聚在故洛城东。东汉初，冯异与更始将武勃战于士乡下，斩之。又有樊濯聚，在故雒城北，东汉清河王庆母宋贵人葬处。○圉乡，在故洛城东南。《左传》昭二十二年，子朝之乱，单氏伐东圉。杜预曰：洛阳东南有圉乡。

孔城防在故伊阙县东南。魏收《地形志》：天平中，置新城郡，治孔城防，属北荆州。西魏大统四年，权景宣与李延孙会攻孔城防，拔之。后周天和四年，盗杀周孔城防主，以其地入齐。盖周、齐相攻之境也。杜佑曰：孔城防，伊阙县东南故城是。

石梁坞在故洛城东，洛水北。晋永嘉末，将军魏浚聚流民屯洛北石梁坞，刘琨在并州，承制假浚河南尹。建兴初，刘曜攻陷之。大宁三年，后赵将石生据金墉，刘曜遣将刘岳攻之，岳拔孟津、石梁二戍。未几，石虎围岳于石梁，寻拔之。孟津戍，胡氏曰：时置于河阴。

豆田壁在故洛城东。晋太安二年，成都王颖引兵内向，帝幸偃师，舍于豆田，是也。胡氏曰：荥、洛之间，有麻田、豆田，大抵因人所种艺而名。姚襄与苻秦将李历战于麻田，襄大败，其地亦在洛阳、成皋间也。

张方垒在故洛城西七里。晋齐王冏将张方所筑，后遂为戍守之所。永嘉五年，刘聪遣呼延晏等寇洛阳，晏留辎重于张方故垒，是也。

彭婆镇在府东南九十里，又东入汝州界之临汝铺。唐建中四年，李希烈畔围郑州逻骑西至彭婆。《金人疆域图》洛阳有彭婆镇。《郡志》：府东南四十五里即彭婆镇，东南七十里为白沙镇。

平乐观在故洛城上西门外。汉灵帝初平五年，讲武于平乐观下。又袁绍诛宦官，促董卓进兵屯平乐观。魏嘉平六年，诏司马昭自许昌西击姜维，魏主芳幸平乐观以临军。隋末，李密自洛口向东都，败隋兵于平乐园，即故平乐观也。时在东都之东十五里。胡氏曰：汉魏平乐观，在洛城西，隋营新都，改为平乐园，在都城之东。○平望观，在故洛城华林园东南，天渊池水径其南，魏所置也。太和四年，改曰听讼观。陆机云：洛阳城有三市九观。三市者，一曰金市，在旧宫西大城内；二曰马市，在城东；三曰羊市，在城南。九观曰临商、凌云、宣曲、广望、阆风、万世、修龄、总章、听讼，皆在宫中：皆魏晋时置。又玄武馆，在北邙山之尾，直故洛城北。曹魏立玄武馆于邙垂，是也。高贵乡公自元城入即位，至玄武馆，即此。元城，今北直大名府属县。

宣武场在故洛城大夏门东北，其南有宣武观。晋河间王�胫�乱，帝自十三里桥还军宣武场。《水经注》：大夏门东宣武观，凭城结构，南望天渊池，北瞩宣武场。是也。

凌云台在故金墉城之西。《水经注》在洛阳城中金市之东，魏文帝黄初三年筑。苻秦置戍于此。晋大元八年，丁零翟斌叛秦，举兵新安，慕容凤等归之，败秦兵，克凌云台戍，是也。又东晋末，刘裕诛除宗室，宗室多逃亡在河南，司马顺明率众保凌云台，即此。《寰宇记》：故洛城东有云台，今地名水南保，即汉明帝图中兴二十八将处。误。○周公台，在故洛阳县治东，相传周公所作。李密据金墉，筑寝室于台后。又龙虎台，在今城东，李密攻东都时，筑此以阅武。

天津桥在府西南洛水上。旧为洛水桥，在洛阳故城南。后汉时建。魏晋因之。后魏正光初，时方强盛，于洛水桥南御道东作四馆，道西立四里，有自江南来降者，处之金陵馆，三年之后，赐宅归正里；自北夷降者，处燕然馆，赐宅归德里；自东夷降者，处扶桑馆，赐宅慕化里；自西夷降者，处崦嵫馆，赐宅慕义里。永安三年，遣高乾等东归济州，招集乡曲，魏主亲送之河桥，即洛水桥也。隋大业初，迁都，以洛水贯都，有天汉之象，因建此桥，用大船，连以铁锁，南北夹起四楼，名曰天津。李密破回洛仓，遂烧天津桥。唐武后长寿中，始命李德昭�媸�为岸。开元二十年，又改造焉。广平王入东都，陈兵于天津桥南。宋建隆二年，留守向拱重修，�嬉跃奘�，基址甚固，横亘洛水，为都城之胜。

洛中桥在天津桥东。武后时，李德昭所造。其东有利涉桥。上元二年，韦弘机移中桥南当长夏门，废利涉桥，人以为便。《宋会要》：西京端门前，唐《洛阳图》有四桥，曰�纤�、曰黄道，在天津桥北；曰重津，则在南；桥西十里有石堰曰分洛。自唐以来，引水入小河，东南入伊。又有蒋桥，旧《志》：在城西�纤�上。后唐应顺初，潞王从珂自陕趣洛，至蒋桥，百官班迎，即此。○莱市桥，在府城东，亦唐所置。宋开宝九年，郊祀西京，诏发卒五千，自洛城莱市桥凿渠抵漕口三十五里，馈运便之，其后导以通汴。

十三里桥在府东。自洛阳故城西至桥十三里，因名。晋太安二年，成都王颖自邺，河间王�胱怨刂校�皆举兵内向，帝如十三里桥，既而还军宣武场，舍于石楼，屯于河桥；�虢�张方寻攻洛阳，为长沙王�滤�败，退屯十三里桥。石楼驿，在故洛城东北。

夕阳亭在府西南。董卓为何进所召，引军至河南，复遣种劭止之，卓还军夕阳亭。又晋贾充出镇长安，荀勖、冯篏等饯送于夕阳亭，劭子谓“晋室之祸，成于夕阳亭之一言”者也。唐时亦为饯送之所，更名河亭。《志》云：今洛阳县治东南有周南驿。

夹马营在府东北二十里。朱梁开平初，置营于此，有指挥使掌之。后因而不废。宋太祖诞生焉。真宗时建为应天寺，后又改为发祥寺。

白马寺在故洛城西。汉明帝时建，中国僧寺盖始于此。唐垂拱初，武后复修之。乾元二年，史思明取洛阳，畏李光弼在河阳，不敢入宫，退屯白马南，又筑月城于河渚以备光弼。唐末，置白马顿于此。朱温乾化二年，自洛阳至白马顿，寻渡河，至武陟，是也。胡氏曰：河渚在河阳南岸。

永宁寺在故洛城内。元魏熙平初，胡太后建于宫侧，极土木之美。《水经注》：�锨�南流出大尉、司徒两坊间，水西为永宁寺，有九层浮图，高百丈，最为壮丽。永安三年，尔朱兆入洛阳，执魏主子攸，锁于永宁寺。永熙三年，永宁浮图灾，既而高欢入洛，魏主西迁，欢舍于永宁寺。○汉王寺，在府东十七里。隋杨玄感作乱，遣其弟积善将兵，自偃师南缘洛水西入，东都遣达奚善意拒之，善意渡洛南，营于汉王寺，旋溃还。

偃师县在府东七十里。北至孟津县三十五里，东北至怀庆府温县八十五里，东南至登封县九十里。帝喾所都，古亳邑也。亦曰西亳，成汤都焉，为三亳之一。又盘庚自耿徙此，改号曰殷。周武王伐纣，回师息戎，因名偃师。秦属三川郡。汉置县，属河南郡。晋并入洛阳。隋开皇十六年，复置。大业十三年，李密攻偃师，不克，即此。唐仍属洛州。今城周六里有奇，编户三十六里。

○亳城县西十四里。古西亳也。《史记》：自契至汤八迁，汤始居亳，从先王居。孔安国曰：契父帝喾居亳，汤自商丘迁焉，盘庚亦徙都之。春秋时为郑地。《左传》哀十一年，公会诸侯伐郑，同盟于亳城北。《汉志》偃师有尸乡，汤所都。《水经注》：尸乡，故汤所居，亦曰汤亭。今在县西三十里，亦曰尸氏。《左传》昭二十六年，子朝据王城，刘人败王城之师于尸氏。汉初，曹参还击秦将赵贲于尸北，破之，谓尸乡北也。又田横乘传诣洛阳，至尸乡厩置，遂自刭。今有田横墓。又《晋太康地记》：尸乡南有亳坂，东有桐城，太甲所放处；亦曰桐宫，汤墓在焉。

缑氏城县南二十里。古滑国。《春秋》僖二十年，郑人入滑。僖三十三年，秦人灭滑。晋吕相绝秦，曰：殄灭我费、滑。杜预曰：滑国都于费，今缑氏也。昭二十二年，子朝之乱，晋师军于侯氏，即缑氏矣。战国时为东周之邑。《史记》：秦昭王四十六年，攻韩缑氏、蔺，拔之。宋白曰：古缑氏城，在今城南二十里。汉始置县，属河南郡，武帝尝幸此。晋仍为缑氏县，属河南郡。太安二年，成都王颖自邺入犯，帝幸缑氏，击颖将牵秀，走之。后魏太和十七年，并洛阳。天平初复，亦属河南郡。东魏改属洛阳郡。隋开皇十六年，废。大业初，复置，仍属河南郡。唐贞观六年，省。上元二年，复属河南府。宋熙宁初，省入偃师。蔺，林氏曰：在缑氏南，故韩邑也。

胥靡城在县东南四十里。《左传》襄十八年，楚伐郑，侵费、滑、胥靡。后亦为周邑。昭二十六年，子朝之乱，敬王入于胥靡，次于滑。定六年，郑伐胥靡，乘周大夫儋翩之乱也。晋使阎没戍周，且城胥靡，即此。

○缑氏山在县南四十里。一名覆釜堆，相传周灵王太子晋升仙之所。又百��丕山，在县南五十里。汉和帝永元十六年，幸缑氏，登百��丕山，是也。县西南三十五里又有半石山，合水出焉。○首阳山，在县西北二十里。杜佑曰：夷齐葬于此，旧有周公庙。后魏普泰初，尔朱世隆为尔朱荣立庙于首阳山，因周公旧庙而为之，庙成，为火所焚。

景山在县南二十里。《商颂》景员维何，谓此山也。又懊来山，在县东南五十里。唐高宗太子弘葬此，曰恭陵，改山为太平山。天佑初，朱温弑昭宗，葬于此，名曰和陵。○凤台山，在县东二十里，接巩县界。本名訾王山，宋天圣八年，建太祖太宗真宗会圣宫于上，改名凤台山。

○洛水在县南五里。自洛阳县流入，又东北至巩县境。隋大业九年，杨玄感作乱，自汲郡南渡河，使其弟积善自偃师南缘洛西入，攻洛阳。县东北有塔儿湾。明初，徐达取河南，自虎牢进至塔儿湾，是也。

伊水在县西。自洛阳县流入，合于洛水。上有望江台，相传周刘康公所筑。○合水，在县西南，出半石山。《水经注》：合水北径合水坞，又东北注于公路涧，俗讹为光禄涧。又有刘涧，亦出半石山东，西北流经刘聚而注于合水，又北入于洛。

通济渠在县南，故阳渠也。隋时尝修导之，亦曰通津渠。王世充自东都出兵击李密，至偃师，营于通济渠南，作三桥于渠上，即此。

通山沟在县西北三十里。深二丈，阔百尺，南起邙山，北通孟津。昔以邙山涧谷之水并流入洛，每遇霖潦，辄至泛溢，因为此沟导之入河，故曰通山。《图经》邙山在县北三里。

○延寿关在县南三十五里。晋永康二年，齐王冏举兵许昌，讨赵王伦，伦遣兵出延寿关，以拒之。或谓之延寿城。《嵩山记》：王子晋学道于洛鹿涧，涧旁有灵星坞，即延寿城。

刘聚在故缑氏城南十五里，三面临涧，甚险固。周畿内刘子国也。昭二十三年，王室乱，单子、刘子以王如刘。《括地志》云即刘累故城，似误。又西南有邬聚。《左传》隐十一年，王取邬、刘之田于郑。庄二十年，王及郑伯入于邬，遂入成周。昭二十四年，子朝入于邬。或谓之邬乡。杜预曰：缑氏县西南有邬聚，西北有刘亭。

柏谷坞在县东南十五里。《水经注》：洛水东经偃师县南，又东径柏谷坞。戴延之《西征记》：坞在川南，因高为坞，高十余丈。义熙十二年，刘裕伐秦，军至成皋，秦姚��镇洛阳，遣赵玄屯守柏谷坞，毛德祖击败之。元熙初，司马楚之避刘裕，逃亡河南，屯柏谷坞。元魏景明二年，咸阳王禧谋为变，事泄，自洪池东南走，济洛，至柏谷坞，追兵擒之。东魏武定初，高季密以虎牢降魏，宇文泰率军应之，至洛阳，遣于谨攻柏谷，拔之。隋大业十四年，李密围东都柏谷，降密。又《宋书》：武帝西征，营于柏坞，西有三垒，相连如锁，名锁钩垒云。

袁术固县西南三十五里。汉末，袁术所筑，四周绝涧，迢递百仞，广四五里，有一水渊而不流，即公路涧也。隋大业二年，设缑氏县于公路涧西，凭岸为城云。○仙人山寨，在县南境。又有神顶山寨。皆元末土豪屯结处。

石阙在县西二十五里。胡氏曰：偃师西山有汉广野君郦食其庙，庙东有二石阙。刘裕伐秦，檀道济等自成皋、虎牢长驱而进，秦姚��镇洛，遣石无讳戍巩，无讳至石阙，奔还。或作石关，误也。

孝义桥在县东二十里洛水上。唐天宝七载，河南尹韦济奏于偃师县东山下开驿路，通孝义桥。后废。宋景德四年，于其处造訾店渡桥，诏赐名奉先桥。又首阳驿，在今县城西。

河阳仓在县北。隋开皇三年，于洛州置河阳仓，即此。○夏台，在县西。《史记》：夏桀囚汤于此。又韩�鹜醵�十年，秦败我师于夏山。或曰即夏台也，夏狱名。《郡志》：台在巩县西南，与永安故城相近。

巩县府东一百三十里。东至郑州汜水县六十里，北至怀庆府温县二十五里，东南至禹州密县八十里。周巩伯邑。战国时，谓之东周。汉置县，属河南郡。晋及后魏因之。东魏属成皋郡。北齐属洛州，寻废。隋开皇十六年，复置。大业初，移县治洛口，仍属河南郡。今城周四里有奇，编户二十九里。

○巩城在县西南三十里。周巩伯邑。《左传》昭二十六年，晋师克巩，逐王子朝。《尔雅》曰：巩，固也。四面有河山之固也。《史记》：西周惠公封少子班于此，为东周公。秦庄襄元年，蒙骜伐韩，韩献成皋、巩。盖东周亡于是年也。汉三年，项羽拔成皋欲西，汉兵距之巩，令其不得西。后置县于此。隋迁今治。

訾城在县西南四十里。《左传》昭二十三年，子朝之乱，单子取訾。或谓之东訾。二十五年，子朝之党尹圉涉于巩，焚东訾，是也。晋咸和三年，石勒击刘曜于洛阳，至成皋，卷甲衔枚，诡道兼行，出于巩、訾之间，即此。亦曰訾聚。《地道记》訾城在巩县东，误。又黄亭，在訾城北三里，有皇水。《春秋》昭二十二年，刘子、单子以王子猛居于皇。杜预曰：即黄亭也。

�纬�在县西南五十八里。周��邑也。《左传》昭二十三年，王师晋师围郊，郊、��溃。杜预曰：郊、��，二邑名。今巩县西南有地名��中，郊与��盖相近。或谓即夏之斟��。

洛口仓城在县北十里。隋大业二年，于巩东南原上筑仓城，周回二十余里，穿三千窖，窖容八千石。亦曰兴洛仓。十二年，以盗贼充斥，命移兵守洛口仓。明年，李密说翟让曰：洛口仓多积粟，去都百里有余，先无豫备，取之如拾遗耳。遂袭克兴洛仓，密称魏公，命护军田茂广筑洛口城，方四十里而居之。又临洛水筑偃月城，与仓城相应。既而与王世充战于洛北，败走洛南，余众东走月城。唐武德三年，世民伐王世充，分遣王君廓自洛口断其饷道。开元二十一年，复置洛口仓于此。《志》云：今县东有洛口驿。

永安城在县西南四十里。宋太祖父昭武帝葬于此，曰永安陵。景德四年，割巩、偃师二县置县以奉陵寝，后为永安军。《志》云：宋景�讨校�升永安镇为县。自太祖至哲宗八陵皆葬于城西南诸原上。金贞元元年，改芝田县。元废县。今为芝田集。又有南城军，亦在县西南。宋绍兴二年，岳飞遣诸将收复河南，杨遇复南城军，张宪复永安军，是也。金废。

王药城在县东北滨河，高齐时戍守处。后周建德四年，宇文宪等入齐境，降拔三十余城，师还，皆弃不守，惟以王药城为要害，遣将韩正守之。正以城降齐。

○轘辕山在县西南七十里。其坂有十二曲，将去复还，故名。《左传》襄二十一年，晋栾盈奔楚，过周，王使候出诸轘辕。《战国策》：张仪曰：秦下兵三川，塞轘辕、缑氏之口。《史记》：沛公伐秦，南出轘辕。汉三年，从轘辕至阳城。又樊哙攻轘辕，克之。武帝时，淮南王安谋反，欲塞轘辕伊阙之道。建武九年，帝幸缑氏，登轘辕。灵帝时，为河南八关之一。建安初，曹操奉献帝迁许，从轘辕而东。晋怀帝永嘉二年，群盗王弥自许昌入轘辕，败官军于伊北，遂逼洛阳，屯于津阳门。三年，刘渊使王弥等复寇洛阳，不克，乃南出轘辕，掠豫、兖而东。四年，刘聪使其子粲等犯洛阳，粲出轘辕，掠梁、陈、汝、颍间。五年，刘曜、石勒等陷洛阳，勒引兵出轘辕，屯许昌。后魏永安二年，元颢入洛，继而败于河桥，轻骑南走，自轘辕南出至临颍，为人所杀。唐武德二年，讨王世充，王君廓攻轘辕，克之。世充遣将魏隐来救，为君廓所败，遂东徇地，至管城而还。四年，王君廓与世充将单雄信等相持于洛口，世民援之，至轘辕，雄信等遁去。乾符元年，黄巢侵逼东都，诏发兵守轘辕伊阙河阴、武牢。孔颖达曰：轘辕山在缑氏县东南三十里，道路险��厄，自古为控守处。

寒战山在县东南五十里。其山陡峻，临玉仙河，经者战惧，因名。又赵封山，在县东南四十里。《志》云：宋种茶于此而封固其地，因名。○青龙山，在县南四十里宋太祖永昌陵东。其尾接洛河者曰龙尾山，在县南三里。又有神尾山，在县东北。宋元丰初，都水丞范子渊议引洛入汴处也。又黑云山，在县西南六十里，相传汤祷雨处。

横岭在县东三十里，接汜水县界。李密据兴洛仓，隋遣东都兵讨之，又使虎牢镇将裴仁基自汜水西入以掩其后，密分兵伏横岭下以待仁基，是也。又百花谷，在县东南三十余里，接汜水县西境。裴仁基讨李密，失期不进，屯于百花谷，旋降密。○窑岭，在县西南八十里，宋时常置寨于此。

岑原丘在县西北三十里。《水经注》：山临大河，下有穴，谓之巩穴，潜通淮浦，北达于河，直穴有渚，谓之鲔渚。东晋永和十年，故魏降将周成反，自宛袭洛阳，河南太守谢施，自洛阳奔鲔渚，是也。

○黄河在县北十里。洛水流合焉，又东入汜水县界。

洛水在县北二里。流六里，至洛口入河。《续汉志》注：洛�涝诠�县东北三十里，大康五弟��于此。《左传》昭元年，晋赵武自郑还，王使刘定公劳赵孟于颍，馆于洛�馈６旁ぴ唬郝屮涝诠�县南，水曲流为�馈＝�大兴初，荥阳太守李矩使郭诵救赵固于洛阳，屯洛�溃�诵遣其将耿稚夜济河袭刘粲，大败之。大宁三年，后赵石虎败刘曜将刘岳于洛西，盖在洛口西也。后魏永熙末，高欢自晋阳引军渡河，众议欲守洛口死战，魏主不能从。隋末，李密据洛口，越王侗使诸军击密，夹洛水相守。既而王世充与密相持于洛水上，屡为密所败。义宁二年，世充击密于洛北，败之，遂屯巩北。复渡洛击密，军败，溺者甚众。《郡县志》：洛水东北过巩县东，又北入河，是为洛�馈Ｗ运逡郧埃�县与成皋中分洛水为界，西则巩，东则成皋。隋筑洛口仓，而巩与成皋之界相错矣。《唐·五行志》：开元五年，巩县大水，坏城邑，损民居数百家。洛水入河之处，即洛口也，与大河清浊异流，�把墒獗穑�亦名什谷云。

�拦人�在县北。亦谓之什谷，即洛口也。《元和志》：洛水东经洛�溃�北对琅邪渚入河，谓之洛口。亦名什谷。《史记》：张仪说秦，下兵三川塞什谷之口。徐广曰：什口，寻口也。寻，亦作��。��水，一名温水。《括地志》：温泉水即��源，出巩县西南四十里，谓之南��，亦曰上��；至巩洛渡北，东入洛，谓之北��，亦曰下��。《一统志》：偃师县东北十四里有��溪，旁有莲池，夏寒冬暖，即��源矣。又市河，在县东一里；青龙河，在县西南五十里，皆源出青龙山，绕流分注，下流入于洛河。

长罗川在县西南。源出汜水县之方山，西北流入县界，又西北过訾城东北而入洛，谓之罗口。隋大业十三年，李密自罗口袭兴洛仓，破之；又密将张善相为伊州刺史，据襄城。自襄城北出罗口，即长罗川口矣。○饮马沟，在县东七里，俗传吕布军虎牢，饮马于此。

石子河县东南二十里。《水经注》：洞水出南溪石泉，世亦名之为石泉水，过巩东坎�⒕畚鳎�而北入洛。盖即石子河也。李密取兴洛仓，隋刘长恭帅东都兵讨之。长恭度洛水，陈于石子河西，南北十余里。密陈兵于石子河东，击长恭，大败之。又王世充与密相持，夹石子河而军，世充为密所败。或谓之王仙河。○神堤渠，在县北三里，中低而四围高，常横流为患。永乐十六年，县丞华胥开此渠而水患息。

九曲渎在县西，即洛阳之千金�鲫隆＝�永康二年，赵王伦败，其子虔自河北还，至九曲，闻乱，弃军归里第。○荣��涧，杜预曰：在县西。《左传》昭二十二年，景王崩于荣��氏，涧盖在邑傍。又明溪泉，在县西南。昭二十二年，晋贾辛军于明溪泉，谋定王室也。

五社津在县北五里。大河东过巩北，谓之巩河，有五社渡，亦谓五社津，又名五度津。更始将朱鲔守洛阳，遣兵度巩河，攻温。又建武初，遣将军耿�蔚染�五社津，备荥阳以东，而使吴汉等围洛阳，是也。

黑石渡在县西南二十五里，洛水津济处。隋末，王世充与李密相持，世充夜渡洛水，营于黑石。明日，分兵守营，自将精兵陈于洛北。李密渡洛逆战而败，复渡洛趣黑石。世充还救，为密所败。元至和初，陕西诸王阔不花等讨燕帖木儿之乱，进至巩县黑石渡，大败河南兵，遂克虎牢，闻上都已陷而还，入自巡简司。

○�г�关在轘辕山上。陆机《洛阳记》：洛阳四关，南有轘辕。杜预曰：缑氏东南有轘辕关。又大栗树关，在县东南三十里，崎岖险阻，元置，今废。

坎�暇�在县东南。《春秋》僖二十四年，周襄王避子带之难，出及坎�ⅲ�国人纳之。杜预曰：在巩县东。《晋·地道记》：县南有坎�⒕�。

石窟寺在县西南洛水北。隋末，王世充与李密相持，世充渡洛水逼仓城，为营，与密战于石窟寺东，败还。○天堂山寨，在县东南；又有鹿耳、鸡翎、凌青、黑山等山寨，俱元季乡豪屯聚处。

孟津县府东北五十里。东北至怀庆府孟县四十里，西北至怀庆府济源县七十里。汉平阴县地，属河南郡。魏晋时为河阴县地。唐为河清县地，仍属河南府。宋移河清县治白坡镇。金又徙而东十里，治孟津渡，改孟津县；又升为陶州，州旋废。元仍曰孟津县。明时嘉靖十七年，圮于水。二十五年，始迁今治。旧无城，今增筑，周三里有奇。编户二十九里。

○孟津旧县在县东二十里。周武王伐纣，师渡孟津，是也。汉为平阴县地。晋属河阴县。唐属河清县。宋亦为河清县地。金人徙置孟津县于此。前朝因之，并置巡司。嘉靖中，又徙今治，仍置孟津巡简司于旧县治。旧《志》：县北去孟县三十里。

平阴城在今县东一里。旧《志》云：城在故洛阳城东北五十里。《左传》昭二十二年，子朝之乱，晋籍谈帅师军于阴，即平阴也。二十三年，晋师在平阴，是矣。其地亦为津济处。沛公北攻平阴，绝河津南，战洛阳东。汉二年，南渡平阴津，至洛阳。后置平阴县，属河南郡。《十三州志》：县在平津大河之间，故名。更始将朱鲔遣兵攻温，自将数万人攻平阴，是也。魏文帝改曰河阴，仍属河南郡。晋因之。永嘉五年，帝以洛阳危困，欲东幸仓垣，而卫从不备，使傅祗出诣河阴，治舟楫，不得进而还。既而洛阳陷，祗建行台于河阴。后魏仍属河南郡。太和十八年，如河阴规方泽。二十年，营方泽于河阴。武泰初，尔朱荣立子攸于河阳，百官奉迎于河桥，荣遣骑入洛，执太后及幼主钊送河阴，沉之于河。魏收《志》：河阴县，晋置，太宗并洛阳，正始二年复。元象二年，又分置河阴郡治此。其后周武帝攻齐，拔河阴大城，是也。隋初郡废。仁寿末，汉王谅举兵并州，遣其将余公理下河内，诏史祥拒之于河阴。祥具舟南岸，公理屯河阳，亦聚兵当之。祥简精锐于下流潜济，公理败走。大业初，县废。王世充复置，又置平州治焉。唐武德四年废。开元二十年，始割汜水、荥泽二县地置河阴县，非复平阴旧地矣。《通典》河阴旧城，北对河阳岸，即此。

小平城在今县西北。《汉志》河南郡有平县。武帝封刘遂为侯邑，城中有高祖讲武场。旧《志》云：汉平阴县城北有河津，曰小平津。津上有城，灵帝时河南八关之一也。袁绍诛宦官，中常侍张让等将帝步出�厦牛�至小平津，让等投河死。帝夜从小平津步至雒舍。雒舍在邙山之北，驿舍也。晋永嘉末，傅祗保盟津小城，或曰即小平津。建兴末，刘聪将赵固以洛阳归晋，聪遣刘粲以步骑十万屯小平津，逼洛阳。隆和元年，慕容�嗲财浣�吕护屯河阴，进攻洛阳，桓温遣军赴救，护退守小平津，中流矢而死。后魏太和二十年，讲武于小平津。又武泰初，尔朱荣举兵南向，胡太后遣费穆屯小平津拒之，穆遁还。《水经注》：小平津，亦曰河阳津。

武济城在旧县东。旧传周武王伐纣，由此济河，故名。东魏筑城于此，为戍守处。周建德四年，大举伐齐，宇文宪拔武济，进围洛口，拔东西二城，是也。

回洛城在旧县东。《唐志》河阳关南有回洛城。东魏大象初，侯景邙山之战，诸军皆北渡河桥，万俟洛独勒兵不动，魏人畏之而去，高欢因名其所营地曰回洛。隋大业二年，于其地置回洛仓，仓城周回十里，穿三百窖。十三年，李密遣兵袭回洛东仓，破之。既而据回洛仓，大修营堑以逼东都。隋段达等出兵拒之，战于仓北，隋兵败走。未几，达等复陈于回洛仓西北，密战败，奔还洛口。寻败隋兵，复取回洛。武德三年，世民攻王世充，分遣怀州总管黄君汉自河阴攻回洛城。君汉遣其将张夜�乱灾凼ο�回洛，克之。世充使其子玄应来攻，不克，乃筑月城于其西，留兵守之。《隋纪》云回洛仓置于洛阳北七里，似误。

○破陵在县西。隋大业中，杨玄感围东都，屈突通奉诏驰救，自河阳济河，军于破陵。胡氏曰：破陵，近洛城东北。

硖石在县西二十里，亦黄河津济处。晋永嘉末，魏浚率流民数百家，保河阴之硖石。后魏永安二年，尔朱荣奉魏主子攸讨元颢，自马渚西硖石夜渡，亦河阴之硖石也。

○黄河在县北五里。河北即怀庆府孟县界，又东入巩县境。《志》云：旧县治西有护民、永安二堤，当黄河漫流。又有罗家滩、在县西北十五里；又西为杨家滩、柳滩、杏园滩及耕子、马坟二滩，俱在黄河中。

委粟津在县西，黄河渡处也。刘宋元嘉七年，后魏将安颉自委粟津济，攻宋金墉，守将杜骥南遁，遂克之。

高渚在县西，亦黄河津渡处。北魏胡太后之乱，尔朱荣举兵至河内，迎长乐王子攸于洛阳。子攸潜自高渚济河，会荣于河阳。亦曰雷陂。尔朱兆闻庄宗诛尔朱荣，自汾州引兵南下，破丹谷军，趣洛阳，从河桥西涉渡。《洛阳伽蓝记》曰：渡处即雷陂也。亦曰[A212]陂津。普泰二年，尔朱度律等攻邺，败还，斛斯椿等先据河桥拒之，度律等不得入，西走[A212]陂津，为人所获，是也。胡氏曰：[A212]陂津，在河桥西。丹谷军，见山西泽州。

马渚在县西，近故洛城北，亦黄河渡处也。后魏永安二年，尔朱荣奉魏主子攸南讨元颢。颢列兵沿河固守，北军无船，不得渡。伏波将军杨摽与其族居马渚，自言有小船数艘，求为乡道。荣遂命尔朱兆等缚林为筏，自马渚西硖石夜渡，袭击颢子冠受，擒之，颢军遂溃。三年，尔朱世隆犯洛阳，李苗募人从马渚上流纵火船焚河桥，世隆北遁。○陶渚，在县北，大河中渚也。河流经此，有三渚之名。晋永嘉末，刘聪子粲攻晋故司徒傅祗于三渚，即此。详见重险河阳三城。

○河桥在县北。晋杜预所建。详见重险河阳三城。

横水店在县西。唐宝应元年，仆固怀恩讨史朝义，陈于横水。贼立栅自固。怀恩陈于西原以当之，遣骁骑回纥并南山，出栅东北夹击之，贼大败。又转战于昭觉寺、石榴园、老君庙，皆败之。贼人马相蹂践，填满尚书谷。《金人疆域图》孟津县有横水店、昭觉寺诸处，应在河北岸。

文家寺在县南。宋建炎二年，翟进复西京，遂袭兀术于河阳，败还。又帅韩世忠等战于文家寺，复败走。金人遂复入西京。○观兵台，在旧县治东。相传武王观兵于此。一名选将台。

宜阳县在府西南七十里。西至永宁县百二十里，北至新安县六十里，东至登封县百八十里，南至嵩县百二十里。周为召伯听讼之所。汉宜阳县地，属弘农郡。晋及后魏因之。后魏孝昌初，置宜阳郡。东魏天平初，置阳州。四年，州降于西魏。后周明帝二年，改置熊州。隋初郡废。大业初州废，县属河南郡。义宁初，复置宜阳郡。唐初，改郡曰熊州，改县曰福昌。贞观初，州废，以县属�现荩�六年，又徙�现葜未恕Ｏ郧斐酰��现莘希�县属洛州。后唐改为福庆县。宋复曰福昌。熙宁五年，省入寿安县。元�坛酰�复置。金以福昌县属嵩州。正隆后，改寿安为宜阳县。元初，以福昌废入。明仍之。今城周四里有奇，编户六十八里。

○宜阳城在县东北十四里，韩城也。苏秦说赵曰：韩弱则效宜阳，宜阳效则上郡绝。说韩曰：韩西有宜阳、商阪之塞。张仪曰：秦攻新城、宜阳，以临二周之郊。又说韩曰：秦下甲据宜阳，断韩之上地。苏代曰：秦起乎宜阳而触平阳。皆谓此也。又周王曰：宜阳城方八里，材士十万。故甘茂亦云：宜阳，大县也。秦惠文王三年，拔韩宜阳，既而韩复取之。又武王四年，使甘茂伐宜阳，五月而不拔，大起兵拔之。盖渑池、二崤，实皆在宜阳境内，为控扼之要地。孔氏曰：宜阳，韩之大郡，伐取之，三川路乃通。汉置县于此。光武降刘盆子，积甲宜阳城。晋太安二年，河间王�刖俦�关中，遣其将张方趣洛阳。长沙王�率够矢ι探�兵拒之于宜阳，为方所败。永嘉三年，刘渊遣其子聪等寇洛阳，长驱至宜阳，弘农太守垣延袭败之。未几，渊复遣子聪自宜阳寇洛阳。周、齐时，为东西必争之所。后周天和四年，遣宇文宪等将兵趣宜阳，筑崇德等五城。五年，齐斛律光救宜阳，屡破周军，筑统关、丰化二城而还。六年，周宇文纯复取宜阳等九城，斛律光引兵争之，与周师战于宜阳城下，取周建安四戍。四戍，亦在宜阳城侧。隋义宁二年，唐公渊遣世民等救东都，东都不应，引还。东都将段达来追，世民败之，逐北至城下，置新安、宜阳二郡，留兵戍之而还。

福昌城今县治。杜佑曰：即故乙合坞。晋永嘉末，魏浚屯洛北石梁坞，族子该聚众屯一泉坞。大兴初，谈始自宜阳帅众南迁新野。盖其地险固可凭也。《水经注》：洛水经卢氏县南，又东过一合坞南。城在川北原上，高二十丈，南北东三箱，天险峭绝，惟筑西面，即为全固，因名乙合坞。《晋书》：一泉坞，在宜阳西南洛水北原上。又名乙泉戍。慕容�嗍保�戍此以备秦。晋太和四年，燕慕容垂奔秦，乙泉戍主吴归追之至阌乡，是也。宇文周时，亦置重兵于此以备齐。唐初移宜阳县于此，改曰福昌。○洛水城，在县西北。东魏置南渑池县，属金门郡。后周改曰昌洛县，属熊州。开皇末，改为洛水县。大业初废。

寿安城在县东南二十里。旧《志》：在洛阳西南七十里。后魏置甘棠县，属新安郡。隋仁寿四年，改曰寿安。义宁初，移治九曲城，属熊州。唐贞观七年，复移治此，改属洛州。宋因之。金废。杜佑曰：高齐孔城防，在寿安县东南。又兴泰城，在县东南四十五里。隋大业四年，置兴泰县，属河南郡。隋末废。唐长安四年，立兴泰宫，复析置兴泰县。神龙初，省入寿安。○金门城，在县西南六十里，以金门山名。后汉延熹二年，以诛梁冀功，封尚书令李玮为金门亭侯，即此处也。后魏天平初，置金门郡及金门县。后周废。《隋志》宜阳县有故金门郡。

九曲城在县东三十里。高齐置城于此以备周。其地亦曰九阿。《水经注》：洛水自宜阳而东，径九曲南，其地十里，有阪九曲。《穆天子传》所谓天子西征，升于九阿，是也。刘�骶湓唬盒苤菔侔蚕兀�隋义宁元年移治九曲城。唐武德二年，王世充与唐兵战于九曲，秦叔宝等来降。三年，熊州总管史万宝邀败王世充子玄应于九曲，是也。○柏谷城，在县南，后周所置以防齐。《北史》：高齐武成初，斛律光出洛阳，击斩周将曹回公，柏谷戍主薛禹生弃城走，光遂取文侯镇，立栅置戍而还。镇盖与柏谷城相近。又天和五年，宇文宪与斛律光争汾北，齐将段韶等攻周人柏谷城，拔之而还。

○熊耳山在县西百里洛水之北。双峰竞举，状如熊耳。东汉建武三年，赤眉震惊，乞降，积甲宜阳城西，与熊耳山齐。唐初李密自桃林畔走南山，盛彦师帅众逾熊耳山南据要道，弓弩夹路乘高，刀�芊�于溪谷，曰：俟贼半渡，一时俱发。密至，逆击斩之。○金门山，在县西六十里。《九州要记》：金门之竹，可为笙管，一名律管山。后汉金门亭置于此。

鹿蹄山县东南五十里。一名纵山。或谓之非山。唐龙朔元年，畋于非山，是也。非，一作韭。甘水出焉。又女几山，在县西九十里。晋张轨少隐于宜阳女几山，即此。○锦屏山，在县治南。唐武后幸此，赐名。中有一峰耸出，谓之玉柱。又寿安山，在县东十三里。隋寿安县以此名。又南五十余里有万安山，唐武后置兴泰宫于此。

○洛水在县北一里。自永宁县流经县界，又东入洛阳县境。前朝洪武二十九年，洛河泛溢，漂没宜阳庐舍，因筑防于水侧。

宜水在县西五十里。本名西度水。自永宁县界流经县西境之宜谷西，又南注于洛。○昌谷水，在县西九十里，即永宁之刀轘川。源出陕州界，东南流入洛。又甘水，出鹿蹄山西，至洛阳县南而入洛。又汪洋水，在县西四十里，自渑池县流入，下流注于洛。○豪水，在县东。《水经注》：洛水又东与豪水会，源出新安县密山，南流历九曲东而南入洛。

黑涧在寿安废县南。《水经注》：黑涧水出陆浑县西山，历黑涧，西北入洛。洛水径宜阳故城南，又东与黑涧水合。亦曰皂涧。《隋志》：大业初，营显仁宫，南接皂涧，北跨洛滨，是也。新安别有{白十}涧，非是。○上宜川，在寿安故城西南二十里大安山下。开元十年，幸兴泰宫，猎于上宜川，是也。又有方秀川。开元十四年，幸寿安，猎于方秀川。

○福昌宫县西十七里。隋置，后废。唐显庆三年，复置，改为兰昌宫。○显仁宫，在故寿安城内。隋置，自西京幸东都，以此为中顿。亦曰甘棠宫。唐初讨王世充，史万宝进军甘棠宫，是也。后仍曰显仁。贞观十一年，幸显仁宫。又兴泰宫，在废寿安县西南四十里万安山上。唐武后长安四年置宫，因分寿安置兴泰县。神龙元年废。○连昌宫，在寿安废县西二十九里。唐显庆三年置。

赵保镇关县西南三十里。又县西南百二十里有穆册镇关。今俱有巡司戍守。

张白坞在县西北。后汉末，贼将张白骑据此，曹公使庞德破之于两崤间。西魏大统四年，宇文泰置戍以拒东魏，使权景宣守之。○福昌山寨，在县南。元末，土豪屯聚于此。

永济桥在县东十三里。旧《志》：在寿安县西十七里。隋大业三年置，架洛水上。隋末废。贞观八年，修治，造舟为梁，长四十丈，后又易以石柱云。《河南志》：在新安县西十七里。

永宁县在府西南二百里。北至渑池县一百二十里，西北至陕州二百里，东至宜阳县百二十里，西至卢氏县百八十里，南至嵩县百六十里。汉为渑池县之南境，属弘农郡。西魏于黄栌城置北宜阳县，后改熊耳县，属宜阳郡。后周移于刘坞，属同轨郡。隋徙治同轨城。义宁二年，又移于永固城，因苻坚旧城置县，曰永宁。唐初复移治同轨城，属熊州。贞观初，改属�现荩�又移治莎栅，后又移治鹿桥驿。显庆初，改属洛州。宋属河南府。金属嵩州。元属河南路。今城周四里有奇，编户六十四里。

○同轨城在县东。西魏置同轨防于此。大统十五年，高澄至洛阳，同轨长史裴宽与东魏将彭乐战，为乐所擒。后周为同轨郡。隋开皇初废。《通典》：永宁县，后周置黄栌、同轨、永昌三城以备齐。唐武德二年，移县治同轨城，兼置函州。八年，州废。又莎栅，亦在县东。唐乾元、上元间，卫伯玉等屡破史思明将李归仁于永宁、莎栅之间。宝应初，仆固怀恩等帅蕃汉兵，讨史朝义于东京，军于同轨城。

崤县城在县北五十里。后魏太和十一年，置县，属恒农郡，以三崤山而名。隋大业初，并县入熊耳。唐初复置。《旧唐书》：武德元年，复置崤县；二年，属函州；三年，自石坞移治鸭桥；八年，改属陕州；十四年，移治硖石坞，改曰硖石县。《宋志》：熙宁二年，省硖石为石壕镇。五代刘知远自太原南下，至陕州，明日至石壕，是也。旧《志》：石濠镇，在陕州东南九十里。

龙骧城在县西四十里。晋末，龙骧将军王镇恶伐秦，尝军于此，因名。又县西三十里有金门坞，或以为金门郡城也。

○崤山在县北六十里。亦曰三崤。崤水出焉，北注于河。《志》以此为东崤。其西崤在陕州东南七十里，峡石故城是其地也。李吉甫云：两崤相去三十五里。今详见前名山三崤。○金门山，在县西南三十里，溪水出焉。《志》云：金门溪水出金门山，北经金门坞，西北流入洛。又有白马溪水，在今县东十余里，水出南山，北入洛。后汉建武二年，强弩偏将军陈俊转击金门、白马，皆破之，是也。

阳虚山在县西五十里。一名阳峪。黄帝时，仓颉随帝南巡，登阳虚之山，是也。有玄扈水出焉，流注于洛。又大通山，在县西五十里，有风穴，击之如雹声。

鹈鹕山县西八十里。高峻凌云，有二峰尤为峻极。山接卢氏县界，黄城溪水出焉，东南流入洛。○荀公谷，在县东南，有荀公涧水出南山，东北流入洛。宋元嘉中，庞季明侵魏，入荀公谷，是也。又檀山，在县西五十里。其山四绝孤峙，上有坞聚，俗谓之檀山坞。

摩云岭县西八十里，岭高入云。又鱼脊岭，在县北七十里，以形似名。又县西四十里有分水岭，陕州、嵩县亦俱有之，以泉流分注名也。《志》云：县西南百二十里有十八盘岭，接卢氏县界，一名高门关。又县西南有角鸡尖等洞，旧产银；马槽等洞，产青碌。今皆封闭。

回溪阪在县北崤山南。俗名回坑，长四里，阔二丈，深二丈五尺。更始初，王莽遣九虎将东击汉兵，至华阴回溪，据隘自守，为汉兵所败。又建武三年，冯异与赤眉战，败，奔上回溪阪。杜佑曰：自汉以前，入崤之道皆由此。曹公西讨，恶其险，乃更开北道。郑康成云洛阳北险，西有降谷者，即回溪也。○崤底，在县西北七十里，即崤谷之底也，亦曰崤阪，一名渑池。冯异大破赤眉于此，光武劳之曰：始虽垂翅回溪，终能奋翼渑池，是也。今有崤底关。明初，置巡司于此。今革。

○洛水在县南五里。自卢氏县流入，至县东六十里而入宜阳县境。亦曰永宁川。○刀轘川，在县东北三十五里。源出陕州界，下流经宜阳县界，入洛水。一名昌河，亦曰昌谷水。又有大宋川，在县东北二十里，源出县北八十里之横塘山，至宜阳县境，注于洛水，即宜水矣。

宣利渠在县西南三里。又有新兴渠在县西二里，万箱渠在县西一里，龙头渠在县西四十五里。皆分洛水以溉田，甚为民利。

○崎岫宫在县西五里。又县南二十三里有兰峰宫。皆唐高宗显庆三年置。

鹈鹕关在县西鹈鹕山谷，唐所建也。今废。○高门关，在县西十八盘岭上。又县西八十里有崇阳镇关。俱有巡司。《志》云：县西六十里有松阳关，尤险��厄。

鹿桥驿在今县城东。又东有柳泉驿。唐制，三十里一驿。史朝义部将执史思明于鹿桥驿，囚之于柳泉，既而杀之。《志》云：今宜阳县西三十里有柳泉，即置驿之所。又金门桥，在县南，以金门山而名。

新安县府西七十里。北至怀庆府济原县百四十里，西至渑池县九十里，南至宜阳县六十里，西南至永宁县百六十里，西北至山西垣县百四十里。战国时西周地。秦曰新安。汉置县，属弘农郡。晋属河南郡，后魏太和十二年，置新安郡。十九年罢为县。天平初复置郡。周置中州，寻废。隋初郡废。开皇十六年，置�现萦诖恕Ｈ适偎哪辏�州废，又废新安入东垣县。大业初，复为新安县，属河南郡。义宁二年，仍置新安郡。唐初，复置�现荨Ｕ旯鄢酰�移�现葜武懦叵兀�新安改属洛州。后因之。今县城周三里有奇，编户十八里。

○新安城在今县西。《括地志》：秦新安故城，在今渑池县东十二里。项羽夜击，坑秦卒二十余万人于新安城南，盖在其地。是后东徙。后汉建武二年，赤眉自三辅引而东，帝遣军分屯宜阳、新安，以要其还路。晋永宁二年，河间王�刖俦�长安，罪状齐王冏，遣其将张方趣洛阳，军新安。大宁二年，石勒将石生击斩刘曜、河南太守尹平于新安。东魏天平四年，魏独孤信取新安，逼洛阳。隋义宁初，刘文静等出潼关，克弘农郡，遂克新安以西。唐为�现葜巍Ｎ涞露�年，王世充围�现荩�刺史任瑰拒却之，是也。

东垣城在县东。晋太元十一年，苻丕败奔东垣，谋袭洛阳，晋将冯该自陕邀击，斩之，即此。元熙元年，时刘裕将篡，宗室多逃亡在河南，司马道恭自东垣帅三千人屯金墉城西。《宋志》：晋末，河南领东垣、函二县。魏收《志》新安郡有东垣县。《隋志》：仁寿四年，废新安入东垣。大业初，改东垣曰新安。唐武德初，仍置东垣县，属�现荨Ｋ哪晔�。

八关城在县东北。后汉灵帝中平元年，以黄巾乱，京师震动，置八关都尉。杜佑曰：函谷为八关之首，故此城总名八关城。○白起城，在县西三十里。相传白起尝屯兵于此，因名。

○缺门山在县西三十里。一名扼山。山阜不相接者里余，�纤�经其间。唐乾元二年，郭子仪自相州溃还，至河阳，军中相惊，又奔缺门，即此。时有缺门营，以山名也。开元八年，契丹寇营州，发关中卒援之，宿缺门，营�纤�上。夜半，山水暴至，万余人皆溺死。○慕容山，在县治后，相传慕容垂尝屯兵于此。又青要山，在县治西北三里，一名强山，或谓之密山，豪水出焉。

八特阪在县东。《水经注》：涧水经新安县东南，东北流，经函谷东阪东，谓之八特阪。晋大宁三年，石虎与刘曜将刘岳相持于石梁，曜自将救岳，虎率骑逆战，刘曜将刘黑大破虎将石聪于八特阪，是也。

○�纤�在城南。自渑池县流入，又东合涧水，入洛阳县界。《水经注》：�纤�出弘农渑池县，又东径新安故城南，又东径千秋亭，又东径缺门山。是也。○涧水，亦自渑池县流入，径县东而合�纤�。

慈涧县东三十里。《水经注》：少水出新安南山中，控引众流，积以成川，东流注于�希�世谓之慈涧。隋大业九年，杨玄感围东都，分兵守慈涧道。唐武德三年，罗士信围慈涧，王世充使其子玄应救之，败却。是年，世民讨王世充，士信将兵围慈涧，既而世民自新安进至慈涧，世充拔慈涧之戍归洛阳，是也。又有皂涧，在县东三里，注于�纤�。

○函谷新关在县东二里。汉元鼎三年，楼船将军杨仆数有战功，耻为关外人，上书乞以家财东徙关，武帝为徙于此。三国魏正始元年，关废。周主邕保定五年，以函谷关城为通洛防，置中州，镇函谷。《郡县志》：新安县城，本名通洛城，周武帝将东讨，令尉迟纲筑此以临齐境。《志》云：今县治西有函谷关驿。又县西八里为义昌递运所，县东三十里为慈涧递运所。

硖石堡在县东四十里。《水经注》：�纤�自新安故城东经千秋亭南，其亭垒石为垣，世谓之城也。又东经雍谷溪，回岫萦纡，石路阻峡，故有硖石之称。唐武德四年，罗士信讨王世充，拔其峡石堡，是也。

渑池县在府西百六十里。西至陕州百三十里，西北至山西平陆县五十里，东南至宜阳县百三十里，北至山西垣曲县百二十里。本韩地，后属秦。汉景帝中〔元〕二年，置县，属弘农郡，以县在崤渑间，故名。曹魏徙治蠡城。晋因之，仍属弘农郡。后魏置渑池郡。后周置河南郡。大象中，废郡，以县属洛州。隋因之，寻移治大坞城。义宁二年，属宜阳郡。唐初，属�现荨Ｕ旯鄢酰�移�现葜窝伞Ｈ�年，又移县治双桥，即今治也。显庆初，�现莘希�县属洛州。宋属河南府。金置韶州。元至元八年，省州，复为县。明因之。今县城周八里有奇，编户二十八里。

○渑池城在县西南。自曹魏以后，县徙治不一。隋移治大坞城，即此城也。其秦汉时故城，亦在今县西。张仪说赵：秦有敝甲凋兵，军于渑池。秦二世二年，章邯追败陈涉将周文，文走次渑池。后汉中平末，董卓为何进所召，军至渑池。初平二年，董卓为孙坚所败，自雒阳却屯渑池，聚兵于陕。坚入洛阳，分兵出新安、渑池间以要卓。既而卓使董越屯渑池，引还长安。晋永兴三年，东海王越等遣军迎车驾于关中，以周馥为司隶校尉，假节督诸军屯渑池。永嘉四年，刘聪遣子粲等寇洛阳，自大阳济，败监军崔邈于渑池，长驱入洛川。此皆故渑池也。唐光启初，蔡州贼秦宗权将孙儒攻东都，留守李罕之兵少食尽，弃城，西保渑池，即今渑池县。

蠡城在县西四十里。宋白曰：渑池，旧理蠡城。曹魏贾逵为渑池令，治此。姚秦以弘农太守戍焉。刘裕伐秦，王镇恶进军渑池，遣毛德祖击擒秦将尹雅于蠡城，是也。今县治西有蠡城驿。《水经注》：蠡城南对金门坞，坞属永宁县，以洛水为界。○俱利城，在县西。旧《志》云：县西十二里有东、西俱利城，二城相去止一里。相传秦昭王会赵惠文王处，云秦、赵俱利也。又有会盟台。《志》云：秦、赵会盟于此。

○广阳山在县东北三十里。一名渑池山。《郡县志》：渑池，故韩地。秦攻商君，杀之于郑渑池。郑，即韩矣。翼奉曰：成周右阻渑池，汉景帝始因崤渑之地以目县。又韶山，在县北三十里，金人以此名州。县东北三十里又有田山，山平可种。○白石山，在县东北二十三里，涧水所出。据《水经注》，以为即广阳山。

○�纤�在县南十里。源出三崤东马头山之�涎艄取！端�经注》：�纤�出渑池县蟠冢社�涎艄龋�东北流，历渑池川，或谓之彭池；又东径秦、赵二城南，又东入新安县界。亦谓之涧�纤�。唐开元十五年，涧�弦纾�毁渑池县，是也。○天池，在县南。贞观十八年，畋于渑池之天池。《水经注》：熊耳山际有池，池水东南流入洛，水侧有一池，世谓之黾池。天池，盖近宜阳西北境。

○紫桂宫在县西五里。唐仪凤四年置。调露二年，改曰避暑宫。永淳初，又改曰芳桂宫。明年，废万泉、芳桂、奉天宫，高宗遗诏也。

南村关在县西北九十七里。有济民渡，路通山西垣曲县，设巡简司以守之。义昌镇，在县东四十里。《志》云：汉三老董公于此遮说汉王为义帝发丧，因名。今为义昌驿。

登封县在府东南一百四十里。东至禹州密县八十五里，北至巩县有百三十里，南至汝州九十里。古阳城也。禹避舜子于阳城，即此。《世本》言禹都阳城，误也。汉武帝元爵元年，分阳城置崇高县，属颍川郡。东汉省入阳城县。后魏太和十三年，置堙阳县。东魏天平初，又于县置中川郡。后周郡废。隋开皇六年，改县曰武林。八年，又改曰输氏。大业初，改曰嵩阳，属河南郡。王世充置嵩州于此。唐初因之。贞观三年，州省。十七年，省县入阳城。永淳初，复置，旋省。光宅初，仍置嵩阳县。登封元年，改今名。神龙初，复曰嵩阳，旋复故，属河南府。今城周四里有奇，编户四十四里。

○阳城废县在县东南四十里。《河南志》：在县东二十八里。本周之颍邑。《左传》昭元年，晋赵孟自郑还，周景王使刘定劳孟于颍。九年，晋梁丙、张�绰室跞址ヲ！Ｒ跞郑�即陆浑之戎也。战国初，属郑，谓之阳城。《史记》：郑君乙十一年，韩伐郑，取阳城。秦亦为阳城县。陈胜，阳城人也。二世三年，沛公自洛阳东还，至阳城。汉二年，汉王使韩襄王孙信急击韩王郑昌于阳城，昌降。汉置县，属颍川郡。东汉永平六年，幸阳城。初平二年，袁术表孙坚领豫州刺史，屯阳城。袁绍寻遣周昂为豫州刺史，袭夺坚阳城，坚击昂，走之。晋仍为阳城县，属河南郡。义熙十二年，刘裕伐姚秦，使新野太守朱超石等趣阳城。后魏正光中，复置。孝昌二年，置阳城郡。隋开皇初，郡废。十六年，置嵩州于此。仁寿四年，州废。大业初，县属河南郡。唐初，仍置嵩州。贞观三年，州省，县仍属洛州。登封初，改曰告成县。神龙初，复曰阳城，旋复曰告成。天�潭�年，更名阳邑。后唐复故。五代周显德五年，省入登封县。《志》云：城中有测景台，周公定此地为土中，立土圭测景，汉唐皆因之。○康城废县，在故阳城南，后魏所置。隋仁寿四年，废入阳城县。

颍阳城县东南八十里。本秦邑。沛公南攻颍阳，屠之，封祭遵为颍阳侯。又汉置颍阳县，属颍川郡。章帝封马防为侯邑。建初八年，幸颍阳，是也。晋省。后魏复置，仍属颍川郡，寻属阳城郡。东魏属中川郡，后周省入堙阳县。唐载初元年，分河南伊阙、嵩阳地置武临县。开元十五年，复曰颍阳，仍属河南郡。宋因之。金废为镇。

纶氏城在县西七十里。《竹书纪年》：楚吾得帅师及秦伐郑，围纶氏。又《史记》：秦攻韩缑氏、蔺。或曰：蔺，即纶也。二邑盖相近。汉置纶氏县，属颍川郡。东汉建初四年，改置轮氏县。晋废。其西有武林亭，又西有堙阳亭，亦曰堙阳城，汉乡亭名也，北魏及隋因以名县。又有当阶城，在堙阳之西，或曰后魏所置。

○嵩山在县北十里。中岳是也。有逍遥谷，一名承天谷，道士潘师正居此，唐高宗尝幸焉。又少室山，在县西十七里，一名御寨。潘岳云：少室山有十八叠，周百里。其北有少林寺，背五乳峰，元魏所建，历代尝修治之，近代所称少林寺之僧兵也。余见名山嵩高。

阳乾山在县东二十五里。颍水所出，一名颍山。○阳城山，在县北三十八里。晋建兴末，刘聪遣子粲屯小平津，粲遣刘雅生攻洛阳，守将赵固奔阳城山。俗名车岭山，亦名马岭山，洧水所出。又大熊山，在县东南五十里，顶宽平，四周陡峻，俗曰大熊寨，可避兵。县东南四十里又有小熊山。《志》云：交牙山，在县南四十里，有石门，俗呼王莽寨。

�Ａ�在县东南三十里，本箕山也。宽平而长，约数里。许由所隐，亦曰许由山。有�［喙兀�东出阳翟、许昌之道。晋齐王冏举兵许昌，讨赵王伦，伦遣兵出�鰡@坂关拒之。梁大通三年，陈庆之送元颢北还，至梁国，魏人分兵镇荥阳、虎牢，又使尔朱世承镇�［嘁员钢�。唐乾元二年，史思明窥洛，李光弼议去洛守河阳。或以东京帝宅不可不守，光弼曰：守之则汜水、�Ａ搿⒘�门，皆应置兵。是也。或以为取轘辕岭。○鬼谷，在县北五里。战国时，王诩隐于此，号鬼谷先生，即苏秦、张仪所师事者。《史记》：苏代为甘茂说秦王曰：甘茂，非常士也，�Ｈ�及至鬼谷，其地形险易皆明知之。或为三原之鬼谷也。

○颍水在县东三十里。源出阳乾山，流入开封府禹州界。《水经注》：颍有三源，出阳乾山者为左源，出县西少室山者为中源，出少室南溪者为右源云。

五渡水县东南二十五里。一云县东北十五里。源出嵩山东谷，自山顶下注为二十八浦，山下大潭中有立石，高广平整，其水萦委，溯者五涉，故名。东南流入颍，亦谓之三交水。梁大通三年，陈庆之自河阳败还，尔朱荣追之，会嵩高水涨，庆之军士死散略尽。胡氏曰：颍水出少室山，五渡水出太室山，入颍水，即嵩高水也。○少阳河，在县西南十五里，源出少室山，流入颍。县西北八里又有双溪水，源出嵩山麓，亦南流入颍。

○奉天宫在县北嵩山之南，唐高宗永淳初建。又三阳宫，在县西二十里之石淙山，武后圣历三年建，自是数幸焉。长安四年毁。

�г�关在县西北二十四里。县与巩县以轘辕岭为界，置关于上。又有石羊关，在县东南四十里，崖石险峻，仅容一车。又有嵩阳关，《唐志》云：在县北。今皆废。○鸡翎山寨，在县西北；又有雾豹、王山等寨，皆元末土民撄险自守处也。

负黍聚在故阳城县西南二十七里。世谓之黄城。《水经注》：颍水东南径负黍亭东。《春秋》定六年，郑伐周负黍。《史记》：郑�鹿�十六年，伐韩，败韩兵于负黍。郑君乙二年，负黍反，复归韩，《韩世家》：宣惠王十七年，秦拔我阳城、负黍。又《楚世家》：悼王九年，伐韩，取负黍。《古今地名》阳城县有负黍山。○铁聚，在县南。《史记》：郑声公八年，晋伐郑，败我军于铁。是也。又杨志坞，在县西北。魏收《志》：武定七年，汝北郡治杨志坞，即此。

嵩县在府南百六十里。东北至登封县二百五十里，北至宜阳县百二十里，东至汝州伊阳县九十里。汉陆浑县地，属弘农郡。晋属河南郡。东魏武定二年，置北荆州及伊阳郡，治伏流城，领南陆浑县。周保定二年，于伏流城置和州。隋开皇初，改伊州，又改南陆浑曰伏流县。大业初，废伊州，改伏流曰陆浑，属河南郡。唐先天二年，析置伊阳县，属洛州。宋属河南府。绍兴初，升为顺州。金改嵩州，治伊阳县。元以县省入州，属南阳府。明初改州为嵩县，又改今属。县城周五里有奇，编户五十六里。

○陆浑城县北三十里。《左传》僖二十二年，秦晋迁陆浑之戎于伊川。宣三年，楚子伐陆浑之戎，遂至于雒。亦谓之阴戎。昭九年，晋梁丙、张�绰室跞址ヲ！６旁ぴ唬阂跞郑�陆浑之戎也，以在晋阴地而名。昭十七年，晋荀吴帅师灭陆浑，以其贰于楚也。汉置陆浑县，属弘农郡。建安二十四年，陆浑民孙陆等起兵南附关羽，是时羽围樊城也。晋属河南郡。后魏亦为陆浑县，又尝置防蛮都督于此。盖伊阙以南，大山长谷，多为蛮居，故置督以防之。东魏为北陆浑县，属新城郡。后周并入南陆浑县。《通典》：陆浑东北有齐北荆州城。

伏流城在县北。此南陆浑也。魏收《志》：东魏武定二年，置伊阳郡，治伏流城，仍领南陆浑县。隋初，郡废，改县曰伏流。大业初，复曰陆浑县。唐因之。五代时，省入伊阳县。今其地有伏流岭，亦曰伏流阪，北去废陆浑县二十余里。西魏大统初，宇文泰以伊川豪李长寿为广州刺史，长寿帅其徒拒东魏，侯景攻拔其壁，杀之。其子延孙复集父兵拒东魏，宇文泰仍以延孙为广州刺史，又以长寿胥韦法保为东洛州刺史，助延孙拒守。法保与延孙连兵置栅于伏流，是也。《元和志》：东魏筑伏流城，以城北有焦涧水，伏流地下而名。广州时治襄城，今属许州。洛州时治商洛，此盖以洛阳南境地侨置东洛州。

○三涂山在县南八十里。《周书》：武王南望三涂。《春秋》昭四年，晋司马侯曰：三涂，九州之险也。十六年，晋将伐陆浑，使屠蒯如周，请有事于三涂。今伊水经其下。○介立山，在县北四十里，一名孤山。又山人山，在县东北八十里，顶平，四围险峻，旧有寨。

陆浑山在县东北四十里。伊水经其下，一名方山。县东北五十里又有鸣皋山。宋建兴三年，翟兴破贼杨进于此。上有九皋寨，亦名九皋山，接汝州界。又奉牛山，在县东三十里。翟兴屯伊阳之奉牛山，刘豫诱其下贼杀之，即此。亦谓之伊阳山。○云梦山，在县东九十里，相传鬼谷子游息处，一名鬼谷山。又灵星山，在县西十里，尝置寨于此，名灵星寨。

露宝山在县北六十里。产锡矿，上有古寨。又筛山，在县东九十里，以多岩洞而名，与县西二十里大矿山皆产锡。○黄松岭，在县北三十里，有洞，产铅、锡。

○伊水在县东南一里。自卢氏县流入境，与汝州伊阳县接界，县西北五里之高都川、七里之龙驹涧，县南六里之王母涧、八里之空桑涧，俱流入焉。东北流，达洛阳县界。《志》曰：高都河出大矿山，经县东关，有顺阳桥跨其上。又顺阳川，在县东北六十里，源出宜阳县，南流至此入于伊河。

伊阳渠在县东十里，分伊水以溉田。○永定渠，在县南六里。又县东北六十里有鸣皋渠；县东六十里有顺阳渠，五十里有济民渠，皆洪武中，邑民分引伊水溉田，至今为利。

○陆浑关在县北七十里。旧《志》云在伊阙县西南。更始二年，赤眉贼西攻长安，分其众为二部：一自武关，一自陆浑关，两道西入。盖由陆浑西北趣函谷道也。《志》云：今旧县镇关，在县南九十里，洪武三年建，有巡司。○白杨关，在县东，有戍兵。又楼子关，在县西南。县南百里又有没大岭关，今置巡司于此。

卢氏县府西南三百四十里。北至陕州灵宝县二百里，西至陕西洛南县二百五十里，东至永宁县百八十里，东南至嵩县二百六十里。本虢之莘地。汉因卢敖得仙，始置卢氏县，属弘农郡。晋属上洛郡。秦苻健侨置青州于此。后魏又置乐安郡，西魏改义川郡，隋初改虢州，皆治焉。大业初，州废，属弘农郡。义宁初，又置虢郡于此。唐初，改虢州。贞观八年，移虢州治弘农，县属焉。宋因之。元属嵩州。明初属陕州。万历初，改属河南府。今县城周四里有奇，编户三十二里。

○长水废县县东南七十里。《九域志》：在河南府西南二百四十里。后魏为南陕县。西魏改长渊。隋因之，属弘农郡。唐讳渊，改曰长水，属虢州。贞观八年，属�现荨Ｏ郧臁跄辏�改属洛州。宋因之。元废。宋白曰：汉卢氏县地也。后魏延昌二年，分卢氏东境库谷以西、沙渠谷以东为南陕县，以北有陕县也。废帝改长渊，以县东洛水长渊为名。唐贞元二年，陕虢观察使李泌，败�恢菖炎涔榛次髡哂谏轮莩悄希�意贼必分兵自小路南遁，乃遣将自炭窦谷趣长水，贼果至，大败之。炭窦谷，在长水县西北，与陕州接界。今《隋志》作长泉，亦唐时史臣讳之也。

王城废县在县西。后魏置石城郡，治王城县。西魏郡县俱废。唐初复分卢氏县地置王城县，属虢州。宋熙宁四年，废为王城镇，属虢略县。《志》云：在今灵宝县东南八十里。○栾川废县，在县东四十里。本伊阳县地。宋熙宁四年，改属卢氏。元�潭�年，为栾川镇。崇宁三年，升为县。金贞元二年，废为镇。

高门城在县东。《水经注》：洛水支津东北流，径石勒城北，又东径高门城，有高门水，出县北山，东南流，合洛水支津，南注洛。宋元嘉中伐魏，庞季明入卢氏，进达高门木城者也。

阴地城在县东北。《左传》哀四年，楚围蛮氏，蛮子赤奔晋阴地。杜预曰：阴地，河南山北，自上雒以东至陆浑也。或曰：晋有阴地之命大夫，命大夫，别县监尹也，城即其戍守之所。

○熊耳山在县西南五十里。东连永宁，南接内乡，有东西两峰，相竞如熊耳然。洛水径其下。《禹贡》曰：导洛自熊耳。《史记》：黄帝南至于江，登熊、湘。熊，谓熊耳山；湘，今湖广岳州之君山也。又齐桓公南伐至召陵，公自称曰：寡人南伐至召陵，望熊山。是也。《志》云：府境山名熊耳者有三：卢氏之熊耳也，宜阳之熊耳也，陕州之熊耳也。

塔山在县东北二十里。旧有浮图，因名。上有太平寨，四壁陡绝，昔人避兵于此。又抱犊山，在县东南九十里，亦名抱犊寨。四周险绝，顶平可耕，昔人多避兵其上。

峦山在县东南百里。《括地志》伊水出卢氏县东峦山，即此。一名闷顿岭。○邢公山，在县北九十里。旧传盛彦师杀李密及王伯当于此。密尝封邢国公，故名。下有断密涧。

铁岭县北四十里。层崖陡立，峭壁嶙峋，中有一径，才通往来，古设关于此。宋绍定五年，蒙古围汴，金人征兵入援。时金将徒单兀典镇阌乡，以备潼关，奉命发兵，由西南径入大山，潼关遂入于蒙古。蒙古引兵追兀典，及于铁岭，金兵大败。今有铁岭关巡司。又八盘岭，在县西二十里，巍然高险，曲折八盘。

赀谷在县境南山中。宋元嘉二十七年，北伐魏，庞季明自赀谷入卢氏，说诱士民，薛安都等因之，自熊耳山北出。又柳元景上百丈崖，出温谷以入卢氏，共引军向弘农。百丈崖，在赀谷南；温谷，或曰即赀谷。

○洛水在县南一里。自陕西商州流至县境，又东北流入永宁县界。《志》云：县城西有黑马河，城东有沙河，诸山之水汇流于此，□□□□之总。弘治中，县令郭鼐□□。○马回川，在县东北七十里。相传唐初盛彦师杀李密于此，振旅而回，因名。又东涧水，在县北。源出铁岭，流入城中，析为众渠，灌溉蔬圃。二水俱东南流入洛。

氵育水县南百五十里。出南山溪谷中，东南流入南阳府内乡县界。《水经注》：��冉水出卢氏县攻离山。

○白华关在县西。路通陕西商洛，有兵戍守。又县西南百余里有毛葫芦山寨，元末余贼负隅处也。徐达入河南，遣兵徇虢州，遂袭取之，于是诸山寨次第降下。○社管镇关，在县北六十里。又县东南二百里有栾川镇关。今俱有巡司。又朱阳关，在县西南五十里。县有朱阳山，后魏时置关于此。唐武德八年废，后复置。今亦有朱阳关巡司。《郡志》：县西有青石关，元末置。县北又有鸡救关。今皆废。

葭芦戍在县西。隋大业九年，杨玄感为隋兵所败，自董杜原与十余骑奔上洛，至葭芦戍，知不免，自杀。董杜原，见阌乡县。○土��，在县东南四十五里。《通典》曰：古关之塞垣也，后周以为镇防。

附见：

河南卫在府城内。明洪武初，置左、右二卫。五年，并为一卫，辖五千户及中前、中后千户所七，又守御嵩县千户所一，守御永宁百户所一。又有洛阳中护卫，永乐十年为伊府设，辖左、右千户所二。嘉靖初废，寻改置汝州卫。

陕州在府西三百里。西至潼关二百里，又西至陕西华州百十里，北至山西平阳府四百三十里，西北至山西蒲州二百三十五里，东南至南阳府七百三十里。

周为周公、召公分陕之所《公羊传》：陕以东，周公主之；陕以西，召公主之。春秋虢国地，所谓北虢也，寻属晋。战国属魏，又属韩，后入秦，属三川郡。汉属弘农郡。魏、晋因之。后魏置陕州及恒农郡后魏太和十一年，置陕州，带弘农郡。十八年省。天平初复置。后周又置崤郡置兵以备齐。隋初郡废。大业初废州，以其地属河南郡。义宁初，复置弘农郡。唐复为陕州。天宝初，改陕郡。乾元初，复为陕州《旧唐书》：天宝初，改陕府。乾元初，改陕郡，寻曰陕州，又为大都督府。天�坛酰�升为唐兴府《唐书》作兴德府，寻又为保义军龙纪元年置。朱梁开平二年，改曰镇国军。后唐复曰保义。宋仍曰陕州。大平兴国初，改军号曰保平。金亦曰陕州。元因之。明初以州治陕县省入编户三十五里，领县二。今仍旧。

州内屏关中，外维河洛，履崤坂而戴华山，负大河而肘函谷，贾生所云崤函之固也。戴延之云：其地南倚山原，北临大河，良为形胜。崔浩曰：东自崤山，西至潼津，通名函谷，号为天险。所谓秦得百二者，此地是也。东西魏相争，宇文深劝宇文泰速取陕州，为兼并关东之计。唐初克长安，刘文静等将兵出潼关，克弘农，略定新安以西，而东洛已有削平之势。唐之中叶，陕州尤为重地。达奚抱晖之乱，李泌以单车定之，曰：陕州三面险绝，攻之未可岁月下也抱晖为陕虢牙将，贞元初，作乱，与河中叛帅李怀光相结。帝忧之，曰：若蒲、陕连衡，则猝不可制，且抱晖据陕，水陆之运皆绝矣。因命李泌为陕虢防御水陆运使，乱遂定。石晋既亡，刘知远自晋阳举兵，保义帅赵晖以陕州附汉，汉主喜曰：晖挈咽喉之地以归我，天下不足定矣。盖据关河之肘腋，扼四方之噤要，先得者强，后至者败，自古及今，不能易也。

○废陕县今州治。《史记》：秦孝公元年，东围陕城。又惠文君十三年，使张仪伐魏，取陕，出其人以与魏。汉置县，属弘农郡。后汉兴平二年，李亻�竦茸髀遥�帝崎岖至陕，结营自守。晋亦为陕县。后魏主焘始光三年，遣将周几等袭夏陕城，夏弘农太守曹达弃城走，几乘胜长驱，遂入三辅。太和中，为陕州治。永熙末，高欢自晋阳南犯，魏主命长孙子彦镇陕州。既而欢入洛，魏主西奔，彦亦弃陕走，高敖曹追帝至陕西，不及。西魏大统三年，宇文泰取恒农，既而高欢使高敖曹攻之，不克。九年，高欢败宇文泰于邙山，追至陕。隋大业初，改属河南郡。义宁初，置弘农郡治此。唐初仍为陕州治，后因之。明初省。州旧城周十三里有奇，洪武初改筑，截去城东。今九里有奇，有门四。

硖石城在州东南七十里。本后魏崤县之峡石坞。唐贞观十四年，移崤县治峡石坞，因名硖石县，属陕州。宋因之。金废县，置仓于此。蒙古围汴，完颜兀典自阌乡入援，起陕州民运灵宝、硖石米东下，是也。今有硖石关，设巡司戍守，又为硖石驿。《一统志》：硖石关，古之崤陵关也，路东通渑池，西通函谷。

上阳城在州城东南。《水经注》：陕东城，即虢邑之上阳。《春秋》僖五年，晋围上阳。杜预曰：虢国都也，或谓之北虢。又《水经注》陕县有安阳城，汉上官桀封邑，亦误。

曲沃城在州西南三十二里。因曲沃水为名。春秋时，晋侯使詹嘉守桃林之塞以备秦，时以曲沃之官守此，故名。《水经注》：弘农县东十三里有好阳亭，又东有曲沃城。唐至德二年，广平王俶出关，收东京，至曲沃，又东败贼于新店，遂入陕城。新店，在陕州西二十余里。

焦城在州南二里。因焦水为名。《括地志》陕县有故焦城，周同姓国也。后属晋。《左传》晋许秦焦、瑕，又秦与晋焦、瑕，是也。宣二年，秦围焦，晋赵盾救焦，遂自阴地及诸侯之师侵郑。盖自焦而东，河南山北之处，皆阴地也。《史记》：梁襄王五年，秦围我焦、曲沃，与秦河西之地。六年，秦取我焦。八年，秦归我焦、曲沃。焦与曲沃相近也。又《秦纪》：惠文王后十一年，樗里疾攻魏焦，降之。东魏武定初，高欢使李徽伯刺陕州，筑垒于此，因鸡足山为址，后遂名徽伯垒。四年，为宇文泰所拔。瑕，见山西临晋县。

○砥柱山在州东北四十里黄河中，河南之名山也。详见前名山底柱。○鸡足山，在州西南二里。上有虎岩洞，山临河，宛如鸡足。又羊角山，在州城西北隅，高百尺。又州东百五十里有熊耳山。《志》云：三觜山，在州东南五十里，山有三峰。又橐山，在州东九十里，橐水源出于此。

虢山在州西北三里。西临黄河，今临河有冈阜，似是颓山之余，河水涌起，方数十丈。《史记》：魏文侯二十六年，虢山崩，壅河逆流。是矣。

礓子坡州东南五十里，接永宁县界。唐乾元二年，史思明遣将李归仁寇陕州，卫伯玉击败之于此。又上元二年，史朝义自三崤南道袭陕州，伯玉败之于礓子岭，即礓子坡也。○北崦，在州西。唐至德二载，王师追贼于曲沃，回纥傍南山设伏，按军北崦以待贼，战于新店，贼大败。

陕原在州西南二十五里。《括地志》：周、召分陕，不因城名，从原为界也。○莘原，在废硖石县西十五里。《左传》庄十三年，有神降于莘，即此。

○黄河在城北，又东径渑池县境。又州东百六十里有五户滩，在河中，为湍激之处。自此而东，河流稍为宽衍。○焦水，在州南三里，平地涌出，北流入河，俗呼三里涧。焦，一作谯。

利人渠有南北二渠。北渠在州北。隋开皇六年，苏成引橐水西北入城，民赖其利。南渠在州东南，自硖石界流入，与北渠同时疏导。唐贞观十一年，命丘行恭开南渠，是也。又有广济渠，唐武德元年，陕东道行台长孙操所开，引水入城以代井汲。傅畅《晋书》云：武帝泰始五年，凿陕南山，决河东注洛以通漕。此即利人等渠之创始矣。

好阳涧在州西四十五里。《晋书·地道记》：好阳亭，在弘农县东十三里。本曰曹阳，以在曹水之阳也。其水出州西南四十里岘头山，北流入于河。陈涉将周章击秦，为章邯所败，出关，止屯曹阳。汉献帝兴平二年，幸弘农，李亻�竦茸钒艹擞撸�帝露次曹阳，是也。曹操改曰好阳涧。○七里涧，在州西南七里。今名石桥沟，北流入河。唐贞元二年，陕虢观察使李泌，击淮西卒自�恢菖鸦拐撸�遣将夜出南门，陈于涧北，贼至，大败之。

漫涧在州东，即橐水也，一名永定涧。源出橐山，其水漫流，故名漫涧。经州南境，又北流入河。涧北旧有逆旅亭，谓之漫口客舍。《志》云：州西二十五里有盘涧水，即漫涧矣。

大阳津在州西北三里。黄河津济之处。《志》云：津北对茅城，古茅邑也，谓之茅津。亦谓之大阳津，以河北即故大阳县也。又为陕津。《左传》文三年，秦孟明伐晋，自茅津济，封崤、尸而还。《公羊传》：晋败入大阳，是也。《史记》：秦穆公元年，自将伐茅津，胜之。《后汉书》：邓禹围安邑，更始将樊参渡大阳，将攻禹，禹击斩之于解南。兴平二年，献帝自曹阳至陕，夜潜渡河，河岸高十余丈，不得下，乃以绢为辇，匍匐而下，仅到大阳。建安十年，河东卫固等谋举郡叛，曹公以杜畿为河东太守，固等绝陕津，使不得渡，畿诡道自氵豆津济。又晋永嘉二年，以刘渊据蒲子，遣将曹武屯大阳以备之。既而武为刘渊子聪等所败，遂长驱犯洛阳，又渊将呼延翼犯洛，为其下所杀，其众自大阳溃归。四年，刘聪使其子粲等寇洛阳、石勒自河内帅骑会粲于大阳。咸和三年，刘曜败石虎于河东，济自大阳，攻后赵将石生于金墉。义熙十二年，刘裕伐秦，军至成皋，秦使并州牧姚懿南屯陕津，为洛阳声援。懿以蒲阪叛，秦主泓使姚赞等屯陕津。唐贞观十一年，于茅津造浮梁曰大阳桥，长七十六丈，广二丈，架大河之上。寻废。宝应初，史朝义据洛阳，征兵回纥。回纥至河东，自大阳津济河。今其地亦曰大阳关。盖东则富平津，西则大阳津，实大河之冲要也。安邑、解，俱见山西平阳府。

○弘农宫在州城内。隋大业初置。杨玄感围东都，不克，西趣潼关，至弘农宫，父老遮说曰：宫城空虚，又多积粟，攻之易下。弘农太守蔡王智积亦以玄感欲西度关城，恐成其计，激使攻城。玄感留攻不克，追兵大至，遂及于败。唐初曰陕城宫。调露二年，改曰避暑宫。永淳元年，曰芳桂宫。弘道元年废。○绣岭宫，在硖石废县，唐显庆三年置。又神爵台，唐天宝三年置，以赤爵见也。

雁翎关在州东南。路通永宁，今有兵戍守。又州有硖石、大阳二关，见前。○乾壕镇，在州东九十里，往来所经处也，后唐应顺初，潞王从珂举兵自凤翔而东，入陕州，唐主以康义诚统禁旅御之。义诚至乾壕，降于从珂，既而曹太后令内诸司至乾壕迎潞王。《金志》灵宝县有乾壕镇，似误。《郡志》州治南有甘棠驿，州城东有横渠递运所，东五十里有张茅递运所。

太原仓在州西南六里。隋开皇三年所置常平仓也。唐贞观三十一年，复置焉。开元二十二年，裴耀卿建转输之法，江淮舟运，悉输河阴仓，更用河舟，运至含嘉仓及太原仓，自太原仓入渭，输关中，是也。宝应初，回纥助唐讨史朝义，自大阳津渡河，食太原仓粟。贞元二年，淮西兵自�恢菖压椋�李泌遣兵伏于太原仓之隘道，击之。《志》曰：太原仓北临焦水，西倚大河。又有集津等仓，在底柱山上，见前名山底柱。

灵宝县州西六十里。西北至山西芮城县四十里，东北至山西平陆县七十里。本秦函谷关地。汉为弘农县地。魏晋因之。隋开皇十六年，析置姚林县，属陕州。大业中，改属河南郡。义宁初，属弘农郡。唐初，仍属陕州。天宝初，得符宝于古函谷关旁，因改今名。今城周三里，编户五十九里。

○恒农城在县西南三十里。春秋时虢国地。晋灭虢，其地属晋，后为秦魏二国之境。秦属三川郡。汉武帝元鼎三年，徙函谷关于新安，以故关置弘农县。四年，置弘农郡治焉。后汉亦为弘农郡治。后避献帝讳，改曰恒农。魏复旧。晋亦为弘农郡治。后魏以献文帝讳，又改恒农，又移恒农郡治陕，而以恒农县为西恒农郡。后复曰弘农。永熙三年，高欢自晋阳举兵犯洛，魏主求迎于宇文泰，泰自将发高平前军屯弘农。既而魏主入关，高欢自追迎魏主，至弘农。后周郡废。隋复以弘农郡治弘农。义宁元年，又移弘农郡治陕，而以弘农置凤林郡。唐武德元年，改置鼎州。贞观八年，废鼎州，自卢氏移虢州来治。神龙元年，又改弘曰恒。开元十六年，复故。五代及宋皆为虢州。建隆初，改县曰常农。至道三年，又改曰虢略。金亦以虢州治虢略县。元至元八年，废虢州，并虢略入灵宝。《元丰志》：自河南府西南抵虢州界三百二十五里，稍南抵邓州界六百里，皆高山深林，古虢略也。○窦门城，在函谷关南七里。汉武微行柏谷，遇辱窦门，即此。后周置邑阳县。隋开皇末，改曰邑川，属虢州。大业初，废。

朱阳城在虢州城西南五十里。汉弘农县地。后魏分置朱阳郡，治黄水县，属析州。后周废郡，改县为朱阳。隋初属虢州。大业初，属弘农郡。唐初，仍属虢州。龙朔初，属商州，又改属洛州。开元中复属虢州。宋乾德六年，废入常农。太平兴国七年，复置。金海陵时又废，后又复。元至元八年，省入灵宝县。《志》云：县西北五里有沙城，唐武后幸洛阳时筑。《河南志》：沙城三面距河，南有深堑，在县西北五里。○项城，在县南七十里。县南三十里又有霸王城。皆项羽屯兵处。

○岘山在县东三十五里。山连陕州界，曹阳水出焉。形似襄阳岘山，因名。亦曰岘头山。○石城山，在县南三十五里，一名横岭，亦曰衡岭，又名衙岭山，烛水出焉。又有华阳山，在故虢州南境，绪茹水出焉。俱东北流合于门水。又枯枞山，在县西南百里，亦名地肺山。赤眉立刘盆子于郑北，《古今注》云：在枯枞山下。

柏谷在县西南朱阳镇。《水经》：河水径湖城县北，又东合柏谷水。郦道元曰：柏谷水出弘农县石堤山，北径柏谷亭下。晋公子重耳出亡，及柏谷；汉武帝微行，夜至柏谷，是也。东西魏时，为战守之处，有柏谷城。

西原在县西南五十里稠桑驿西。唐天宝末，哥舒翰出潼关，与贼战，遇贼将崔乾�讨�兵于灵宝西原。乾�叹菹找源�，南薄山，北阻河隘道七十里，贼乘高下木石，击杀士卒甚众。又遣精骑自南山出官军之背，官军骇乱，遂大败。又细腰原，在县西南七十九里。东西阔三里，南北长十里，中十五步，狭如束素，因名。

方伯堆在故虢州东南五里。《水经注》：烛水东注于绪茹之水，历涧东北出，谓之开方口。水侧有阜，名方伯堆，上有城，宋元嘉中，奋武将军鲁方平伐魏时所筑。又是时柳元景率众至弘农，营于开方口。唐置府兵，虢州有开方府，盖因以名。

○黄河在县北十里。自阌乡县流入，又东入陕州境。

门水在县西十里。《水经注》：洛水自上洛县东北流，至拒城西北，分为二水。枝渠东北出为门水，门水又北历华阳山，又东北历峡，谓之鸿关水，又东北径窦门城，历函谷故关城东而北注于河，谓之氵豆津云。华阳山，见陕西洛南县。

豆阝津在县西北十里。豆阝，一作氵豆。《水经注》：河水径湖城北，又东合柏谷水，又东合门水。河水于此，有氵豆津之名。汉建安十年，使杜畿守河东，叛者绝陕津，不得渡，畿乃诡道从豆阝津渡。宋元嘉二十九年，柳元景等自卢氏趣弘农，北魏将封礼自豆阝津南渡，赴弘农以拒之。隋义宁元年，置豆阝津关。贞观初，废关置津，是也。

弘农涧在县治西。会崤渑诸水，北入于河。汉兴平二年，李亻�竦嚷页ぐ玻�杨奉、董承奉帝幸弘农。李亻�瘛⒐�汜兵追乘舆，大战于弘农东涧，奉等大败，即是处也。又弘农渠，在故弘农县南七里。唐贞观元年，县令元伯武引水北流入城，居民便之。

马牧泽在县西。《水经注》：桃林之塞，湖水出焉，其中多野马。《三秦记》：桃林塞在长安东四百里，若有军马经过，则牧华山，休息林下。马牧泽是矣。西魏大统三年，宇文泰袭高欢将窦泰于潼关，自小关出马牧泽，大破之。

○桃源宫在县城内。唐武德初置。又有上阳宫，隋初置于桃林县。唐贞观中，移置于湖城县。高宗又改置于东都禁苑。《一统志》云：上阳官，在废湖城县西北一里。

函谷故关在县南十一里。秦置关于此。汉初设关校尉。武帝移关于新安，以故关置弘农县。文颖曰：秦关在弘农衡岭。师古曰：今桃林县有洪氵留涧水，即古所谓函谷。其水北流入河，夹河之岸，尚有旧关余迹。荀卿子曰秦有松柏之塞，谓函谷关也。《史记》：齐�耐醵�十六年，与韩魏共攻秦，至函谷，军焉。又汉元年，沛公入秦。或说沛公守函谷关，无内诸侯兵。项羽欲入关，关门闭，羽怒，攻破函谷关，遂至戏。刘宋元嘉二十七年，薛安都等攻魏陕城，别将鲁元保自函谷关驰赴之。皆谓此也。《志》云：关旁有望气、鸡鸣二台遗址，以老聃、田文而传。望气台，亦曰尹喜台，即关令尹喜候得老子处、唐天宝初言得符宝处也。今详陕西重险潼关。

洪关在县西南四十里。《水经注》：门水东北历峡，谓之鸿关水。水东有城，即关亭也。水西有堡，谓之鸿关堡。宋元嘉末，遣雍州刺史臧质伐魏，质遣柳元景等进据洪关，即鸿关矣。○虢略关，《志》云：在县南百里。元至元八年，废虢略州，并废虢略县，置巡司于此。今因之。又火烧关，在县东南百余里，接永宁县界，山溪险恶。县西南又有辘轳关，接陕西洛南县界，至为险阻。

{艹务}乡在县西南五十里。后汉初，赤眉入长安，至弘农，更始遣将拒之，赤眉败更始将苏茂于枯枞山下，又败李松于{艹务}乡，转北至湖城，是也。{艹务}，莫老反。《续汉志》弘农有{艹务}乡。○桃林驿，在今县治西，明初置。

阌乡县州西一百三十里。西至陕西华阴县百十里，北至山西芮城县□□里，东北至山西解州□□里。汉湖城县之阌乡也。西魏大统四年，魏主自洛还关中，留阌乡。后周置湖城县。隋开皇十六年，改置阌乡，移治今所。大业初，属河南郡。唐属虢州。宋太平兴国三年，改属陕州。今城周四里，编户二十五里。

○湖城县东四十里。秦曰湖关。王稽载范雎入秦，至湖关，即此。汉置胡县，属京兆尹。武帝建元元年，更名湖县，以黄帝鼎湖而名。邓禹从关中还洛阳，自河北渡，至湖，邀冯异共攻赤眉处也。建武十五年，改属弘农郡。晋因之。惠帝末，东海王越等遣兵迎帝于关中，河间王�胧蛊涞撑硭娴染苤�于湖，败走，东兵遂西入关。太元十七年，河南太守杨�闫诰�于湖城，击苻登将窦冲于华阴，走之。隆安初，姚兴寇湖城，弘农、华山二郡皆降于兴。后魏县废而城存。魏主修避高欢，西奔关中，至湖城。隋义宁二年，复置，曰胡城，属虢州。乾元初，改为太平县。大历四年，复故。宋太平兴国三年，属陕州。熙宁四年，省入灵宝。元丰元年，复置。金因之。元至元二年，省入阌乡。废城中有汉武帝鼎湖宫。刘�骶湓唬核宕笠等�年，于湖城县西一里置弘农县，寻随郡移治于弘农川云。

盘豆城在县西南二十里。西魏大统三年，宇文泰使于谨为前锋，攻盘豆，拔之，进克弘农。其东为皇天原。隋大业九年，杨玄感攻东都不克，将西图关中，至阌乡，隋兵追及之于皇天原。玄感上盘豆，布陈亘五十里，且战且行，一日三败处也。

○夸父山在县东南二十五里。《山海经》：夸父之山，北有林焉，名曰桃林，广回三百里。《十三州记》：弘农桃丘聚，即桃林也。晋灼曰：在阌乡南谷中。周武王放牛于桃林之野，谓此。《志》云：自灵宝西至潼关，皆曰桃林塞。《寰宇记》：夸父山，一名秦山。谚曰：秦为头，虢为尾。与太华相连，中有大谷关。○荆山，在县东南二十五里。《志》云：山下有铸鼎原，即轩辕采首阳之铜铸鼎处云。又有阌山，在县西南五十里，县以此名。

皇天原在县西。《水经注》：玉涧水南出玉溪，北流径皇天原西。周固《记》：阌山东首上平博，方可里余，三面壁立，高千许仞。汉世祭天于其上，名之曰皇天原。原上有汉武思子台，又有全鸠涧水出南山，北径皇天原东。《隋志》阌乡县有玉涧、全鸠涧，一经县城西，一经县城东，皆北注于河。胡氏曰：皇天原之西有盘豆城，盘豆之西有董杜原。隋杨玄感自阌乡而西，追兵及之于皇天原，玄感上盘豆，又败走董杜原是也。《志》云：董杜原，在县西四十里。

○黄河在县北七里。自山西西境、陕西东境南流千里抵潼关，乃折而东，沿府境之北而入开封府界，县首当其冲云。《志》云：县东五十里有阌源水，北达于河。

湖水在废湖城县西门外，源出夸父山。又盘涧水，在废湖城西二十五里，亦出夸父山。俱北流入河。○西董渠，在县西。弘治八年，令孟周因故渠疏凿。又有阳平渠，县东南二里有坊廓渠，皆弘治中令孟周疏凿，以资灌溉。

○轩游宫在县东，故隋别院宫也。唐咸亨五年，更名。

○潼关在县西六十里，与陕西华阴县分界。《唐志》云：武德元年，废。又西有凤陵关，贞观元年废。详见陕西重险。○大谷关，在县西南秦山谷中。

黄卷坂县西北二十五里。亦名黄卷坡。河自潼关东北流，水侧有长坂曰黄卷坂，傍绝涧，陟此以升潼关。潘岳《西征赋》云溯黄卷以济潼者也。

平吴台在县西北二十三里。晋末，赫连勃勃取关中，攻克朱龄石之兵于此，筑京观以表武功，名曰平吴台。

曹公垒在县西二十里。旁有李典营。郭缘生曰：汉末之乱，魏武征韩遂、马超，连兵于此，今际河之西有曹公垒。义熙十三年，王师曾据此。十四年，赫连勃勃南侵，赫连昌围晋将王敬先于此，断其水道，城遂陷。○刘武七营，亦在县西。刘裕伐姚泓，檀道济、王镇恶滨河带险造大小七营是也。

稠桑驿在县东三十里。《春秋》僖二年，虢公败戎于桑田，即稠桑也。魏主修奔关中，至稠桑驿。隋义宁初，刘文静遣将窦琮自潼关追屈突通，至稠桑执之。又高祖诏李密招抚山东，至稠桑驿复止之，密因入桃林以叛。其西有路曰晋王斜，馆驿使宋洋以遇暑则行者多�樗溃�乃开新路于此。○王思村，在县东。后魏主修西奔至湖城，王思村民以麦饭壶浆献，帝悦，复一村十年，乃进至稠桑。是稠桑在村西也。胡氏云：湖城西为稠桑驿。又鼎湖驿，在今县治东，明初置。

蓼坞在县西北。西魏大统三年，行台杨白驹与东魏阳州刺史段粲战于蓼坞，白驹败绩。《水经注》：蓼水出襄山蓼谷，当时于此谷筑坞，因名蓼坞。《汉书音义》：襄山，在潼关北十余里。

泉鸠里在县东南十二里。汉戾太子亡匿处。有泉鸠涧，一名全节水，亦曰全鸠水，北流入河，戾太子冢在涧东。又有归来、望思台址，皆汉武所作。《一统志》：今县东北二十里有汉武思子宫城。

附见：

弘农卫在州城内。洪武二年，置守御陕州千户所，属河南卫。十一年，改置今卫，辖左、右、中、前千户所四及守御尽六百户所一。