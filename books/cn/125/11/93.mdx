---
---
---
title: 卷九十三
---



◎浙江五

◇金华府东北至绍兴府四百五十里，东南至台州府五百七十二里，南至处州府二百八十里，西至衢州府一百九十三里，北至严州府一百五十里。自府治至布政司四百五十里，至南京一千二百三十里，至京师三千七百四十八里。

《禹贡》扬州之域。春秋战国时为越地。秦属会稽郡。汉因之。后汉为会稽西部都尉治乌伤县。三国吴宝鼎元年，置东阳郡治长山县。晋以后因之。梁末，置缙州太平元年，以留异为缙州刺史，领东阳太守。陈废州，改置金华郡天康二年，讨平留异。盖是时改名。《玉台新咏》：金星与婺女争华，故曰金华。隋平陈，改置婺州亦以天文婺女之分而名。大业初，复为东阳郡治金华县。唐复为婺州。天宝初，亦曰东阳郡。乾元初，复故。五代时，属于吴越石晋天福四年，吴越升州为武胜军节度。宋仍为婺州亦曰东阳郡武胜军。淳化初，又改军名曰保宁。元曰婺州路。明初改为宁越府宋龙凤四年，元至正十八年也，寻曰金华府龙凤八年改。领县八。今仍曰金华府。

府控临安之腰膂，当台、绍之上游，西臂信安，南肘括郡，所谓腹心之地也。引兵北出，则敌不知其所备，而钱塘失其险矣。若马首南向，闽岭虽峻，又岂足以自保哉？明初规取浙右，克婺州而固守之，扃钥东陲，鞭棰臣猾。明太祖尝言，宁越为浙东重地，不信然欤？

金华县附郭。汉乌伤县地。后汉初平三年，孙氏析置长山县。吴宝鼎初，为东阳郡治。晋、宋、齐因之。梁改置金华郡，亦治此。隋平陈，郡废，改县为吴宁。开皇十二年，改曰东阳。十八年，改今名，为婺州治。唐初因之。垂拱二年，改为金山县。神龙初，复曰金华。宋因之。今编户二百有五里。

○婺州城《志》云：旧城在今城东四十里。一云：去府西南四十里，今汤溪县境内。唐开元中，始徙今治。旧有子城，周四里，宋废。今城，相传吴越时筑。宋宣和四年，因故址修治。元废，至正十二年重筑。明初亦尝修治，后渐圮。万历三年，缮修完固。旧有十一门，今存七门。城周九里有奇，南临大溪，三面环濠，倚山带水，东西长而南北短，险固可恃也。○长山废县，在府东。唐武德四年，析金华县置，属婺州。八年，省入金华县。

○金华山府北二十里。一名长山，山桥在焉。南去府城三十里，山中诸溪汇流，其下两崖对峙，高数百仞，登其上，则城郭聚落宛在目前。《志》云：府北二十五里有鹿田山，为北出兰溪之间道，即金华山之鹿田峰也。相接者曰白望山、乾封山，而乾封山又为鹿田之门户。余见前名山金华。

铜山府南二十里，下临南溪。一名白沙山，旧产铜，下有铜山泉。又有铜山寺，景泰中，张楷讨处州矿贼，驻师铜山寺，贼来战，败之，因招降其余党。又西南五里曰石门山，山高三百丈，有石对峙如门，水乘高而下者三级，俗谓之龙门。

南山府南四十里。高数千仞，周四百余里。脉自括苍山来，南则遂昌、松阳、宣平，东则永康、武义，西则龙游、汤溪诸山，皆相联络。深邃幽远，千峰层矗，高入云表，阴崖积雪，经春不消。其最高之�溃�曰箬阳，去郡城百里，上有龙湫，名三断水。三断之东，有大溪、小溪，流出为上干、下干，南合于梅溪。又白原山，在府南五十里，《志》云，高千余仞，罗列二百余峰，盖亦南山之别阜矣。

东山府东五十里。高千余丈，周三百里。东接东阳县之大盆山，南为武义县之八素山，山之高�溃�曰齐云冈。又有葛公山，五峰卓立，高千余仞，东北入义乌县界。《志》云：山在府东七十五里。○至道山，在府东南三十五里，一名覆釜山，亦名积道山，连峰拥翠，石磴萦纡，山顶平旷，可列屯营。

太阳岭府东北五十五里。高峻若与太阳齐，逾岭即浦江县界。○黄姑岭，在府东北五十里，宋宣和中，方腊寇婺，邀败官军于此。又樟柏岭，在府西二十里，为陆走兰溪之道。

○东阳江在府城南，即婺港也。亦曰双溪。双溪者，一为东溪，亦名东港；一为南溪，亦名南港。东港源出东阳县大盆山，经义乌县，西流入境，有航慈溪、白溪、玉泉溪、坦溪、赤松溪皆汇流入焉。经府东三里之石崎岩，又西与南港会。南港源出处州府缙云县雪峰山，经永康县、武义县流入境，有松溪、梅溪、白沙溪皆汇流入焉，绕府南五里之屏山，西北流，与东港会于城下，故曰双溪。诸水汇流，波纹如�悖�谓之氵�阆�，亦曰氵�闼�，西流受白沙溪、桐溪、盘溪诸水，入兰溪县界，又名为兰溪，此即浙江东南别出之源也。《唐·五行志》：咸亨四年，婺州大雨，山水暴溢，溺死五千余人，即群山之水，奔注�阆�，溪不能容也。《郡志》云：双溪经府西五里，中有五百滩，盘亘甚大，舟行牵挽，须五百人，然后可渡，故名。

通玄溪府北十五里。源出金华山巅徐公湖，经山桥下，又南经府北十五里之东紫岩，环郡城后，至城东南之弘济桥，入于南溪。又回溪，亦出徐公湖，分流西南出，绕城北诸山，至城西南，入于双溪。又赤松溪，亦自金华山发源，东南流，至府东十二里，入于东溪。

梅溪府南十五里。源出武义县大家山，东北流，合南山之箬阳、上干、下干及下坂之水，又北会于南溪。又松溪，在府南四十里，源出武义县，入素溪，合诸溪之水，又北会积道山之水，西流入南溪。○航慈溪，在府东四十里。其上源即义乌县界小双溪也。西南流，入于东溪。又黄湮溪，在府西二十里，源亦出徐公湖，西南流，入兰溪县界。又有潜溪，出府西北三十里之九龙洞，南流合黄堙溪，注于大溪。《志》云：境内诸溪皆出山涧中，盘纡缭绕，群滩栉比，皆合双溪，为婺港，而会于衢港。

○双溪驿在府治北。五代时，钱氏置金华驿，宋元因之。明朝改为双溪马驿。又有双溪水驿，在府城西南。元置通波驿。明初，改今名。○孝顺驿，在府东五十五里，元置。为东出义乌之通道。今驿废，亦曰孝顺镇。又有竹马馆市，在府西二十里，驿道所经也。

通济桥在府城西南。长七十余丈，临双溪，与问津桥相望。元至正间，�骊段�梁，复就圮坏，乃比舟贯�垡远尚姓撸�曰上下浮桥。今府东南三里有弘济桥，长三十余丈，盖即故问津桥矣。又松溪桥，在府南二十五里，长二十五丈，路出永康。

兰溪县府西北五十里。南至汤溪县五十里，北至严州府九十里，西北至严州府寿昌县七十里。隋为金华县地。唐咸亨五年，析置兰溪县，属婺州。宋因之。元元贞初，升为兰溪州。明初复为县。《城邑考》：县旧有子城，周不及二里，相传唐末筑，久废，其邑城周二里有奇。元至正十八年，城归于明，因旧址修筑。越七年，城圮于水，复修筑，后屡圮于水。正统九年，列栅为守，以备括寇。万历中改筑，�嬉宰┦�。今城周四里有奇，编户二百六十九里。

○大云山在县治东南。俗名大寺山，以下有佛刹也。山不甚高，而延袤数里，名亦不一。西南临大溪，其东南曰费陇山，两崖夹峙，中通逵道，山口为五里牌。正统中，括苍盗起于此，设木寨以御之。又天福山，在县治右，今城址环其麓。又兰阴山，在县西南七里，一名横山，横截大溪，周十二里，山顶有塔，下有龙潭，亦名横山潭，即兰溪所汇也。县东十里又有铜山，接金华山西麓，旧产铜。

南住山县南十五里。祝穆云：其山自闽中迤逦而来，至此截然而住，因名。又南五里曰古城山，高阜中峙，两山环其左右，山脊有城，周二三里，缺处如门。

洞岩山县东二十里。一名灵洞山。高百余丈。灵洞凡六，而著者三，曰白云，曰涌雪，曰紫霞，余为上中下三灵洞，亦曰小山洞。东麓有白坑，西有红坑，长皆五六里。又东北一峰，名小飞来，下有天池泉，流为洞溪，东南注于双溪，山口又有天井岩，高亦百余丈。又紫岩山，在县东二十五里，山上有岩，色紫，形如覆釜，穹窿深广，可容百余人，旁有玲珑岩，其下为鹞窠岩，深广皆数丈，容二三百人，八石溪出焉，流入婺港。○高眉山，在县东北二十五里，杰出群峰，石壁凌空，松阴盖地。又东北五里为十二曲山，山腰路有十二曲，飞瀑如练。

盘山县北五十里。顶平如盘，四围累石如城，相传昔人避兵处。又北五里有马岭，接建德县界。《志》云：山北十五里有水山，山多流泉，下有三源，曰鲍源、盛源、缪源，各深十数里。○砚山，在县西五十里，高数百丈，盘亘二十余里。山顶平正，有池如砚。其西为陈岭，石路�啭�，千有余丈，接龙游、寿昌二县界。《志》云：县西四十余里有白石山，一名玉华峰，山腰有洞，险不可登，前为道峰山，相对白仁山，山之左又有巨石、飞泉诸胜。县西三十里又有龙门山，状若游龙，夹道如门。二十五里为柱竿山，平地突起，旁有高峰，俗呼将军山。又大慈岩，在县西北五十里，岩洞深广，自麓至巅约十余里，与寿昌县接界。

万松源县西四十里，山绕谷深，源口盘固，可以避乱。又县西有慕坞、�黾�坦、塔弹三峰，诸源皆山溪盘结，中宽平，可田可渔，深或数里，或数十里，居人保固其中，并擅桐漆材木之利。又木沉源，在县北。其西为湛里源，又西为鲁源，皆大山相夹，深三十余里，居民盘布，物产甚饶。

○兰溪在县城西南。《志》曰：兰溪亦曰大溪，其源有二。一自衢州府东北流至县，曰衢港。一自府城西流至县，曰婺港。二水合而汇于兰阴山下，类罗�阄模�又名�闼�。经县北三十里香山下，亦名香溪，有香溪渡。又北五里至金家梁，五里为白雁滩，十里为三河，为望云滩，北至严州城东南，与徽港合，是为浙江之上源。

灵湖县东十九里。长二里，广五十丈，中有泉穴三十六。又泉湖，在县西北二十里，广百余亩，中有泉穴十。县北又有长湖，长十余里。《志》云：县境诸湖以二十计，皆潴水灌田处也。

东溪县东二十五里。其上流亦曰双溪，诸山之水所汇也。一名石匣溪，西流入于婺港。○大梅溪，在县北五十里崧山下，源出浦江县之大洪岭。又有小梅溪，出浦江县之乌蜀山，经崧山下而合流，至县西北三十五里金家梁，入于大溪，亦谓之龙门水。

赤溪县西北十五里。源出寿昌县东南二十五里之长岭，流入县界，合于衢港。又有乾溪，在县西北二十里，有二源。一出严州府西南二十五里之马目山，谓之芝溪。一出县西北四十五里之塔弹源，谓之社溪。经县西北三十里白露山下而合流，又十余里至湖埠，入于大溪。

○平渡镇县西北十二里大溪北岸。下有女儿渡，溪流至此，东西阔二百余丈，有巡司戍守。洪武六年置。○永昌镇，在县西北四十三里。其地即古三河戍也。《志》云：今县治即孙吴时所置三河戍。似误。唐亦置戍于此，其地与建德县接界，今曰永昌镇。有三河渡，为金、衢、徽、严四郡之要地。嘉靖间，矿盗窃发，设兵驻防于此。

氵�闼�驿在县城南。宋置兰皋驿，在县治西。元为兰江水站，在河东岸，后皆没于水。明朝洪武初，改为兰溪驿，移于城南门外。十四年，改今名。又兰溪递运所，亦置于此。又香溪税课局，在县北三十里香溪镇。○普济桥，在县西北女儿渡上。宋绍圣中，维百艘以梁溪上，名普济桥，后更名望云，今桥废，仍以舟济。又县西门外有悦济浮桥，一跨衢江，一跨婺江。两江相合，有洲渚横亘，如月牙树石，其端系铁�鲆晕�舟，两浮桥相距不过百余武，为水陆津要。《志》云：悦济桥，旧名中浮桥，宋绍兴中始建，元末废，洪武初复建。其后修废不一，至今为民利。

东阳县府东百三十里。南至永康县百十里，西至义乌县四十里，北至绍兴府诸暨县百二十里，东至天台县三百五十里。汉乌伤县地。唐为义乌县地。垂拱二年，析置今县。五代梁开平四年，钱鏐奏改曰东场。宋咸平二年，复故，仍隶婺州。旧有土城，周十里，中为子城，相传亦吴越时筑，岁久堙废。明嘉靖三十三年，倭寇突犯。三十七年，始筑石城。隆庆元年，增修，周不及八里。编户二百有二里。

○吴宁废县县东二十七里。汉末，孙氏分诸暨县置，属东阳郡。隋废县盖置于此。其废城周一里，土人犹名其地曰城里。今亦见诸暨县。

○三丘山县南八里。高三百六十丈，周二十里。晋义熙间，殷仲堪为守，尝登此，郡人比之羊叔子，因名岘山，有东西两岘峰。又夏山，在县东南四十里，上有禹庙，因名。高七百丈，周二十里，四面峭绝，山顶有池，曰上湖，冬夏不涸，山之西有西岩岭，西至县三十里。○歌山，在县东南七十里，上有石室，容百余人，山下有溪，旧通临海，今堙。又松山，在县南七十里，相传唐末有马将军者，立寨于此，以拒黄巢。

东白山县东北八十里。《志》云：山高七百三十丈，周五十里，峰峦层叠，与会稽、天台诸山相连属，中有水，流入东阳溪。其西南有西白山，高四百五十丈，与东白相峙。《嵊志》云：东阳有北白山，盖即大白山也，随地异名耳。又有嵬山，亦与大白相接，山凡六面，上有三十六井。《志》云：西白山、嵬山皆在县东五十里。○金山，在县北五十里，自此迤逦而北。又二十里至毕岭，接诸暨县界，俗谓毕岭为窊钱岭。

大盆山县东南百三十里，接台州府天台县界。其南为画溪水所出，其北则东阳江之源也。《志》云：山高五百丈，周百三十里，形如覆盆。其傍有小盆山，东阳江别源出于此。

南午岭县南十里。温、处、台、闽取途处也。嘉靖三十三年，倭贼自仙居来犯，官军御却之于此。又马騌岭，在县东南二百四十里，岭险峻，延袤三十里，为台、婺之咽吭。嘉靖三十三年，倭寇由此窥犯，三十五年，复寇仙居，因筑寨岭上，以为防御。○乌竹岭，在县东北四十里。逶迤数折，与县东北二十里之大小岭，三十五里之蒿岭，北七十里之鸬鹚岭相连亘，为北境之关隘。寇自粤至者，此为拒扼之所。又白峰岭，在县东北七十里，高三百丈，石栈萦纡，东通嵊县。嘉靖三十五年，据险立寨，以防倭寇。

乌舞岩县南七十里。高五百丈，上宽平，可容千人。唐末置寨于此，以拒黄巢。其相近者又有黄藤岩，下临清潭，高三百余丈，鸟道纡回。其顶平旷，可以避乱，旁峙者又有西明、马鞍等岩，皆有洞穴，迂回环互为险。

○东阳溪在县北五里。旧曰吴宁溪。出大盆山，屈曲流二百里殆然此，俗谓之河埠。又西入义乌县界，亦谓之乌伤溪。《水经注》：吴宁溪出吴宁县，下经乌伤县，谓之乌伤溪。胡氏曰：浙江有三源，其发于乌伤者，《水经注》谓之吴宁溪，即今之婺港也。按吴宁县，旧分诸暨县置，在东阳县之东界，大盆山旧盖属之，故《水经注》云然。《志》以吴宁溪为出义乌县南之杳岭者，非也。○画溪，在县西南三十五里。亦出大小盆山，环绕县南境，合诸溪水而西北出，群山萦回，草木如画，因名。入义乌县境，合于东阳溪。

横溪县南四十二里。亦出大盆山，汇县南境诸溪之水入于画溪。又荆浦溪，在县南四十五里，西流会于横溪。县南六十五里又有柽溪，西流合荆浦溪。县东二十里有定安溪，东北流，入东阳江。《志》云：县境诸溪大抵皆出大盆山，惟柽溪出县东南八十里之杨溪龙湫。

○乌竹岭寨在乌竹岭上。嘉靖三十七年置，其北接鹭鹚岭，达诸暨县界之乌岩，其南接嵩岭诸山，实为要隘。又县东北有白峰岭寨，在白峰岭上，一名长乐寨，亦嘉靖中置。又马騌岭寨在马騌岭上，亦嘉靖中置。又夹溪寨，在县东百里，有夹溪桥。群山中断，两崖壁立，其水悬流而下，汇为十八涡，桥亘其间，如缀绝绠。嘉靖三十四年设寨于此，居然天险。

永宁镇县东五十里，本宋之茶场，绍兴十年，改为永宁巡司。元及明朝因之。今亦曰茶场市。又废宁宾驿，在县城南，宋置，元改画溪驿，明初废。又清潭埠，在县东五十五里，皆往来要道也。

义乌县府东百十里。南至永康县百五十二里，北至浦江县六十里。汉为会稽郡之乌伤县，以秦时孝子颜乌伤其父而名。后汉移会稽西部都尉治此。孙吴属东阳郡，晋以后因之。隋属婺州。唐武德四年，置绸州，七年州废，改县曰义乌，仍属婺州。旧有城，周三里有奇，久废。嘉靖三十四年，�媸�为门，城不果筑。今编户百四十五里。

○废绸州在县治北。《新唐书》：州以绸岩名。今县北二十里黄蘖山下有绸岩。或云州盖置于岩下，误。又华川废县，在县西南三十里。唐武德四年，分义乌置华川县，属绸州，寻与州俱废。《类要》云：县西南有绣川城，即华川矣。《郡志》：唐初分乌伤置乌孝县，与华川并属绸州。七年，并入华川县。今正史不载，恐未可据。

○鸡鸣山县东五里。前瞰县郭，傍临大溪。又东四里有石门山，连山中断，两石对峙如门。○南山，在县东十五里，蟠折萦纡，广袤数里，上有平土可耕，人多居之。鲇溪之水出焉，西流至县东南二里，入于大溪。又青岩山，在县南十里。其中高者曰齐山，下有双涧，南曰前溪，北曰梅溪，俱西流，经县西南三十五里之吴溪渡，合吴溪以注于大溪。

铁岩山县东南二十里，俗名郭公山。极高峻，山半有水帘，下垂数十丈，顶有旷土百亩，三坞一潭。又东南六里曰龙门山。山峭拔，有平冈横亘其上，傍皆平壤，民多耕桑其间。绝顶两峰对峙，曰双玉峰，俗呼双尖。又南有茧岭，俯瞰深谷，一名平山涧，水经其中，西入画溪。又云黄山，在县南二十五里，亦曰云横山。一名松山，周二十里，高百四十丈，俯临画溪。○石楼山，在县东二十八里，一名白岩山。四面孤绝，东西两岩相峙，远望若浮图，层级高下，类重楼复阁。县东三十五里又有武岩山，高数百丈，周十余里。其东为滴水岩，北为祝公岩，一名竺阳洞，华溪萦绕，四顾轩豁。又蜀山，在县南四十里，高百丈，下临蜀墅塘。又南十里有葛仙山，其巅为雪峰岭，高八百丈。又南五里曰挂纸岭，高九百余丈。《志》云：县南五十里有八宝山，本名八保山，以里名八保也，俗误为宝。嘉靖三十七年，讹传山有矿，永康、处州矿徒聚扰于此，令赵大河督民兵讨平之。

黄�股�县北二十里。本名黄栌尖，后改今名。其北五里曰绸山，峰峦绸叠，即绸岩矣。稍南曰东山，崇岩曲涧，竹木森郁，称为幽胜。《志》云，东山在县西北二十五里。又清潭山，在县北四十里，下有清潭，山顶有鹰嘴岩。方腊乱时，居民多避于此。山之东曰箭山，上多竹箭。县西北四十五里又有黄山，甚高广。山下有断坑，路险峭。相传邑人拒黄巢于此。宋元丰中，改曰黄山洞。○五云山，在县西四十里。五云溪出焉，东南流入于大溪。又西二十里有覆釜岩，四隅孤绝，石芒峭发，上有平壤，土美可耕，高迥幽僻，杳非尘境。

杳岭县南九十里。又西南五十里即永康县。一名丰岭，石路崎岖，此为径道。又八岭，在县南十三里，东南接石壁坑，入东阳县界，或谓之八风岭。○枫坑，在县南七十里，坑深二十里，入永康县界。又善坑在县北五十里，坑深五里，北入诸暨县界。

○东江县南五里，即东阳溪也。自东阳县流入境，县境诸山溪之水悉流合焉。至县东三里始有东江之名，稍折而南，经县西南九里，亦有九里江之名。又西南四十五里经金山之麓。其山屹立江中，又西入金华县境，而曰东港。其在县境者，亦谓之江水，亦谓之大溪。而出于杳岭者，则谓之吴溪，亦西北流，合于大溪。或遂以为吴宁溪，谬矣。

画溪县南十五里。自东阳县西流至此，为洋滩渡，又西合东江入金华县境。《志》云：画溪与东阳江合流处，为培磊市，在县西南四十五里。市盖与金山相近。又根溪，在县西北六十里，源出覆釜岩，流合黄山江，亦谓之小双溪。西流为航慈溪，入金华县界合东溪。○深溪，在县北五十里，出县北四十八里之龙祈山。又有酥溪，在县北三十里，出清潭山，流合于深溪，又西北流入于浦阳江。

绣川湖在县治西。周九里有奇，灌民田百余顷。群峰环列，灿如组绣，因名。自宋至今，筑堤修闸，为游览之胜。

○龙祈镇县北三十里。宋置巡司于此。《志》云，县西三十五里有智者同义乡巡司，南四十里有双林明义乡巡司，皆元置，今皆废。又双柏驿，在县治东，唐置，宋曰义乌驿。熙宁五年，徙置于县治西，曰绣川驿。元并置绣川站，明初废。又待贤驿，在县北三十里，唐置，宋废。又北二十五里有龙祈驿，元置，并置龙祈站，明初废。○芦寨，在县东北四十五里，旧为戍守处。又县南八十里有赤岸隘，又二十里达永康之柴岭，最为关要。

兴济桥县东三里，跨东江上。旧有浮梁。宋庆历三年，县令薛扬祖更造石桥，号薛公桥，自是以后屡圮屡建。成化十八年重建，改今名。弘治以后，屡经修治，长四十有二丈。又广益桥，在县南三里，地名下埠，万历七年始造浮桥，为往来要地。

永康县府东南一百十里。东至台州府仙居县二百八十里，西至武义县五十五里，北至义乌县百五十二里，南至处州府缙云县八十里。汉乌伤县之上浦地。三国吴赤乌八年，分置永康县，属会稽郡。宝鼎初，属东阳郡。晋以后因之。隋属婺州。唐武德四年，置丽州。八年，州废，仍属婺州。宋因之。旧有城，相传三国吴筑，周一里有奇，后废。宋绍兴中，重筑，周三里有奇。元废。至正十三年，环以土墙，寻复圮。今编户百二十三里。

○石城山县南十四里。四围��含岈，如雉堞然。《地记》云：昔黄帝曾游此，所谓三天子都，此其一也，俗名天马山。又南里许为白云山，危峰百丈，延袤数里。○绝尘山，在县东南二十九里，以山势�蓰蕹龀径�名，一名东溪山。又县东南三十里有石室山，缘崖而上，南北二穴相通，可容数百人。又釜历山，在县南三十五里，高峰圆耸，状如覆釜，一名历山。《志》云：山周四十余里，其巅有田、有井、有潭，皆以舜名，以其名同于冀州之历山也。县东南四十里又有灵岩山，周五里，四面壁立，架石梁曲折而上，至里许，中有洞，甚高广，谓之灵岩。

方岩山县东二十里。高二百丈，四面如削，驾飞桥石梯而登绝顶，二岩相峙为关，上有亭，曰透关亭。自亭而入，地皆平衍，约数百亩，中有池，池侧又有井，岩石泉涧，争奇竞胜。又寿山，在县东五十里，中有石洞，高广五六丈，旁有小石洞瀑布泉诸胜。相近又有龙窟山，山之阳为小空同洞，宋陈亮读书处也。又铜山，亦在县东五十五里，宋元�讨校�尝置场采铜于此，宣和以后废。

桃岩山县东北五十里。山有洞，可容千人。稍北为华釜山，周二十余里，上平旷，四围颇高，状如釜，因名。《志》云：县东五十里有方山，最高，升其巅，缙云、武义、东阳、义乌诸县山川，皆在目前。○横山，在县北十里，一曰���跎剑�自此夷为坡坨，起伏相因，南傅华溪而止，即县治也。又霞里山，在县西三里，一名龙虎山，盘旋环顾，为县治水口之镇。

八盘岭县东八十五里。岭高险，路通天台。《见闻录》云：县东北四十五里有紫岭，与义乌县接界，颇险峻。又有枫坑岭，在县东北五十里，当紫岭之西，路出义乌，险峻倍于紫岭，盖即丰岭矣。亦谓之杳岭，见义乌县。○牛筋岭，在县东南十五里，两崖石壁，如犬牙错峙，中间一罅，仅通溪流。又冈谷岭，在县南二十五里，上平坦有泉。正统十四年，括寇窃发，土人设寨于此以御之。县南三十里又有紫凤岭，路出缙云县。

白窖岭县西北三十里。又三十里至茭道口，北至府城五十里，为往来之径道。《见闻录》云：自县抵茭道，路皆仄隘。茭道以北皆坦平，利于驰突。茭道虽属武义县，而实永康、金华之要隘也。又挂纸岭，在县西北四十里，接义乌县界。《志》云：县东北四十里有白眉岩，岩中容数百人，相近曰石仓岩，亦有石室玲珑，今皆为佛刹。又东北五里曰五指岩，远望插天，状如探云。

○南溪在城南。亦曰永康溪。源出缙云山中，北流入县境，绕县东南，合李溪诸水至城下，与华溪合，西折而北，合铜川诸水，入武义县界，即南港之上源也。

华溪在县城东。出县东北五十里密浦山，西南流至城下，县东之乌江、鹤鸣、云溪、酥溪诸水皆流合焉，又南会于南溪。○大铜川，在县西北十七里，或谓之大桐溪，有小铜川流合焉，入于永康溪。

○孝义寨在县东九十里灵山下。山亦名翠峰山，元设孝义巡司于此。前朝洪武七年，改置镇守百户，后废。道出仙居县。又马鬃岭寨，在县东二百四十里，亦接东阳县界，又东四十里至仙居县。

四路口隘县东北六十里。与东阳县接界。《闻见录》：自永康趋东阳，出四路口长户坑，为往来之径道。又华溪驿，在县治西，元曰延宾驿。前朝洪武三年，改今名。

武义县府南八十里。东至永康县五十五里，东南至缙云县九十里。本永康县地。唐天授二年，分置武义县，属婺州，寻更名武成。天�棠�，复名武义。宋因之。旧有城，周一里有奇，相传吴越时筑，宋废。今编户九十三里。

○八素山县北四十里。山延袤数十里，有八素潭，迤逦而上。又有八潭，相去各一里，亦谓之九井，流为八素溪，一名奈溪，亦曰松溪。西流入金华县之南溪。○竹岩山在县东十四里。《志》云：县之镇山也。又白革山，在县南四十里，曲折险峻，泉石颇胜。

铜釜山县西三十里。群山环列，至为阻险。正统间，括寇起，居民结寨于其上，曰铜釜寨。又燕山岭，在县西南十里，正统间，枢臣石璞剿括寇至此，改名乌龙岭。又西南二十里有大门岩，正统十四年，乡民避乱处也。

稽句岭县南五十五里。一名稽较岭。岭路崎岖，南至处州府九十里，而近为往来之径道。《闻见录》：县南四十里，曰龙门岭，有龙门关。东达永康，东南出缙云，要隘处也。自岭而南十五里，即稽勾岭矣。又大妃岭，在县南四十里，其相接者曰小妃岭，接处州府宣平县界。又盛岭，在县东南三十五里，接缙云县界。○刘岩，在县西三十里，一名金公岩。崖石峻拔，凿石梯至岩顶。前有一山，陡峭若屏幄然，曰招圣峰。后一山廓然石室，深广五十丈，曰仙都坛。正统十四年，避处寇于此者以万计，皆得免。又双岩，在县西四十里。自山下迤逦而上五六里，顶有二石室，今为僧舍。

○永康溪县东二十五里。自永康县流入。县本永康地，因名。东流合熟溪，绕流经县东北五里，又北入金华县界而为南溪。○熟溪，在县南十里，源出处州府遂昌县界，流入县西，又东南合永康溪。一云源出县西南三十里九峰山，流经南郊外，东合永康水，县西境白姥、双坑、苦竹诸溪，悉汇入焉。溪水溉田，岁常倍熟，因名。

八素溪出县北八素山。流入金华县境，为松溪之上源。又梅溪，在县西北二十里，源出县西二十里大家山，北流入金华县境，俱注南溪。

○茭道市县东北三十里。旧置道山驿于此。洪武十四年，改曰茭道驿。弘治十四年，迁于旧驿之东，相去仅数步。隆庆初，改为茭道公馆。《志》云：驿北至府城五十里，亦曰茭道口。又白溪口市，在县北五里，永康溪东岸，南行者由此舍舟登陆，北行者由此舍陆而舟之处也。县西南十五里又有苦竹市，路出宣平、丽水，此其驻顿处。○小坑口隘，在县北四十里，从小径可达府城，其西又有邵家、青塘、马鞍、遥路诸岭隘，山高径僻，盖皆南山东麓出府城之道。

浦江县府东北百十里。东至绍兴府诸暨县百里，北至严州府桐庐县九十里，西至严州府亦九十里。本义乌、兰溪、富阳三县地。唐天宝十三载，分置浦阳县，属东阳郡。五代梁开平四年，钱鏐奏改今名。宋因之。旧有城，周不及二里，相传吴越时筑，后圮。明朝嘉靖三十六年重筑，周五里有奇。编户百有三里。

○丰安废县在县西南。沈约云：汉兴平二年，孙氏分诸暨立丰安县。是也。晋属东阳郡，宋、齐因之。隋省入金华县。刘昭曰：建安四年，孙氏分大末立丰安县。误。

○龙峰山县治东。三峰相属，环顾县左，有浮图在其巅。《志》云，浦江倚山为县，此县治之辅山也。又仙华山，在县北八里，一名仙姑山，又名少女峰。岩岫层叠，绮绣妍丽，为县主山。其并峙者曰宝掌山，亦峻险。○湖山，在县东十里，两山峙立，浦阳江出其中，曰湖山峡。又东三十里曰球山，耸峙水口，亦名球山峡。

鸡冠山县东三十五里。势极高峻，可俯瞰二百里外。其相联者有三十六冈，重峦复嶂，前后相属。○乌蜀山，在县南三十里，其山突然中起，众峰罗列，小梅溪之源出于此，流入兰溪县，或谓之乌烧岭。又县西南有大洪岭，则大梅溪所自出也。梅溪，今见兰溪县。

深袅山县西南六十里。重峦复岭，峭拔千仞。溪流清澈，即浦阳江之源也。又壶盘山，在县西南五十五里，当金华北山之北，高出众山，接兰溪县界。○岩坑山，在县西北五十里，上有水二派，东曰岩坑，南流入于浦阳江。北曰湖溪，北流入于富阳江。又响岩山，在县北五十里，有大洑、檀溪，二水流其下，盘折万山中，流入富阳江。《志》云：县东北六十里有江公山，山形如鸡足，高出群峰之表。又大孤山，在县北四十里，峭壁削立，清溪映带。县北三十里又有小孤山，�傺蚁站�，攀援莫至。

五路岭县南十里。长五里，自县入郡所经也。又大阳岭，在县南五十里，与金华县接界。高千余丈，长十里。○�碇窳耄�在县北五十里，自趾至顶，凡十八盘，亦名淡竹岭。县东北九十里又有�谬牧耄�一名竹斤岭，岭下有竹斤涧，介于富阳。又井硎岭，在县西四十里，路出严州，亦曰井坑岭。

密溪岩县南三十五里。岩下爽垲，宽平如堂宇，可容三百人。岩上有泉，四时如檐滴，相近者又有转轮岩，上亦平旷。○竹塞坑，在县南三十里，两山合翠，高入云汉，行者战惧。

○浦阳江县治南一里。自深袅山东流百二十里，入绍兴府诸暨县界，既浣江上源也。详见大川浦阳江。

左溪县东二十五里。源出县南三十五里之白岩岭，与大阳岭水合流，一名双溪，东北注于浦阳江。又深溪在县东二十里，出义乌县龙祈山，流入县界，注于浦阳江。又白麟溪，出县东二十五里之金芙蓉山，亦曰香岩山，东流入浦阳江。又县东一里有东溪，源出仙华山，西一里有西溪，源出岩坑山，俱南流入浦阳江。又有稿溪，在县南十里，出县南十五里之白石山，东流亦入浦阳江。

东湖县西南三十五里。又西南五里曰西湖，迤南曰椒湖。宋天圣初，邑人钱侃筑塘潴水，为灌溉之利。大观间，其孙�罩匦拗�，邑人谓之三湖。

○杨家埠县东四十里。路通诸暨，有巡司，洪武六年置。万历中革。又县西南二十五里有横溪市，路出兰溪。《志》云：县东北百里有松山坑口隘，与严州桐庐县接界。○浦阳驿，在县治东。宋绍定二年置，明初废。又南桥，在县南跨浦阳江上，宋元符中建。元至元间重修，筑堤三百余丈以障水，堤尽处又建小桥，以泄支流。今桥广丈九尺，长三十丈有奇。

汤溪县府西六十里。西至衢州府龙游县五十里，南至处州府遂昌县百二十里，北至兰溪县五十里。本金华、兰溪、龙游、遂昌四县地。前朝成化六年，郡守李嗣以其地在金、衢、处三府之交，阻山界水，居民犷悍，请置为县。从之，筑土城，周四里有奇。今编户八十五里。

○古城县西五里汤塘山上。《志》云：此为婺州旧治。又县西三里有古城山。

○铁甲山县西五里。嘉靖中，矿贼作乱，官军讨败之于此。又九峰山，在县南十里，峰峦秀拔，岩洞玲珑，一名风子山。○福民山，在县东南四十里，高数百丈，峰峦耸秀，林木蓊蔚，为县之胜概。相接者曰屏风山，以矗立如屏而名。又东南十里有香炉山，众山环列，卓然特起，县之望山也。

银岭县南六十里，与遂昌县接界。旧有银岭寨，亦要隘处也。又县东南七十里有市聚岭，山溪深险，商旅由此出遂昌，必群聚而后行，因名。

○氵�憬�县北二十里。上接龙游，下通兰溪，即浙江上流也。又有琳湖，在县北十五里。

白沙溪县东南三十里。源出遂昌县山中，北流经县境。又东北至金华县界，入于南溪。

○山口寨县南十里。又县东南二十里有大岩寨，县南五十里有苏村寨，皆正统十三年筑，以御括寇。

附见：

金华守御千户所在府治东。明初吴元年，置金华、归安二卫。洪武三年，改置今所。

◇衢州府东至金华府一百九十三里，东南至处州府三百六十里，南至福建建宁府五百里，西至江西广信府二百四十里，东北至严州府二百六十里。自府治至布政司五百六十里，至南京一千四百五十里，至京师三千八百四十里。

《禹贡》扬州之域。春秋战国时为越地。秦属会稽郡。两汉因之。三国吴属东阳郡。晋、宋以后，皆仍旧。隋属婺州。唐武德四年，平李子通，析置衢州以州西三衢山为名，治信安县。六年，辅公祏叛，州废。垂拱二年，复置。天宝初，曰信安郡。乾元初，复为衢州。宋因之。元曰衢州路。明初曰龙游府宋龙凤八年，元至正二十二年也，寻改衢州府九年改，领县五。今亦曰衢州府。

府居浙右之上游，控鄱阳之肘腋，掣闽、粤之喉吭，通宣、歙之声势，东南有事，此其必争之地也。《图经》云：衢州川陆所会，四通五达，江浙闽广之所辐辏，守两浙而不守衢州，是以浙与敌也。争两浙而不争衢州，是以命与敌也。虽然，攻守万端，巧拙异用，神而明之，亦存乎其人而已矣。

西安县附郭。秦会稽郡大末县地。汉因之。后汉初平三年，分立新安县，仍属会稽郡。三国吴宝鼎初，改属东阳郡。晋太康元年，改曰信安，仍属东阳郡。唐为衢州治。咸通中，改今名。今编户一百六十五里。

○信安城相传旧城在今城西。宋宣和三年，方腊作乱，始筑今城。绍兴十四年，以水圮增修。嘉定三年及十一年，皆营治。元至正中，尝营筑，后圮。前朝弘治十二年，增修完固。嘉靖三十九年，复营治。万历天启间，皆经营葺。有门六，城周十里有奇。

盈川废县府南九十里。《志》云：龙游西有刑溪，陈时留异据东阳，恶刑字，改曰盈川。唐武后如意元年，分龙丘置盈川县，因以为名。元和七年，省入信安县。

○峥嵘山府治西北。三国吴遣征虏将军郑平，以千人守峥嵘镇，即此。王象之曰：昔有柴宏者，屯兵于此，后讹为峥嵘。其东南相连者，曰龟峰山，府治枕其麓。《宋史》：方腊陷衢州，州守高至临于龟峰筑城。是也。

岩山府西十里。四面壁立，绝顶平旷，可数十亩，中有石井，冬夏不竭，相传黄巢常屯兵于此。又西十里为屹石山，平地拔起五峰，下临溪水。○乌石山，在府西四十里，延袤十数里，巨石周匝如城，石门可入，俗呼寨门，中蓄水田，有福应院，自府境趋江右者多道此，有岳武穆题名石。

烂柯山府南二十里。一名石室。《通典》谓之石桥山，以中有石桥也。《道书》谓之青霞第八洞天，即晋樵者王质遇仙处。又南里许曰响谷山，崖壁峭立，水环其趾，崖半有穴，风嘘则鸣，因名。○叠石山，在府南四十里，以层岩累叠而名。《志》云：府南七十五里有爵豆山，旧出银矿，唐元和四年闭塞。五代时，钱氏复开，后仍闭。又有铜山，在县西北百里。宋时山出铜锡铅，明朝产矿，徽、处二郡民，群聚取矿于此。嘉靖中，官兵荡平之，因设兵戍守。

塘山府东三十里。高百仞，顶有塘，深不可测，亦曰塘台山。又东五里曰乌臣山，有东西两山连亘。其西山尤雄秀，高可六七里。《志》云：县东二十余里有翠徽山，高十余里，上有平田可数十亩，旁为仙岩，中空可坐数十人。明太祖兵下江右，凯旋过此，御书仙岩洞天四字刻于石。○绣峰山，在府东五十里。一名鹅笼山，有三坞、一池，称为奥区。其旁为九仙岩，峻峭百仞，状如屏�眨�攀援甚艰，相对者为师姑岩，下容数百人。又紫徽山，在府东南五十里，与鹅笼相接，一名迷茨山，峰峦际天，邈绝群岭。

项山府北四十里。山陡峻，内有桐岩，旁列诸峰，势如奔马，上有项羽庙，因名。又北四十里有凤山，上极平旷，可治田圃，芝溪出焉，南流合于衢港。又梧桐峰，在府北七十里。《志》云：与府东紫薇峰相对，号南北高峰。

大金竹岭府南百二十里，与处州府遂昌县接界。又南至遂昌百五十里。有马岭口，在府东南百三十里，亦南出遂昌之道也。○灰岭，在府北九十五里，与严州府遂安县接界。又北至寿昌县百里。或曰即遂安县之猥岭也，去县五十里。

○衢江在城西。源出仙霞岭曰大溪，经江山县东，又北流至城西南，而信安溪流合焉，曰双港口。经城西，又绕出城北，东流至城东十五里鸡鸣山下，而定阳溪流合焉。亦曰衢港，亦曰信安江。《唐志》：元和十一年，衢州山水害稼，深三丈，毁州郭。即此水也。又东北流，经龙游县界，亦曰盈川溪，又东入金华府兰溪县界，与婺江合。胡氏曰，浙江有三源，此其一也。详见大川浙江。

信安溪在城西南二里。《汉志》大末县有�闼�，即此。一名西溪，源出开化县东北百际岭，经常山县东南流，至府城西南，合于衢江。又有柘溪，在府西十五里，即西溪之支流也。一名扌縻溪，自常山县流入界，合府境之乌溪、石�艨障�、马�∠�、傥溪、后溪诸水，皆汇于信安江。至城北五里，溢为浮石潭。

定阳溪府东十五里。一名东溪。源出遂昌县周公岭，入府境东北流，至鸡鸣山下，合于衢江。《志》云：东溪出紫薇山，沿周公源，过相思源口，循县南二十里之九龙山下，又缘响谷、石室诸山麓而东北出。昔人于此横溪筑堰，分派导流，迤逦而北，灌田五万六千余亩。

彭湖府东十五里。广数十丈，延袤五里。《志》云：府东三十五里有井湖，广百步，长亦五里。县东四十五里又有木湖，乃龙游清皎湖之表，汇流于此。又神塘，在府东五十五里，唐开元五年，因风雷摧山，偃涧成塘，溉田二百顷。

招贤渡府西南三十里，信安溪渡口也。路达常山。又魁星闸，在小南门外，蓄水灌入城内，环绕城河。○浮石潭，在县东北五里信安溪中，有石高丈余，水大至亦不没。潭下有帝王滩，相传明太祖自江右旋师过此，尝驻跸焉。士民荣之，因以为号。

○柏固寨府东南四十五里。有柏固巡司，又有严剥寨巡司，在府西南百二十里，皆明初置。○上航埠头驿，在府西三里，旧为水驿。弘治八年，废信安水驿，为上航埠头水马驿。

通和桥在城西朝京门外。万历三十九年，创置浮桥，长八十余丈。又东碛浮桥，在府东十里，为往来通道。又东二十里曰安仁街，陆走龙游，府东之要隘也。

龙游县府东七十里。北至严州府寿昌县百二十五里，东至金华府兰溪县九十里，东南至处州府遂昌县百里。秦置大末县，属会稽郡。两汉因之。晋属东阳郡。宋、齐仍旧。隋省县入金华。唐武德四年，复置大末县，又置�阒萦诖恕０四辏�州县俱废，入信安。贞观八年，改置龙丘县，属婺州。垂拱二年，属衢州。后唐长兴二年，吴越改曰龙游。宋初因之。宣和四年，改曰盈川县。绍兴初，复曰龙游。旧无城，明朝隆庆二年创筑，万历元年增修，城周六里。编户二百十五里。

○姑蔑城在县北。今府境，故姑蔑地。《国语》：勾践之地，西至于姑蔑。又《左传》哀十三年，越伐吴，吴王孙弥庸见姑蔑之旗，是也。杜预曰：姑蔑，今东阳大末县，相传�阆�之南即其故城。

大末城在县治西。《汉书》注：大，音如闼。李留之曰：自杭而上，至常山六百九十五里，逆流多惊滩，以竹索引船乃可上。大，读如达，义有取焉。王象之曰：龙丘，故大末也。唐光化二年，淮南宣州将康儒败两浙将王球于龙丘，擒之，遂取婺州，即此。○白石废县，在县南。唐武德四年，析大末县地置白石县，属�阒荨０四辏�省入信安县。又南有武安废县，唐证圣二年置，寻省入龙丘。

○龙丘山县东四十里。有九石特秀，亦曰九峰。以状若芙蓉，亦名芙蓉山。中有三叠岩，其相近者有方山，产茶。又石壁山，在县东三十里，下临�阆�。

灵山县南四十里。其下为灵溪，有灵山市，路通遂昌。一名徐山，相传以徐偃王名。其相近者有塔山，在灵溪中，孤屿屹立，四水环流。又圣坛山，在县南三十里，山高五里，鸟道萦纡，名十八曲，上有天生池。○岑山，在县南十五里。自金华望之，正当其面，因名婺女照台山。俗呼笔架山。又白石山，在县南四十五里。《志》云：唐初尝以此山名县。

梅岭县北五十里。路通寿昌县。又三元岭，在县南六十五里。高三里，路出遂昌。○白佛岩，在县北三十五里，其地险峻，人迹罕至。

○�阆�县北五里。即衢江汇信安、定阳诸溪，流入县界，经县西南三十里，一名盈川溪，至县北名�阆�。唐初置�阒荩�以此。又东入汤溪县境。

灵溪在县治东南。溪自遂昌县北流经县南灵山下，曰灵山港。绕城南，复折而东，又北达于�阆�。又筑溪，在县东二十五里。《志》云：溪源出处州府松阳县界大方山，入县境七十里，合马报溪，西北流入于�阆�。

五百人湖县东北三十里。周二里，�阆�诸水所汇，溉田五百余顷。又有西湖，在县治西。宋令马天骥凿此，以拟杭之西湖。又有清皎湖，在县西二十五里，与西安县接界。

○湖镇市县东三十里。路出兰溪，有湖镇巡司，明初置。又豪岭寨，在县南五十里。又县东南七十里有赤津岭寨。县南又有小莲寨、上塘寨，俱接遂昌县界。正统中置，以备矿寇。

�闫峦�县北五里。坡在�闼�旁。唐武德四年，�阒莞侵糜诖恕Ｋ谓ㄍび谄律希�亭废，亦曰�闫卵摇！吨尽吩疲恒啕憬�南旧有�悴ㄦ洌�弘治六年，徙溪北水次，寻圮于水，复徙溪南，地名泥湾，曰亭步水马驿。○大虹桥，在县南，路出遂昌，山崖高险，阻塞难行。天顺四年，令王瓒凿石构桥，遂为通道。又通驷桥，在城东，跨灵溪上，长百丈。宋绍兴中建，后尝修葺。

常山县府西八十里。南至江山县五十里，西至江西广信府玉山县七十里，北至开化县八十里。本大末县地。后汉建安二十三年，孙氏分新安置定阳县。三国吴宝鼎初，属东阳郡。晋以后因之。隋废入信安。唐咸亨五年，复析置常山县，属婺州。垂拱二年，属衢州。乾元初，属信州，后复故。宋初因之。咸淳末，改为信安县。元复曰常山。旧无城，明朝正德七年，以姚源贼乱，筑城备御，周三里有奇。编户一百有六里。

○定阳城县东南三十里。后汉末，孙氏置县于此，至隋始废。《志》云：今其地名三冈，遗址犹存。又县东南招贤乡有信安废县，相传晋时置县于此。

○三衢山县北二十五里。昔有洪水暴出，派山为三道，因名。峰岩奇秀，甲于一郡。唐取以名州。其相接者曰容车山，下有碧玉、莲花二洞，山高三百丈，周环五里。又有石门山，石径仅容一人，下临金川。○严谷山，在县北三十八里，石壁高百余丈，山胁有洞，流泉不竭，下多严姓，因名。

常山县东三十里。县以此名，一名长山。绝顶有湖，广数亩，亦曰湖山。巨石环绕，俨如城郭。王象之曰，即信安岭也。陈天嘉初，留异据东阳时，江、郢二州俱为王琳所有。异因与琳自鄱阳信安岭潜通使往来，今自衢州经信州达于鄱阳，必由常山，所谓岭路也。旧《志》云：唐时常山县城盖治常山之麓。

菱湖岭县北二十五里。《志》云：自县至开化凡八十里，岭为往来之冲。又木绵岭，在县南十里，由此达江山县之道也。○宝盖洞，在县西五十五里，球川之上。正德七年，以姚源盗起，置戍于此。又县西南三十余里有白石坞濠坑，亦是时置戍处也。

○金川县北半里。一名马金溪，源出开化县东北马金岭，流入界，经县北五里，有垒石突出溪中，谓之金川滩，县北诸溪流皆由此汇入焉。其水最大，胜三百斛，舟绕县郭而东合文溪，又东南流五十里，入西安县界，即信安溪之上流也。○马�∠�，在县西北五里。自开化县流入境。又东南流十里至石门，合于金川，亦曰双溪。

文溪在县东。自江山县流入县境，县南诸溪流皆汇入焉，汇金川水入西安县界。郡志，今县南一里有石�艨障�，自江山县流入界，至县南十里有私溪，自县西南流合焉，谓之新开溪，盖即文溪矣。又有傥溪，在县西北五里，源出玉山县境，沿流至县北五里入金川。○招贤溪，在县东三十里，东流三十里入金川，与西安县境相接。又浮河溪，在县东北五十里，亦南流入金川。

球川县西五十里。四山环抱，川经其间，险僻处也。

○草萍驿县西四十里。江浙于此分界。又西四十里即江西玉山县也。隆庆初，并入广济驿，置公馆于此。今详见玉山县。○广济驿，在县城东。旧在城内，嘉靖四十二年，迁今所。本曰广济水驿，后并入草萍马驿，曰广济渡水马驿。驿前有广济渡浮桥。又新站，在县东五十里。《闻见录》：水南、浮河、新站三路，为县境达府城之要口。

甘露镇县西北四十里。五代梁开平二年，淮南攻危仔昌于信州，吴越攻淮南甘露镇以救之，即此。或以为润州之甘露镇，误也。

江山县府西南七十五里。南至福建浦城县二百三十里，西南至江西永丰县百二十里，西北至江西玉山县八十里。本信安县之南川地。唐武德四年，置须江县，属衢州。八年，省。永昌初复置，仍属衢州。五代唐长兴二年，吴越改江山县，宋咸淳末，改为礼贤县。元复曰江山。旧无城，前朝隆庆二年创筑，周二里有奇。编户一百二十七里。

○西山在县治西。峰峦秀拔，下有须泉，一名梅花泉。又有骑石山，在县西二里，与西山相接。县南五里又有景星山，与骑石相对，本名突星山。宋绍兴间，改今名。又航埠山，在县东一里，山势逶迤，鹿溪经其阳。○湖山，在县北二十五里。《志》云：山高百丈，周五十里，山半有石城，内有腴田。

江郎山县南五十里。《志》云：山高六百寻，一名金纯山，一名须郎山。有石峰耸秀，俗呼江郎三片石，山顶有池，人迹罕至。钱氏以此山名县。又浮盖仙山，在县南百里，有岩洞泉石之胜。又南十里曰觑心山。俱以峻拔而名。相近者又有箬山。志云箬山在县南百里，高出仙霞之上，晴霁时可望衢城。○石门山，在县南三十里，往来者皆道出山麓，谓之石门街。

仙霞岭县南百里。《志》云：岭长二十里，高三百六十级，有二十八曲。又南十里为大竿岭，又二十里为小竿岭，皆闽浙之襟要，行旅必由之道也。今详见重险仙霞。

璩公岭县东南六十里，路出处州府遂昌、龙泉二县。又东碛岭，在县东南百里，与遂昌县接界。○大陈岭，在县西北十二里，路出常山。又有大岭，在县西北二十里，亦出常山之道也。又红旗岭在县南三十五里，路出江西玉山县。

○大溪在县城东。一名鹿溪，亦曰鹿头溪。仙霞诸岭之水，至清湖渡，始通舟楫，北流经城下。又东北十八里而为大溪滩，旧有浮桥，一名渡江头，为县境之冲要，又东北入西安县境，是曰衢江，即浙江之南源也。

文溪县西三十五里。出县南九十里石鼓山，又合四境群山之水，汇为一溪，北流入常山县，与金川会，复折而东南入西安县界。○�骺谙�，在县东南十里，自遂昌县流入界，合于大溪。又县境有青草洲。《郡国志》：由鄱阳郡东南至须江青草洲七百五十里云。

清湖渡县南十五里。官置浮梁，以济行旅。有清湖镇，为闽浙要会，闽行者自此舍舟而陆，浙行者自此舍陆而舟矣。○峡口渡，在县南六十五里。《舆程记》：自清湖渡至峡口渡，凡五十里，渡阔三十余丈，泛滥时，一望无际，浅涸则磷磷石涧耳，居人为竹筏往来，上下溪涧，轻捷如鸥。

○仙霞关在仙霞岭上，有巡司戍守。旧名东山巡司，初置岭下。成化间，徙于岭上。又有小竿寨，在县南百三十里小竿岭上，旧有小竿巡司，今革。俱详见前重险仙霞。

白�舸镎�县东八十里。又县西五十里有新塘寨，县西南六十里有马鞍寨。皆正统中置，以备矿寇。又有峡石寨，在县南七十里，即峡口渡，路通江西、福建，为设险处。○礼贤镇，在县西三十五里。文溪经其西，亦往来要地也。

开化县府西北二百里。东北至严州府遂安县百二十里，北至南京休宁县二百四十里，西北至南直婺源县百七十里，西至江西德兴县百四十里，西南至江西玉山县百四十里。本常山县地。宋乾德四年，吴越钱氏置开化场。太平兴国六年，升为县。县无城，明朝正德六年，创筑。嘉靖二十九年，以水圮增修。隆庆二年，复营缮。城周五里有奇，编户一百六十里。

○钟山县治北二里。金溪经其下，一名覆釜山，县之主山也。又蟠桃山，在县东北五里，岩壁峻立，山径萦纡。其南曰王母山，在县东五里，山高而锐中有灵湫。《志》云，县东二十五里有雅金岭，周五十里，路出常山，岭势壁立。山半亦有灵湫，名摄龙洞。

石耳山县西八十里。周回三百里，连亘婺源、德兴二县界，中有龙湫。又古田山，在县西百里，与石耳相峙，高十五里，中有田百亩，田畔亦有龙湫。

金竹岭县北六十里，道出休宁县。有开化巡司戍守。《志》云：自岭而北六十里，至休宁县界之江岭。是也。又马金岭，在县北九十里，东接遂安，北接休宁，最为冲要。○百际岭，在县北五十里。其相接者有风岭，与婺源县接界，明初下徽州，元将李克鲁退屯浙西扎溪源，既而前军至界首百际岭，元兵逆战，大败之，是也。扎溪，或云在严州府遂安县界。

菱塘岭县西南八十里。与江西玉山县分界，自岭至县六十里。又歇岭，在县西北七十里，自岭而西，由白沙以抵德兴，为往来通道。《志》云：县西南三十里有芹岭，又有遁岭，相连并峙，高皆切云。○誾岭，在县东北七十里，与遂安县分界。又五十里而绕遂安。又深山岭在县东四十里，县东南五十里又有蓼岭，皆路出常山县。

○金溪在县治东。有二源，一出马金岭，一出百际岭，合流而南，绕城北而经城东，又南流至华埠，始容小舟，入常山县境，曰金川，而流始大。县境诸溪流皆汇入焉，亦曰马金溪，即信安溪之上源也。《志》云，信安溪水大抵从江西玉山县怀玉山而分，自山以西，水皆西流入于湖，自山以东，水皆东流入于江，怀玉山盖近县西界也。

马�∠�在县东。发源县东十五里白马山下，合大驶、小驶二涧，西南流三十五里，至常山县境，注于金溪。又龙山溪，在县南三十里，一出县西南八十里之壕岭，一出县南七十里之梨岭，回环十二曲，至华埠注于金溪。○声口溪，在县西二十里。其上流为池淮溪，有两源，一出歇岭，一出县西百里大榕岭，合流至县西三十里滕岩下之池淮畈，曰池淮溪。又东为声口溪，复东南流十五里，注于金溪。《志》云：县西三十里有杨淮水，出江西乐平县界，县东北七十里有誾岭水，下流皆入马�∠�。

○白沙关县西八十里。路出德兴县，自岭而西七十里，即县治也。又白石寨，在县西二十五里，旧为戍守处。

马金镇县北三十五里。以马金岭而名。有巡司戍守，今革。○华埠镇在县南三十里，自常山至县，此为通道。隆庆中，设营于此以御寇，曰华埠营。

附见：

衢州守御千户所在府治西。元置镇守保甲万户府。明初，改置仁和卫，寻改为守御所。