---
---
---
title: 卷三十三
---



◎山东四兖州府下

济宁州府西六十里。东南至江南徐州四百二十里，西南至河南归德府三百五十七里，北至东平州百五十里。

古徐州地。春秋属鲁。战国属宋，后属齐。秦属砀郡。汉属东平国。后汉为任城国章帝元和初，析东平国置。晋因之。刘宋属高平郡。后魏复置任城郡，而置济州于济北郡之�舾唿舭匠�见济南府长清县。后齐又改任城曰高平郡。隋初，郡废，此为兖州及济州地大业初，改兖州曰鲁郡，济州曰济北郡。唐亦为兖、济二州地济州治庐县，自隋至唐不改。见前长清县。天宝初，改济州曰济阳郡。十三载，废入东平郡。五代周复置济州治巨野县，宋因之亦曰济阳郡。金亦曰济州改治任城县。元曰济宁路《元志》：至元六年，以济州还治巨野。八年，升为济宁府，复治任城，寻徙巨野。十二年，以任城当江淮水陆冲要，改立济州，属济宁府，而废任城县。十五年，迁府治济州，以巨野县行济州事，其年复于巨野立府，仍置济州于此。十六年，升府为济宁路，复置任城县，为济州治。至正中，省济州，而徙济宁路治任城县。明初洪武元年，改路为府。十八年，改府为州，以州治任城县省入编户五十四里，属兖州府，领县三。

州南通江、淮，北连河、济，控邳、徐之津要，扼宋、卫之噤喉。在战国时，苏秦所云亢父之险也。自是东方有事，必争济州。元人开会通河，而州之形势益重。察罕复山东，先下济宁。太祖命将北伐，亦以济宁为先务。燕师南下，则遣奇兵破济宁，而德州崩溃。岂非以馈饷所经，州实关南北之大命哉？

○任城废县今州治。春秋时任国。战国时，为齐附庸。孟子居邹，季任为任处守。是也。汉置县，属东平国。后汉元和初，为任城国治。晋因之，后国废县存。后魏复置任城郡。高齐改置高平郡治此。隋郡废，县属兖州。唐因之。宋属济州。金为州治。元仍属济州，后徙济宁路治焉。明初省。《志》云：州旧为土城，洪武四年，始�嬉宰┦�。今城周九里有奇。

亢父城州南五十里。本齐地。《战国策》：苏秦曰：秦之攻齐也，倍韩、魏之地，过卫阳晋之道，径乎亢父之险，车不得方轨，骑不得比行，百人守险，千人不得过。谓此也。秦置亢父县。二世二年，项梁引军攻亢父。又沛公自薛还军亢父。汉仍为亢父县，属东平国。后汉初，光武征庞萌，自将轻兵驰赴亢父。是也。寻改属任城国。晋因之。刘宋属高平郡。后魏仍属任城郡。后齐废。《水经注》：黄水又东径亢父故城西。是也。

桃乡城州东北六十里。春秋时鲁邑。襄十七年，齐师伐我，围桃。汉置桃乡县，属泰山郡。成帝封东平思王子宣为侯邑。后汉建武四年，庞萌叛，自称东平王，屯桃乡之北。五年，光武击萌，至蒙，闻萌围桃城，晨夜兼行，至亢父。复行十里，宿任城，去桃城六十里，乃按兵不出。既而进击萌，破走之。《水经注》：汶水西南经桃乡故城。刘昭曰：任城有桃聚，即桃乡也。盖后汉并县入任城。蒙城，见河南归德府。

寺阝城在州东南。春秋时寺阝国。襄十三年，取寺阝。后汉建武二年，封刘隆为侯邑。杜预曰：亢父县有寺阝亭。又邾瑕城在州南二十里。《春秋》：哀六年，城邾瑕。杜预曰：亢父县北有邾娄城，即邾瑕矣。○樊城，在州北。汉置樊县，属东平国，文帝封常山相蔡兼为樊侯，邑于此。后汉属任城国。晋因之，后省。《括地志》樊城在瑕丘县西南，或以为周仲山甫国，皆误也。

○两城山州南六十里。《志》云：以山夹如城而名。又有承岸山，在州南四十里。相传女娲生于此，有庙祀焉。

○会通河在州城南，元人所开也。泗水自府城之东，折而西流，��水自宁阳县之北，折而南流，会于州城南，由天井闸入河以通漕。自州西三里分水闸，北出至临清州，南至徐州，久而淤塞。明朝永乐九年，遣大臣发民夫疏凿，北达临清卫河，南入徐州黄河，中间七百里，皆曰闸河，节宣诸山谷泉涧之水，以便转输。自州南接鱼台，为闸十有二，而天井、鲁桥、枣林、南阳为最著。天井，在城东南二百余步，��、泗二水交注处也。由闸而东南五十四里曰鲁桥闸，又五里曰枣林，又十里曰南阳，入鱼台县界，转输商旅，毕出于此。今详见川渎漕河。○月河，在州南，会通河之支流也。有上新、中新、下新等闸，仍合于会通河。

马肠湖县西十里。在会通河北岸，本名马常湖。旧与南旺、蜀山二湖相接，故南旺亦兼马常泊之名。《漕河考》：马肠湖北接蜀山湖，蜀山之水时溢入焉。万历十七年，河臣潘季驯于湖北岸为减水闸三，其东为堤，西口为坝，以时蓄泄。○南池，在城东南二百步，氵亭泓数亩，��水所潴也。亦流入天井闸。

芦沟泉在州东，流入南阳闸。稍西有托基泉，入枣林闸。又有马陵泉，入鲁桥闸东。《泉志》：自滕县、峄县及曲阜县界之蜈蚣泉，共十六泉，散入鲁桥，以下漕河，是为鲁桥圈里派。又自嵫阳、宁阳界六十三泉，俱入天井闸，是为天井派。其宁阳龙港沟等四泉，则入分水河。盖沂、��之流，来自东北，入于天井，以资运道。牛首之渠，来自西南，出于鱼沛，以泄潴水。而河漕之利病，交相受焉，譬之于脉，在任、督之交矣。牛首渠，即巨野县之牛头河也。今详见川渎漕河。

○鲁桥镇州南五十四里。唐咸通十年，徐州叛卒庞通等作乱，兖州发兵戍守鲁桥镇，以备侵轶。今为运道所经，有鲁桥闸，又置鲁桥驿及递运所、巡简司于此。隆庆中，驿与递运所俱废。又南城水驿，在南门外，其旁有递运所。又旧置城东、康庄二驿，今俱废。

嘉祥县州西五十里。南至金乡县七十里。本任城、巨野二县地。金皇统中，析置今县，属济州。大定十五年，又迁今治。元初，属东平路。至元初，改属济州，寻属单州。明朝洪武四年，改今属。编户十四里。

○嘉祥旧城在县西二十五里。金人置县于此。本名山口镇，相传鲁哀公时获麟处也，县因以名。正隆初，县圮于水，徙治横山之南。大定十五年，又徙于萌山下，即今治也。县有土城，周四里余，即金时故址。

爰戚城在县西南。秦县，汉初曹参攻爰戚，及亢父。又周勃攻爰戚，略东缗。即此。高帝六年，封功臣赵成为侯邑。寻属山阳郡。后汉省。又废武城，在县南五十里。《志》云鲁有二武城，此其一也。汉文帝四年，立齐悼惠王子贤为武城侯，或以为即此。近《志》作南武城，误。又《焦城志》云：在县南十五里青山之东。《城冢记》：周武王封神农后于焦，盖在此。今其地名焦城村云。

○萌山在县治东北。峰峦峭拔，高百余仞，出城横亘四五里，亦名横山。其前有独坐山，后有柏山，桓公沟在其东。○澹台山，在县南三里，有澹台灭明墓，其旁有群山相接，连亘城南。又南武山，在县南四十五里，其南有曾子墓。

郗山县东南五里。相传晋郗鉴居此，下有郗城，即鉴所筑。今为河水垫没，俗谓之登台山。○青山，有二：一曰大青山，在县西南十五里，迤南相接者曰焦氏山、挟山，峰岩泉石，纡回秀润。其小青山在县西八里。皆在运河西岸。亦谓之嘉祥山，大抵皆金乡山之支阜也。

塔山县南二十里。旁有数山相连。《志》云：邑境之山九十九，惟塔山为最高。又华林山，在县东南十里，山北高岭上有寨基，俗谓之东寨山，亦曰龙华山。又��山在县南四十里，其山����律高大，横亘数里，因名。○遂山，在县南五十三里，其西有古洞，深二三里。又平山，在县南五十五里，山顶四平，可耕稼云。

○会通河县东二十五里。其东岸即济宁州界也。《志》云：县西南有旧黄河，自巨野县流入界，又东南入鱼台县之塌场口。又县北十里有古河堤，《方舆志》马颊河经郓、济间，即此堤矣。○济河，《志》云：在县南五十里平山之西，有姚河水入之，其地名梧桐�龉獭＝褴�。

桓公沟在县东门外。旧《志》：沟在济宁州西四十里萌山下。晋太和中，桓温伐燕，遣冠军将军毛虎生凿巨野通济水，道出此，南入鱼台县界。今堙。○获麟渡，《志》云：在县东南漕河旁，地名大长沟。

○获麟堆县西二十五里。《春秋》：哀十四年，西狩大野，获麟，《括地志》巨野县东十二里有获麟堆。宗国《都城记》：巨野故城东十里泽中有三台，广轮十五步，俗谓之获麟堆。今在县境。

巨野县州西北百里。北至东平州百里，东南至金乡县九十里。古大野地。汉置巨野县，属山阳郡。后汉因之。兴平二年，曹操破斩吕布将薛兰等于巨野。晋属高平国。刘宋因之。后魏属任城郡。北齐废。隋开皇十六年，复置，属郓州。唐武德四年，置麟州治此。明年，州废，县属戴州。贞观十七年，仍属郓州。乾宁二年，兖州帅朱瑾为朱全忠所攻，遣兵袭曹州，以解兖州之围。全忠自中都引兵追及之于巨野南，屠杀殆尽。五代周置济州于此。宋因之。金徙州治任城，县省。元复置，济宁府尝治此，后又改属济宁路。今编户三十五里。

○高平城在县东南。汉置橐县，属山阳郡。王莽曰高平。后汉初，复故。章帝仍曰高平县，属梁国。晋属高平国。永嘉五年，青州刺史苟�谖�曹嶷所败，弃城奔高平。刘宋为高平郡治。后魏因之。北齐郡县俱废。旧《志》：泗水经高平西。今堙。○乘丘城，在县东南五十里。隋所置县也。《隋志》：开皇十六年，置乘丘县，属郓州。大业初，并入巨野县。唐初，复置乘丘县，属郓州。贞观初，又废。近《志》以为乘丘城即汉乘氏县，误。

○高平山县南五十里。山东西十里，南北五里，高四里，顶上方平，故名。旧因以名县，亦曰金乡山。山形峻峭，山之北，有石洞曰清凉洞。南有石阁、石道，相传秦始皇东游避暑于此。山之南，即今金乡县之金莎岭也。○独山，在县北三十里，四野平旷，屹然中起，因名。

○会通河县东八十里，东岸与济宁州分界。○旧黄河，在县西南八十里所管河岸南，自曹州宝珠口，北至曹州訾家口，凡十二里。今堙。《志》云：县东八里有八里河，亦黄河支流也。旧时大河流入境东北，经郓城、寿张，至张秋入运河，谓之北道。其分流县南，又东为八里河，流合新桃河，经嘉祥县入运河。

巨野泽县东五里。《志》云：泽东西百里，南北三百里，亦曰大野。《禹贡》：大野既潴。《职方》：其泽薮曰大野。《春秋》：哀十四年春，西狩于大野。《尔雅》十薮，鲁有大野。是也。秦末，昌邑人彭越渔于巨野泽中，为群盗。汉元光中，河决瓠子，东南注于巨野。晋太和四年，桓温伐燕，至金乡，遣毛虎生凿巨野三百里，引汶水合清水，引舟自济入河。又义熙十四年，刘裕伐秦，遣王仲德督前锋，开巨野入河，进据滑台。宋元嘉中，何承天言：巨野湖泽广大，南通邾、泗，北连清、济，有旧县城正在泽内，宜修复埭�鲫拢�给轻舰百艘，寇若入境，引舰出战，随宜应接，于事为便。郦道元曰：济水自乘氏县两分，东北入巨野济之故渎，又东北右会洪水。洪水上承巨野薛训渚，自渚迄于北口一百二十里，名洪水。桓温北伐，掘渠通济。刘武帝入长安，又广其功。自洪口以上，亦为桓公渎，济自是北注矣。自隋以后，济流枯竭，巨野渐微。元末为河所决，河徙后，遂涸为平陆。

○咸亭在县南。《春秋》：桓七年，焚咸丘。杜预曰：巨野县南有咸亭。是也。《水经注》：黄水经巨野县北，又东经咸亭北，其水大河支流也。又�宗馔ぃ�在县西南。《左传》：定十三年，齐侯、卫侯，次于垂葭，实�宗馐稀＜创恕！鸸阋巴ぃ�在县东北。韦昭曰：山阳有广野亭，沛公以郦食其为广野君，即此。

合蔡镇县西北六十里。《宋史》：广济河之水，出济州，合蔡镇，通梁公泊。是也。广济河，见河南开封府，今涸。又安兴墓巡司，在县西八十里。

郓城县州西北百五十里。西南至曹州百三十里。汉廪丘县地。后周置清泽县及高平郡。隋废郡，改县曰万安。开皇十年，置郓州治此。十八年，改县曰郓城。大业初，又改州为东平郡。唐初，仍为郓州治。贞观八年，州移治须昌县，以县属焉。五代周改属济州。宋因之。元属济宁路。今编户二十四里。

○郓城旧县县东十六里。《志》云：鲁西境邑，亦谓之西郓。成四年，城郓。十六年，晋人执季文子于苕丘，公还待于郓。昭二十六年，齐侯取郓，公至自齐，处郓。又定三年，齐取郓，以为阳虎邑。十年，齐人归郓田于鲁。杜氏曰：皆西郓也。隋因以郓名州。自隋以来，皆为县治。金大定六年，大河决溢，徙县治于盘沟村，即今县。

高鱼城在县东北。《左传》：襄二十六年，齐乌馀以廪丘奔晋，袭卫羊角，取之，又袭我高鱼。杜氏曰：廪丘东北有高鱼城，后讹为高梧。唐乾宁二年，朱全忠遣朱友恭围朱瑾于兖州，朱�笞咱┲莩劬龋�友恭设伏败之于高梧。胡氏曰：即高鱼也。俗又讹为交鱼。廪丘，见濮州范县，盖县北与范县接界。

○独孤山县东北五十里。以孤峰独立而名。

○旧黄河在县西三十里。南自曹州界沈家口，北至寿张县界黑虎庙，长百九十里。旧为县境所管河岸，今堙，○济水，《志》云：济水故渎，在县西南二十里。《水经注》：济水入巨野泽，过寿张西，与汶水合。是也。宋、金时，尝为运道。今自巨野界安兴墓入县境，东流为八里河，环县城东北流，经汶上县，北合汶水，至安民山，入运河。别开一支，自县东南经嘉祥县，入会通河。

氵�逅�在县西。黄河支流也。《禹贡》：氵�濉⒕诨嵬�。《传》云：河出为氵�濉Ｍ跏涎自唬恒弋宄霾苤菀病Ｗ圆苤菁泻犹踩刖常�受廪丘诸陂之水，径寿张黑虎庙故范城东，至张秋南沙湾小闸，入会通河，土人谓之西里河。于慎行曰：河南开封、南阳之粟，由考城、仪封经此，可输张秋。自黄陵冈塞，而此河日湮。又有冷庄河，在县西南三十里，亦自曹州界流入，与氵�搴泳愣�北流，至葛皮口出境，入寿张县界。

○梁家楼在县东。天启中，妖人徐鸿儒作乱，聚众卞家屯，置其家于梁山泊，起兵围魏家庄，遂寇县境。围梁家楼，据为巢穴，去县二十里，遂进陷县城。是也。

东平州府西北百五十里。东北至济南府三百三十里，西北至东昌府二百里，西至东昌府濮州百八十里。

春秋时鲁附庸须句国也，后属鲁。战国属宋，后属齐。秦为砀郡及薛郡地。汉初，属梁国。景帝中〔元〕六年，别为济东国。武帝元鼎初，改为大河郡。宣帝甘露二年，为东平国取《禹贡》东原底平之义，后汉及晋因之。刘宋曰东平郡。后魏因之魏收《志》：泰常中，置东平郡。太和末，罢。建义中，复置。后周置鲁州。隋曰郓州治万安县，炀帝复曰东平郡。唐初，仍置郓州贞观八年，徙治须昌。天宝初，亦曰东平郡。乾元初，复故。元和中，置天平军节度。宋仍曰郓州亦曰天平军东平郡。政和初，升为东平府绍兴初，金人立刘豫为伪齐，自大名徙居此，僭称东京。元曰东平路。明朝洪武初，改为府。八年，降为州，隶济宁府，以州治须城县省入。十八年，改今属编户三十三里，领县五。

州襟带河、济，控援魏、博，舟车四通，屹为津要。战国时，苏代说齐�耐踉唬河兴巍⑽乐��恋匚��ǖ兀�一作阳地。孔氏曰：今濮阳之地；有济西、赵之阿东国危孔氏曰：阿即东阿，非也。阿有二：在赵者曰西阿，在齐者曰东阿。云阿者，大陵又曲隈也。盖阿地在河曲，为齐、赵之边境云；有淮北、楚之东国危东国，谓寿春以东；有陶即定陶县、平陆即汶上县，梁门不开。盖州为济西津要也。汉置东平国，尝为兖州都会。兴平初，吕布争兖州，攻鄄城不下，西屯濮阳。曹操曰：布一旦得一州，不能据东平，断太山、亢父之道，乘险要我时操击陶谦于徐州，还救兖州也，而退屯濮阳，吾知其无能为也。南北朝时，东平尝为战地。唐季朱全忠谋并山东，则急击郓州。及梁之亡，祸亦发于郓州。《五代史》：唐同光初，梁郓州将卢顺密来降，请袭取郓州。唐主曰：梁人志在泽、潞时泽、潞复叛附梁，不备东方，若得东平，则溃其心腹矣。因遣李嗣源趣郓州，遂克之。既而唐主亦渡河入郓州，复逾汶克中都王彦章时在中都，故先克之。与诸将议所向，李嗣源曰：梁之重兵，皆在河上，未知吾所向，即发救兵，直路则阻决河时梁人自汴以北，皆决河以阻晋兵，谓之护驾水，须自白马南渡。此去大梁至近，前无山险，方阵横行，昼夜兼程，信宿可至。梁将未离河上，友贞已为我擒矣。于是发中都，二日至曹州，又五日至大梁，遂克之。盖东平去大梁，不过数驿也。

○须城废县今州治。古须句国地。《左传》：僖二十一年，邾人灭须句，须句子来奔。明年，公伐邾，取须句，而反其君焉。文七年，公伐邾，取须句。杜氏曰：时须句复为邾所灭也。秦置须昌县。汉因之，属东郡，高帝封功臣赵衍为侯邑。后汉属东平国。晋为东平国治。刘宋因之。元嘉二十三年，移兖州镇焉。后魏亦为东平郡治。后齐郡废。隋属郓州。开皇十六年，改曰宿城县。唐初因之。贞观初，县废。景云二年，复置宿城县。贞元四年，改为东平县，移治郭下。太和四年，改为天平县。六年，并入须昌县。后唐讳昌，改为须城县。宋咸平三年，以河患复徙州治于故宿城县，仍置须城县为附郭。《宋志》：时徙州治于东南十五里阳乡之高原。是也。金、元因之。明朝初省。《志》云：州自昔为望郡，金尤为重镇，以至于元，并专制一路，城郭规制，甲于东藩。明朝为水陆之冲，号称繁庶。州城盖宋时故址，今仍为土城，周二十四里有奇。

须昌城州西北十五里。本须昌县地。杜预曰：须句在须昌西北，或谓即此城也。隋开皇十六年，析置须昌县于此，而改故县为宿城县，属郓州。唐初，徐圆朗据兖州，伪置昌州于须昌县。武德六年，仍属郓州。贞观八年，自郓城县移州治此。后唐改曰须城县。宋州县俱还旧治，此城遂废。或谓之郓州城。

无盐城州东二十里。春秋时宿国也。隐元年，公及宋人盟于宿。庄十年，宋人迁宿。战国时，为齐之无盐邑。《项羽纪》：宋义遣其子宋襄相齐，身送之至无盐，饮酒高会。汉置无盐县，属东平国。或曰：东平国盖治此。后汉因之。晋仍属东平国。刘宋大明初，魏寇兖州，向无盐，败东平太守刘胡。泰始三年，东平太守申纂守无盐，为魏将慕容白曜所陷。后魏属东平郡。北齐省。宋宣和二年，置东平监于此，政和三年废。

鄣城州东六十里。春秋时小国也。《左传》：庄三十年，齐人降鄣。今有鄣城集。又后阝城在州东南四十里，春秋鲁叔孙氏邑也。昭二十五年，臧会奔后阝。定十年，侯犯以后阝叛，叔孙州仇帅师围后阝。十二年，仲由为季氏宰，将堕三都，叔孙氏堕后阝。杜预曰：后阝在无盐东南。是也。亦曰后阝乡亭。

留舒城在州西。齐邑也。《左传》：哀二十七年，晋伐郑，齐陈成子救之，及留舒，违�掀呃铮��先瞬恢�。即此城矣。又阳州城，在州东北，春秋时鲁邑。襄三十一年，齐侵阳州。昭二十五年，公孙于齐次于阳州。即此。杜预曰：阳州，齐鲁境上邑。

○瓠山州北二十里。山圆而长，因名。汉哀帝建平二年，山有立石之异，东平王云及后谒居束蓓草祠石，为息夫躬等告处也。又危山在州东北三十里，亦曰��危山。《汉书》：哀帝时，无盐危山土自起覆草，如驰道状。即此山也。一名金螺山。《志》云：无盐城在危山下，亦曰白佛山。又有��危山，在州北五里。

梁山州西南五十里，接寿张县界。本名良山。汉梁孝王常游猎于此，因改为梁山。《史记》：梁孝王北猎良山。是也。山周二十余里，上有虎头崖，下有黑风洞，山南即古大野泽。唐乾宁二年，朱全忠击郓帅朱�螅�战于梁山，郓兵败走。宋政和中，盗宋江等保据于此，其下即梁山泊也。又棘梁山，在州西四十里，顶有崖，东西判为二，其上架石为桥，可通往来，名曰天桥。

蚕尾山州北三十里。联络望山、卧牛诸山，下有小洞庭湖，又有黄华山、凤山在其左右，群峰环抱，为州之胜。○金山，在州西北四十里，山色紫赤，其石坚纟致，河上诸邑往采以给用。州南有坤山，马跑泉出焉。又南有土山，日中无影，亦名无影山，在州西三十里。○安山，在州西南三十五里，亦曰安民山。详见下。

○会通河州西南十五里。南接汶上县，汶、济二水合流处也。有闸，一曰安山，西北入东阿县界。《志》云：漕河西岸有安民山，山下为安山湖，湖绕山下，萦洄百余里，流入小洞庭湖，仍合汶水，亦名积水湖。正统三年，于近河处置减水闸以济漕，后淤为民田。嘉靖二十年，清复。隆庆四年，复为民田。万历十六年，议复故址，而狭小逾半，蓄水之处，不过三十八里。《漕河考》：由南旺而至临清，亘四百里，惟藉安山一湖，以济漕河。东北有似蛇沟，东有八里湾，皆引水通漕之道。四面有堤，置闸以时蓄泄，亦曰水匮。《州志》：安民湖在州西十五里，又西三里曰积水湖。

汶水旧在州南一里。其上源自宁阳县西北流，至州东六十里戴村，又西经城南，至安山湖，合济水。自戴村坝筑，遂西南流至汶上县，凡八十里，而为分水河，今导为运河。西北流，经州西南，而接安民湖。五代唐同光初，李嗣源守郓，梁将王彦章引兵逾汶，将攻郓。嗣源遣李从珂逆战，败之。既而唐主至郓州，遂进军逾汶，击梁军，追至中都，拔之。宋嘉定十三年，李全攻东平，与金将张林夹汶水而军。是也。又有沙河，在城北，有大堤环之，方三十里。其源为南沙河，亦即汶水故道。明朝永乐中，宋礼言：东平东境有沙河一道，本汶河支流，至十里口，通马常泊，比年流沙淤塞河口，请及时开浚。从之。今复淤。

旧黄河在州西七十里。有二：其自直隶开州流经濮州东，而至州境，又东历德州、武定、滨州入海者，此自宋以前故道也。明朝景泰四年，徐有贞请开分水河，自张秋金堤通寿张之沙河，西南至竹口，逾范暨濮以达河沁，疏为广济渠，即故道矣。其自河南仪封县流经曹县东北，历定陶、曹州、郓城、寿张，而入州界者，此自金元至明初故道也。昔时州管河岸，西南起寿张范城浅，东北至阳谷高吾浅，长五里。弘治中，黄河冲决，筑堤黄陵冈，障河流尽出于南，而旧河俱堙废。○赤河，在州西北，亦黄河支流也。《宋志》：五代周显德初，命宰相李�现窝盍蹙龊樱�其决河不复故道者，离为赤河及游、金二河。《宋史》所云游、金、赤三河也，俱与直隶开州接界。乾德四年，赤河决东平之竹村。咸平三年，赤河复决，拥入济、泗。先是郓州城中常苦水患，至是复以霖雨积潦，及徙州治而东，今故流皆堙灭不可考。

坎河州东北五十里。有坎河泉，南流六里入汶河。《志》云：坎河即汶水，下流泄入盐河处。盐河即济河之别名。自戴村坝筑，而汶水不复由此入济。万历七年，筑滚水石坝于此，以时蓄泄，而汶水无泛溢之患。又桓公沟，在州西南，旧与南旺、巨野相接，即桓温命毛虎生所开故址也。

七女津在州西北。昔时河津也。宋元嘉七年，到彦之等复河南地，沿河置守，还保东平。北魏主焘遣兵来寇，诸军会于七女津，谋南渡。彦之遣裨将王蟠龙溯流夺其船，魏将杜超等击斩之。《志》云：州北三十五里有七女泉，出蚕尾山，旧注于河，今入积水湖，会汶水七女津，当即其处。

芦泉州东北三十里。又东北二十五里有铁钩觜泉，旁又有安圈、独山等泉。《志》云：州境之泉凡二十五，皆注于汶河。

○安民亭在州西南安民山南。《水经注》：汶水西南至安民亭，入于济亭，北对安民山，东邻济水，水东即无盐县界。汉建安六年，曹操破袁绍，就谷于安民。即此。今为安山镇。明初兵下东阿，至安山镇，守者以州迎降。是也。○递坊镇，在州南。后唐初，李嗣源入郓，梁王彦章逾汶来攻，嗣源遣李从珂逆战，败其前锋于递坊镇。《薛史》作递坊。

乐亭在须昌故城西。唐乾宁三年，朱全忠将葛从周击郓帅朱�螅�自杨刘而南，战于故乐亭，大破郓兵。胡氏曰：亭在郓州西门外，时从周据为寨。亦作洛亭。○成昌聚，在州西。莽地皇三年，王匡等自无盐进击赤眉别校董宪于梁郡，合战成昌，匡等大败。胡氏曰：成昌在无盐县界。

清口戍在州西。《水经注》：济水东北过安民亭南，汶水从东北来注之，戴延之所谓清口也。宋元嘉二十七年，北伐不克，萧斌自�舾唿舭酵耸乩�城，使垣护之据清口。又大明二年，魏兵攻清口，宋将庞孟蚪败魏兵于沙沟。既而殷孝祖筑两城于清水之东，魏将封敕文来攻，复为清口戍主傅乾爱所败。王象之曰：《禹贡》济水，又东北会于汶，今枯渠注巨野泽，北则清水与汶河会，即所谓清口也。沙沟见济南府长清县。

马家口在州西北。其西南为邹家口，又西即东阿县之杨刘镇。五代唐同光初，李嗣源取郓州，梁将王彦章攻杨刘，扼河津以绝援兵之路。郭崇韬曰：彦章据守津要，意谓可以坐取东平，若大军不南，则东平不守，请筑垒于博州东岸，以固河津。既得以应接东平，又可分贼兵势。嗣源亦遣使请筑垒于马家口，以通郓州之路。唐主乃命崇韬自杨刘夜发趣博州，至马家口渡河筑城，彦章来争，不能得，于是郓州走报始通。彦章退保邹家口，仍趣杨刘，为唐兵所败。石晋天福九年，契丹入寇，白再荣引兵守马家口。既而博州刺史周儒降契丹，引契丹自马家口济，营于东岸，攻郓州北津，寻为晋将李守贞所败，遁去。今堙。

邹家口在马家口西南。王彦章攻马家口城，唐主自杨刘赴救，陈于城西岸，彦章退保邹家口。既而唐主引兵循河而南，彦章弃邹家口，复趋杨刘。唐主至邹家口，彦章又解杨刘围，趣保赵村。见直隶开州。○刘公桥，在州东二十七里，刘裕北伐时所置，因名。其地有小城，谓之烽仓城，盖是时立烽堠置仓库之所，今城址犹存。

戴村在州东六十里，汶水故道所经也。永乐九年，用汶上老人白英策，筑坝于此，横亘五里，汶水经流，为坝所遏，乃直趋南旺湖。今谓之戴村坝。○金线闸，在州西北，即张秋镇河东岸也，有巡司戍守。又州治西有金线闸递运所，今俱革。《志》云：州治南有东原马驿，州西南十五里又有安山水驿云。

汶上县州东南六十里。东南至府城九十里，南至济宁州八十里。古厥国。春秋时，为鲁中都邑。战国属齐，为平陆邑。汉置东平陆县，属东平国。后汉及晋因之。宋为平陆县，属东平郡。后魏因之。北齐改为乐平县。隋复曰平陆，属兖州。唐因之。天宝初，改为中都县。贞元十四年，改属郓州。宋因之。金曰汶阳县。泰和八年，又改为汶上县。今编户四十八里。

○中都城在县西。春秋时鲁邑。夫子为中都宰，入为司寇，以冉伯牛摄宰事。是也。《郡国志》须昌县有致密城，古中都城。刘�骶湓唬褐卸急局沃旅艹牵�在今县西三十九里。天宝中，移于今治。后唐同光初，梁王彦章袭郓州，不克，还保中都，唐主袭执之，即此。○平陆城，在县北。战国时齐邑。孟子之平陆，又处于平陆。是也。《史记·齐世家》：康公十五年，鲁败齐师于平陆。又威王二十三年，与赵王会平陆。《韩非子》：魏安�鹜跫颖�于齐，私平陆之都。即此。汉置东平陆县。晋末，移治于致密城。《水经注》：汶水西径平陆故城北。

成阝城县西北二十里。古成阝国，周武王封弟叔武于此。《春秋》：隐五年，卫师入成阝。庄八年，师及齐师围成阝，成阝降于齐师。《说苑》：孔子游于成阝之野。谓此。杜预云：成阝在亢父县西南。似误。又有夫钟里，杜预曰：在成阝北。《春秋》：桓十一年，公会宋公于夫钟。又文十二年，成阝伯卒，太子以夫钟与成阝邽来奔。邽，亦成阝邑也。

○蜀山县西南四十里。《尔雅》：蜀者，独也。四望无山，挺立波心，因名。其下曰蜀山湖。○采山，在县东北三十五里，与县北三十里坦山相接，皆出沙金。又太白山在县东五十里，山高耸，旁接云尾山。是也。

○会通河县西南三十五里。自济宁州流入界，亦接嘉祥县境，历南旺湖，又北入东平州境。其旁有月河，各置闸以节宣之。《志》云：县境会通河，即济水故道也。济水合诸陂泽之水，昔时自县北出东平境内，合汶水。今汶水悉入南旺，合流而北出矣。详见川渎漕河。

汶水县东北二十五里。其旧流自东平州东，会坎河诸泉，至四汶口而分，其西流者入大清河，此故道也。永乐中，开会通河于宁阳县北，筑�鲱赋前樱�遏其入��之流。又于汶河西筑戴村坝，阻其入海之路，使全流尽出于县北二十五里，受泺当诸泉，谓之鲁沟。又西南流至城北二里，受蒲湾泊水，谓之草桥河。又西南流十里，谓之白马河。又西南流二十二里，谓之鹅河。鹅河，故宋运道也，涸而为渠，汶水由之。又西南流十五里，谓之黑马沟。又西南注于南旺，出分水河口，南北分流入运河。见前大川。

南旺湖县西南三十五里会通河之西岸。其地特高，谓之水脊。汶水西南流注于此，分南北二流，中有禹庙及分水神祠。《志》云：湖即巨野大泽之东偏，萦回百余里，宋时与梁山泺汇而为一，围三百余里。亦曰张泽泺。熙宁十年，河道南徙，东会于梁山张泽泺。元丰初，京东安抚黄廉言：梁山、张泽两泺，淤淀数年，每岁泛浸近城民田，乞自张泽泺下流浚至滨州，可泄壅滞。从之。后渐浅涸。永乐九年，开会通河，遂画为二堤，漕渠贯其中，渠之东岸有蜀山湖，谓之南旺东湖，周六十五里，中央有蜀山，望之如螺髻，湖中多菱芡蒲鱼之利。漕渠浅涩，则引湖灌渠，有司掌之。堤北有马踏湖，亦谓之南旺北湖，周三十四里有奇，当南旺东北，亦蓄水以灌渠，居民佃种其间，日就湮没。《水经注》：水从桃乡四分，当其派别之处，谓之四汶口，即是南旺湖矣。湖中有南旺上下闸，其北十二里曰开河闸。《河防考》：蜀山东有冯家坝，地卑而水易泄，因坝以障之。南旺南有何家口，稍卑，汶水就西而下，每决房家口，伤莲堤，南旺之水即涸。议者每以冯家坝为蜀山湖之门户，何家口为南旺之尾闾，皆不可以无备。明永乐中，尚书宋礼开会通河，成，复请设水柜以济漕渠，在汶上曰南旺，东平曰安山，济宁曰马肠，沛曰昭阳，各因钟水相地势建闸坝，涨则减之入湖，涸则开之入河，名曰四水柜。桃乡，在县南三十里，与济宁接界。或云在县东北四十里，误矣。

新开河县西南二十里。正统八年，凿河以泄山谷诸水，西流入会通河。又石楼泺，亦在县西南二十里，周三十里。县西北十五里又有鱼营泺，周四十里。县北三里曰蒲湾泺，旧名仲句陂，周十余里，俱入于汶。每秋水泛涨，一望无际，远近村落，悉在烟波杳霭中。

龙斗泉县东北五十里。初出汹涌，流为龙斗河，亘四十里而达蒲湾泊，霖潦时，辄有涨溢之患。又东北五里曰泺当山泉，西南流，会龙斗泉，入于鲁沟河。《志》云：县境之泉六，其一伏地中，其五俱注于汶河。

○阚亭在县西南南旺湖中，有高阜六七。《春秋》：桓十一年，公会宋公于阚。昭二十五年，叔孙昭子如阚。三十二年，公在乾侯取阚。定元年，季孙使役如阚。杜氏云：阚，鲁先公墓所在也，自隐、桓以下皆葬此。《战国策》：信陵君曰：秦长驱梁北，东至陶、卫之交，北至平、阚。陶，陶丘。平，平陆也。《史记·封禅书》：齐八祀，三曰兵主，祠蚩尤。《正义》：蚩尤冢在东平陆监乡，监即阚云。

开河水驿县西南三十里。又县东南有新桥马驿。盖县为水陆通衢也。

东阿县州西北七十里。北至东昌府茌平县百里，西南至寿张县八十里。春秋时齐柯邑。汉置东阿县，属东郡。后汉因之。晋属济北国。刘宋属济北郡。后魏因之。隋属济州。唐因之。天宝十三载，济州废，县属郓州。宋仍旧。今编户二十四里。

○东阿故城县西二十五里。春秋时，为齐之柯邑。庄十三年，公会齐侯盟于柯。《史记》：齐桓公与鲁会柯而盟。又鲁顷公卒于柯。皆此地。后为柯邑。赵成侯九年，与齐战阿下。又齐威王烹阿大夫。《世纪》：周显王十三年，燕、赵会于阿。秦时谓之东阿，二世二年，田儋为章邯所杀，田荣收余兵走东阿。又项梁击破章邯军东阿下。汉四年，彭越渡河，击楚东阿，杀楚将薛公。后汉亦为东阿县。元和二年，幸东阿。是也。隋、唐县皆治此。《唐史》：元和十三年，魏博帅田弘正奉诏讨淄青，败其兵于东阿，又败之于阳�稀Ｋ慰�宝八年，徙县治南�险颉Ｌ�平兴国二年，徙治利仁镇。绍兴三年，金人徙治于新桥镇。明朝洪武八年，又徙今治。盖即故�铣且病＝穸�阿旧城入阳�辖缒冢�谓之阿城镇。

�铣�今县治。春秋时齐邑也。桓八年，夫人姜氏会齐侯于�稀Ｗ�二十三年，公及齐侯遇于�稀：笪�管仲采邑，亦曰小�稀Ｗ�三十二年，城小�希�为管仲也。又僖二十六年，公以楚师伐齐，取�希�置齐桓公子雍焉。文十七年，公及齐侯盟于�稀Ｐ�十四年，公孙归父会齐侯于�稀３扇�年，叔孙侨如会晋荀首于�稀３墒�四年，齐国佐以�吓选Ｏ迨�九年，晋士丐侵齐及�稀０Ф�十七年，齐陈成子救郑及留舒，违�掀呃铮��先瞬恢�，皆此邑也。秦曰�铣牵�汉高以鲁公礼葬项王于�铣恰Ｓ舟萆侠先宋秸帕迹�后十三年，见济北�铣巧较禄剖�即我也。汉五年，张良劝汉王，自睢阳以北至�铣怯肱碓健Ｑ爸谬铣窍兀�属东郡。后汉因之。晋属济北郡。刘宋因之。后魏属东济北郡。后齐废。唐武德四年，复置�铣窍兀�属济州。六年废。《水经注》：�铣俏鞅比�里即项王冢。又今县东北五里有�铣巧剑�一名黄山，即张良得黄石处。《郡志》：东阿、�铣牵�本二邑，并�铣怯诙�阿，自北齐始；移东阿治�铣牵�自明初始。今县为土城，周四里，即�铣枪手吩�。

桃城在县西南四十里。古桃丘也。《春秋》：桓十年，公会卫侯于桃丘。杜预曰：东阿东南有桃城。盖在故县东南也。汉高封功臣刘襄为桃侯，邑于此。今安平镇东十八里为桃城铺，旁有一丘，高可数仞，即桃丘矣。

杨刘城县北六十里。旧临河津，亦曰杨刘镇。唐元和十三年，淄青拒命，魏博帅田弘正请自黎阳济河，会义成军进讨。裴度以为不若诏弘正俟霜降水落，自杨刘渡河，直指郓州，置营阳�希�则贼众摇心矣。从之。既而弘正自杨刘济，距郓州四十里筑垒，城中大震。乾宁三年，朱全忠将葛从周引兵救魏博，败河东兵于洹水，复济河，屯杨刘，击郓帅朱�蟆Ｖ炝嚎�平五年，晋王存勖攻魏州，朱全忠遣兵自杨刘济河，间道夜入魏州，助魏帅罗周翰城守。乾化五年，晋军入魏博，梁将刘�┚�于魏县，梁主遣军屯杨刘，为�┥�援。贞明三年，晋王存勖自朝城乘冰坚渡河，急攻杨刘，拔之，列栅置守。后唐同光初，遣李嗣源袭郓州，自德胜趣杨刘，夜渡河，径抵郓州，拔其城。梁寻遣王彦章克德胜南城，浮河东下，攻杨刘，列横舰亘河津，以绝援兵。又于城南为连营守之。唐将李周悉力拒守，唐主亦引兵自澶州驰救，彦章旋为唐兵所败。既而唐主复自朝城至杨刘济河，入郓州，遂进兵灭梁。石晋天福八年，契丹入寇，至黎阳，遣何重进守杨刘镇。开运三年，河决杨刘，西入莘县。《五代史》：大河自杨刘至博州百二十里，自梁季以来，连年东溃，分为二派，汇为大泽，弥漫数百里。又东北坏古堤而出，灌齐、棣、淄诸州，至于海涯，湮没民田，不可胜计。周显德初，诏李�系热�杨刘决河，三十日而工毕。胡氏曰：自德胜北循河而东，至杨刘渡口，几二百里。自杨刘经东阿县，复东南趣郓州，几百里。李嗣源盖自杨刘径道入郓，不经东阿县治也。《金人疆域图》：东阿县有杨刘镇。今黄河旧堤隐隐可见，而城迹不可考。黎阳见直隶浚县，洹水见直隶成安县，魏县今属直隶大名府，德胜见直隶开州，朝城今属东昌府濮州。是也。

○�舾唿舭缴�县南七里。刘宋元嘉八年，檀道济与后魏战于此，置有关城，城南三土堆，即道济唱筹量沙处，亦谓之虚粮冢。《广记》：县西南三里有虎窟山，南燕建平中，济南太守得白虎于此，因名。山之南即�舾唿舭揭玻�或以为即�舾唿舭匠牵�误。○��监山，在县东南三十里，云峦秀拔，为境内群山之冠。《水经注》谓之大槛山，一名浮山，相传洪水时，此山不没也。稍北有狼山，一名黄�紊剑�狼溪水发源于此。

鱼山县西北八里。一名吾山。《史记·河渠书》瓠子歌：吾山平兮巨野溢。徐广曰：东阿县鱼山也。魏曹植封东阿王，尝登鱼山望东阿。唐乾宁初，朱全忠击郓帅朱�缶�于鱼山，�蟮苜鹚ц�合兵来攻，为全忠所败。《宋史》：陈尧咨知郓州，开新河，自鱼山至下杷以导积水。今山在大清河西，盐舟自泺口来者，俱泊于此。山下有唐末营垒遗址。○香山，在县北十五里大清河西岸，山东北有艾山，两山相对，河出其中。又少岱山。《志》云：在城东一里，横亘郭门，上有台一成，以在岱宗西，故名。又南一里为寺山，又南四里为铧山，形方而椭，有泉出焉。

○会通河县西南六十里，南接寿张县界，又北接阳�舷亟�。

大清河县西十里。即济水也。其上源与会通河合，流至东平安山闸，渐分流而西北，至鱼山之东，复折而东北，经县北，而东入平阴县境。○马颊河，在县西，自阳�舷亟纾�历安平镇，又东至鱼山，合于大清河。或以为小盐河，而大清河直谓之盐河。《水经注》：济水自须昌县北经鱼山，东左合马颊水。马颊盖济水之支流，或以为黄河支流也。唐乾宁二年，朱全忠将庞师古败郓州兵于马家河，遂抵城下。元末，察罕复山东，师至盐河，遣精骑捣东平，克之。或曰即马颊河也。

沙湾河在安平镇南十二里。黄河旧决口也。《志》云；县西南有土河，即正统中河决原武黑阳山，由范县、寿张东流，冲入张秋之道。又有沙湾东河，其上流即郓城县之氵�搴樱�流入县境，自张秋南入会通河。今俱堙废。

狼溪水在县东南二十八里。出狼山下，西北流，经县城内，又北入于大清河。○赤河，在县北。五代时，黄河冲决，析为支流，此其一也。又有金河，俱自县境入州界。或误为金赤河。今见东平州。

金堤在安平镇南。参差隆起，延亘郓、濮，俗称始皇堤。汉文时，河决酸枣，东溃金堤。即此。或曰：后汉王景所修汴渠堤也。

○安平镇县西南六十里运河所经，与寿张、阳�隙�县接界。本名张秋。五代周显德初，河决杨刘，遣宰相李�现蔚蹋�自阳�系终徘锟凇＜创恕Ｋ卧痪暗抡颉Ｔ�因之。至元二十七年，会通河成，置都水分监官于景德镇，掌河渠坝闸之政，俗仍谓之张秋。正统十三年，河决荥阳而东，冲张秋，溃沙湾，遣使修塞。景泰三年，沙湾复决，徐有贞为广济渠于张秋以西，又于张秋建通源闸，以时蓄泄，会通河复治。弘治初，河徙汴北，分为二支：其一东下张秋镇，入漕河，与汶合而北行。六年，霖雨大溢，决张秋东岸，截流夺汶，径入于海，而漕河中竭，南北道阻，乃命刘大夏等治之。于上流西岸，疏为月河三里许，塞决口九十余丈，而漕始复通。又疏塞其上流数处，于两岸筑堤，减水南下，由徐淮故道。又于旧决口南一里筑滚水石坝，以防复冲张秋之患，亦谓之减水坝。八年，功成，赐今名。抱河为城，周八里，北河都水分司治焉。城北有戊己山，亦弘治间筑土所成，下临龙潭，即故决口也。山名戊己，取土制水之意。《志》云：黑龙潭在镇北半里许，深不可测，一名平河泉。又荆门水驿，在镇城北隅，上下二闸设于此。又有税课局，亦置于镇城内。

南�险�县南十二里。以在�铣悄弦病Ｋ慰�宝中，移县治焉。又南十八里曰利仁镇，太平兴国中所改置县治也，今旧县马驿置于此。县北十里曰新桥镇，金人徙县治此，元因之。又北三十里有铜城铎。

尹卯垒在县西北。宋永初末，北魏主嗣遣兵南寇，渡河军于�舾唿舭剑�兖州刺史徐炎弃尹卯南走。景平初，魏军还其别将刁雍留镇尹卯。《水经注》：济水自须昌县西北经鱼山东，又北过�铣窍匚鳎�水侧有尹卯垒，南去鱼山四十里。

��阝下聚在县西南。《左传》：僖二十六年，公追齐师，至��阝弗及。杜预曰：�铣窍匚饔械孛���阝下。又周首亭，杜预曰：亦在�铣嵌�北。《春秋》文十一年，《传》云齐襄公之二年，大夫王子成父获长狄侨如弟荣如，埋其首于周首北门，即此亭也。京相�以唬褐苁滓兀�世谓之卢子城。魏收《志》卢县有卢子城。盖近长清县西界。

清亭在县东北。《左传》：隐四年，公与宋公遇于清。京相�以唬憾�阿东北四十里有清亭。《水经注》：济水自鱼山而北，经清亭东，又县西二里有三归台，相传即管仲所筑。○铁塔寺，在县北新桥镇，有浮图十三级，高十二丈，宋熙宁中建。

平阴县州东北百里。东北至济南府长清县四十里，春秋时齐邑。汉为肥成县地。隋开皇十六年，置榆山县，属济州。大业二年，改曰平阴县。唐初因之。贞观初，改属郓州。太和六年省。开成二年，复置，仍属郓州。今编户十九里。

○平阴故城《志》云：在县东北三十五里。齐平阴邑也。襄十八年，晋会诸侯伐齐，齐侯御诸平阴，齐师夜遁，晋入平阴。京相�以唬浩揭踉诼�县故城西南十里。盖即今县地，隋因以名县。又京兹城，在县东南。《左传》：晋入平阴，荀偃、士丐以中军克京兹、魏绛、栾盈，以下军克寺阝、赵武，韩起以上军围卢。杜预曰：京兹，在平阴东南；寺阝山，在平阴西。是也。卢，见前长清县。○榆城，在县西北二十里榆山下。《志》云：隋榆山县盖置于此。

长城在县东。《左传》：襄十八年，诸侯同伐齐，齐侯御诸平阴，堑防门而守之广里。杜预曰：平阴城南有防，防有门，于门外作堑，横行广一里。是也。京相�以唬悍溃�即长城。平阴南有故长城，东至海，西至济、河。防门去平阴三里，其水引济，故渎尚存。防门之北有光里，今其地亦名广里云。《括地志》：长城西北起济州平阴县，缘河历泰山北冈上，经济州、淄州，东至密州琅邪台入海。《郡县志》：故长城首起郓州平阴县北二十九里。是也。

○大清河县西北十五里。自东阿县东流经此，又东北入长清县界。明朝成化九年，以大清河堙塞，自张秋浚至县西滑口镇，是也。又有新开河，在县西十里。《志》云：即清河之下流。其南岸有山曰蹲龙，下有磐石跨河，舟行者患之。宋张方平乃凿新河，引水北行，以避其险，行者便之。

汶河县南九十里。自宁阳县流入界，又西南流入东平州境。《志》云：县东南五十里有新柳沟，出高坡沙土中，南流三十里，入衡鱼河，会肥成县泌河及诸泉水南流入汶河，亦曰新柳沟泉。《志》云：县有泉二，俱南流入汶。是也。

○滑口镇县西三十里，有巡司戍守。又县有陈弘递运所，今皆革。

阳�舷�州西北百四十里。北至东昌府八十里。春秋时齐阳�弦亍：何�须昌县地。隋开皇十六年，析置阳�舷兀�属济州。唐初因之。天宝十三载，改属郓州。今编户三十九里。

○阳�暇沙�《志》云：在县北五十里，春秋时齐邑也。僖三年，齐侯、宋公、江人、黄人，会于阳�稀Ｊ�一年，公会齐侯于阳�稀Ｎ氖�六年，季孙行父会齐侯于阳�稀Ｐ�十六年，晋、卫伐齐，至阳�稀Ｕ讯�十九年，齐侯与公衍阳�稀Ｓ帧镀胗铩罚夯腹�大朝诸侯于阳�稀＝源说匾病Ｋ逡蛑醚酏舷亍Ｋ慰�宝六年，县为河水垫没。太平兴国八年，徙县于上巡镇，亦谓之孟店，即今治也。又古阿城。《志》云：在县东北五十里，盖与东阿县接界。今为阿城镇，会通河所经也，有阿城上下二闸。

薛陵城在县西南。战国时齐邑。《史记·齐世家》：威王七年，卫伐我，取薛陵。又威王语阿大夫：卫取薛陵，子不知。盖其地与阿近。

○�仙�在县治东北，小阜也，县以此名。又南土山，在县北二十里，北土山在县东北十五里。《志》云：皆昔时战垒遗址。

○会通河县东四十里。河之东岸，即安平镇，与东阿、阳�隙�县接界，荆门上下二闸置于此，又北入东昌府界。○旧黄河，在县东南六十里。旧《志》：县境河岸西南至东平州鱼护口，浅长六十里，今堙废。

沙河县东二十五里。由范县、寿张流入境，雨潦则会群川北流，至东昌龙湾，入于运河。《志》云：县南五十里有清水河，亦自寿张县流入境，或以为即故马颊河也，自县而东，经安平镇，入东阿县界。

阿泽在县东。春秋时卫地。襄十四年，卫献公出奔齐，孙林父追之，败公徒于河泽。杜预曰：东阿西南有大泽，即阿泽也。《水经注》：河水历柯泽，有七级渡。今运河经县东北六十里，有七级上下二闸，或以为古阿泽是其处。又西湖陂，在县西十五里，亦名黑龙潭，长三十余里。又县北二十五里曰鹅鸭陂，周二十余里，其北即沙镇也，运河所经。○阿胶井，在县东阿城镇，水清冽而甘。《水经注》：阿城北门内西侧皋上有井，巨若轮，深六尺，岁尝煮胶，以贡天府，所谓阿胶也。今水不盈数尺，色正绿而重，周为垣，掌之于官。

○会盟台《志》云：在县治南，即齐桓公会江黄时所筑。又鲁将曹沫挟匕首劫齐桓公处，亦名阳�贤ぁ！鹦『�寨，在县东北二十里，元知院官韩志所修筑，亦曰小韩寨城，遗址犹存。

寿张县州西百二十里。西北至阳�舷厝�十里。春秋时，齐之良邑。战国时，谓之寿邑。后置寿良县，属东郡。后汉改曰寿张，属东平国。应劭曰：光武叔父名良，讳良曰张也。晋亦曰寿张县，刘宋改曰寿昌，后魏复曰寿张，俱属东平郡。隋属济州。唐武德四年，置寿州于此。五年，州废，仍属郓州。宋因之。明朝洪武三年，省入须城、阳�隙�县。十四年，复置，仍属东平州。编户十五里。

○寿张故城《志》云：在今县东南五十里。《史记》：齐昭襄三十七年，客卿灶攻齐，取刚寿。此即寿邑也。《水经注》：故城北有寿聚。汉置县，后汉光武十二年，封樊弘为寿张侯。初平三年，曹操击黄巾于寿张东，济北相鲍信战死。刘宋曰寿昌县，后魏复故。唐武德四年，又分置寿良县，属寿州，明年，仍废入寿张。金大定七年，河水坏城，乃迁于今县西十五里之竹口镇。十九年，复还旧治。明朝洪武初，又移治梁山之东。十四年，复移置于王陵店，即今治也。

张城旧《志》：在县南。《史记》：周勃袭取临济，攻张。又汉高封毛释之为张侯，邑于此。后汉因改寿良为寿张也。临济见河南陈留县。或曰：县境旧有临济亭，秦置。

○梁山县南三十五里，以梁孝王游猎于此而名。其东北即东平州界，今有梁山巡司。又西南十七里有土山。又南有戏狗山，亦梁孝王游猎处。

○会通河在县东三十里。河东岸即安平镇也。《元史》：至元二十六年，从寿张尹韩仲晖言，开河以通运道，起须城县安山渠西南，由寿张西北至东昌，又西北至临清，引汶水以达御河，长二百五十余里，建闸三十有一，以时蓄泄。河成，河渠官张礼孙言：开魏博之渠，通江淮之运，古所未闻，赐名会通。延�塘�年，又复开浚，即今运渠也。

梁山泺在梁山南。汶水西南流，与济水会于梁山，东北回合而成泺。《水经注》：济水北经梁山东。袁宏《北征赋》所云背梁山截汶波者也。又为大野泽之下流水，尝汇于此。石晋开运初，滑州河决，浸汴、曹、单、濮、郓五州之境，环梁山而合于汶，与南旺蜀山湖相连，弥漫数百里。宋天禧三年，滑州之河复决，历澶、濮、曹、郓，注梁山泺。咸平五年，诏漕臣按行梁山泺，开渠疏水，入于淮。天圣六年，阎贻庆言：广济河出济州合蔡镇，逼梁山泊，请治夹黄河，引水注之。元丰初，议者复以梁山等泺淀淤，易于泛浸，乞行疏浚。政和中，剧贼宋江结寨于此。《金史》：赤盏晖破贼众于梁山泺，获舟千余。又斜卯阿里亦破贼船万余于梁山泊，盖津流浩衍，易以凭阻也。既而河益南徙，梁山泺渐淤。金明昌中，言者谓黄河已移故道，梁山泺水退地甚广，于是遣使安置屯田，自是益成平陆。今州境积水诸湖即其余流矣。《志》云：县南五十里至南旺湖。

沙湾县东北三十里，北去安平镇十二里。《志》云：国家疏凿会通河，一循元人故道，惟于开河闸至沙湾北，故河道北徙，几二十余里。又引黄河支流自河南封丘县荆隆口，东至于沙湾，以达临清之卫河。弘治中，河决于此，自是筑塞黄陵冈，而沙湾之流渐涸矣。《河漕考》：旧黄河在县东南二十五里，所管河岸，南自郓城县黄亮口，北至东平州鱼护口，长三十里，今堙。又野猪脑堰，旧在县南六十里，萦纡三十里，用土石修筑，塞以潴水，使不冲决沙河河堤岸。又师家坝，在县西南二十五里，旧导黄河水使入安平镇通源闸，以分沙湾之势，今亦堙废。

○微乡在县南。京相�以唬何⑾缭谑僬盼鞅比�十里。盖在故城西北也。《水经注》：济水北经梁山东，又经微乡东。《春秋》：庄二十八年，筑�ァ！豆�羊传》以为微盖鲁邑也。

高梁亭在县东北。宋元嘉八年，檀道济自清水救毛修之于滑台，至寿张，转战至高梁亭，斩魏济州刺史悉烦库结，即此亭。盖近安平镇。

曹州府西南三百里。东南至河南归德府二百四十里，西南至河南开封府三百里，西北至直隶开州百二十里，北至东昌府濮州百里。

《禹贡》豫州地。周为曹国地武王封弟振铎于曹，即此。战国属宋，后属齐。秦属砀郡。汉初，属梁国。景帝中〔元〕六年，分置济阴国。建元三年，改为郡。甘露二年，更为定陶国。明年，复为济阴郡。河平二年，又为定陶国。建平二年，复为济阴郡。后汉因之。晋曰济阳郡。刘宋复曰济阴郡。后魏因之，后又兼置西兖州。后周改曰曹州。隋因之。大业初，复曰济阴郡。唐初，亦曰曹州。天宝初，又为济阴郡。乾元初，复故。五代晋开运二年，置威信军节度。周广顺二年，改置彰信军。宋仍曰曹州亦曰济阴郡彰信军。建中靖国初，赐军额曰兴仁。崇宁初，升为兴仁府。金复曰曹州。元因之。明朝洪武四年，州废，属济宁府。正统十一年，复置曹州编户七十四里，属兖州府，领县二。

州为四达之冲。春秋时，曹最为多事，会盟征伐，几于无岁不与也。既而侵逼日至，卒以先亡。自战国以来，河、济有难，曹辄先受之。朱黼曰：曹南临淮、泗，北走相、魏，当济、兖之道，控汴、宋之郊，自古四战用武之地也。

○曹城今州治。即曹叔振铎所都。鲁哀公八年，为宋所灭，遂为宋邑。十四年，向��入于曹以叛。是也。汉置济阴郡，治定陶，后皆因之。隋曹州治济阴县。唐宋因之。金大定二十七年，河决曹、濮，乃改筑城于州之北原，徙州治焉。明初，以水患再徙，遂废州为县。正统十年，复置州于河北岸。旧土城，即金人故址也。城周四里有奇。

冤句城州西南四十里。汉县，属济阴郡。冤，一作宛；句，音朐。景帝封楚元王子�肝�宛朐侯，是也。后汉仍属济阴郡。隋属曹州。唐因之。乾符初，黄巢倡乱于此。中和四年，李克用击黄巢，追至冤句而还。宋仍属曹州。大观二年，改为宛亭县。金时圮于河。《九域志》：冤句城，在州西四十五里。○都关城，亦在州东北，秦县。汉初周勃攻都关、定陶，袭取冤句，是也。汉亦为都关县，属山阳郡，后汉省。

成阳城州东北六十里。战国时齐邑。成亦作籰。《秦纪》：昭襄十七年，成阳君入朝，秦因置籰阳县。亦曰城阳。二世二年，项梁使沛公及项羽别攻城阳，屠之。汉二年，项羽北至城阳，田荣将兵会战，不胜，走至平原，为平原民所杀。《汉纪》：沛公西略地，道砀至城阳与杠里，攻秦壁，破其二军。《曹参世家》：参击王离于城阳南，复及之杠里，破之。又樊哙从击秦河间守军于杠里，破之。杠里在城阳西，皆此成阳也。汉曰成阳县，属济阴郡，高祖封功臣奚意为侯邑。后汉仍为成阳县。晋属济阳郡。后魏属濮阳郡。后齐省。隋开皇十六年，改置雷泽县，属郓州。今在濮州境内。

吕都城在州西南二十里。汉县，属济阴郡。或曰：高后割济南郡为吕国，封吕台为吕王，此其所都也，后因置吕都县。后汉省为吕都亭。延熹二年，以诛梁冀功，封尚书令虞放为吕都亭侯，即此。○煮枣城，在州西。《史记》：苏秦说魏，东有淮、颍、煮枣。又苏代说田轸，魏王谓韩冯、张仪曰：煮枣将拔，齐兵又进。是也。刘昭曰：冤句有煮枣城，汉高封功臣革朱为侯邑。又《水经注》：北济水自济阳县北，东北经煮枣城南。今亦见直隶枣强县。又离狐城，《志》云：在州西四十里，汉县，唐曰南华，金时县治于此，寻省，今为李二庄。似误。详见前单县。

○清丘山州西南四十里。《志》云：春秋时，晋、宋盟于清丘，即此。又荷山在州东南三十里，以近荷泽而名。旧《志》云：荷水源出于此。○历山，在州东六十里。《志》云：舜耕于历山，渔于雷泽。州北境有雷夏泽，因以此山为舜所耕之历山云。

○旧黄河州东五里。南自定陶县彭家浅，北至郓城县红船口，中间除巨野县河岸十二里，所管河岸一百有五里。《志》云：河至州东双河口分支，东流经嘉祥及济宁州西，东南至鱼台县塌场口，入于运河，即洪武初徐达引河入泗以通运处也。永乐中，亦尝修浚，今俱堙废。

氵�搴�在州南二十五里。《志》云：旧自黄河分流。正统中，河自黄陵决入氵�澹�为河所夺，今河去而氵�宕妫�雨潦时，可通舟楫。○�鹚�，在州西南三十里。《尔雅》：济别为濋。吕忱曰：水决复入为�穑�汉高即位于�鹚�之阳。张晏曰：�鹚�在济阴界，取泛爱宏大而润下也，有受命坛在焉。《志》云：坛在今曹县定陶之间，为水所圮。又孔氏曰：�穑�敷剑反。又大祢沟，在州西。《志》云：《诗·卫风》：出宿于[1111]，饮饯于祢。谓此水也。一名冤水，汉冤句县以此名。今堙。

荷泽州东南三十里。即《禹贡》之荷泽也。《水经注》：济水又东，荷水出焉。旧《志》：济水西自河南考城县界来，会于荷水，东入城武县界，今涸。○雷泽，在成阳故城西北。《禹贡》：雷夏既泽。《史记》：舜渔于雷泽。郑玄曰：泽在城阳西北十余里，其陂东西二十余里，南北十五里，与濮州接界，今涸。《志》云：州西南三十里有饿虎牢池，四壁突起如城，内有深渊，广三顷余，大旱不竭。又州南四十五里有灵圣湖。

○文台《括地志》：在冤句西北六十五里。《史记》：隐陵君施酒文台。又信陵说魏安�鹜跛�云文台堕，垂都焚者。又灵台，在故成阳县西。尧冢也。《吕氏春秋》：尧葬�狭帧！逗蠛褐尽罚撼裳粲幸②Ａ樘āＴ�和二年，东巡狩，遣使祀尧于成阳灵台。又延光三年，复使使者祀焉。皇甫谧曰：�狭旨闯裳粢病ＶＰ�云：班固谓尧作游成阳，盖尧游成阳而死，遂葬焉。《水经注》：成阳西二里有尧陵，陵南一里，有尧母庆都陵，于城为西南，称曰灵都，乡曰崇仁，邑号修义，皆立庙。四周列水潭而不流，水泽通泉，泉不耗竭至丰，鱼、笋、栝、柏成林，二陵南北列，驰道径通，阶墀修整，盖宋时尚存。金末，黄河决溢，故迹遂堙。

曹县州东南百二十里。东南至河南归德府百二十里，西南至河南仪封县百里。汉定陶县地，隋析置济阴县，为曹州治。唐、宋因之。金人徙州治乘氏故县，仍置济阴为附郭。元因之。明初，以水患，徙治安陵镇。二年，又徙盘石镇，即今治也。四年，改州为县，属济宁府。正统十一年，复置曹州，以县属焉。今编户四十八里。

○济阴城县西北六十里。本定陶县地。或曰：汉济阴郡亦治此，世谓之左城，以在左山南也。哀帝葬其父定陶恭王，并置陵邑，因谓之葬城。后魏谓之孝昌城。魏收《志》：孝昌二年，置西兖州，治定陶，寻徙左城。兴和二年，侨置沛郡，治孝昌城，领考城、己氏、新安三县，孝昌亦即左城矣。后齐郡废。隋改置济阴县，为曹州治。唐因之。《通典》：汉济阴郡治即今县治。误也。自隋以后，州郡始皆治此。城西去黄河十里，金大定二十八年，圮于水。

乘氏城县东北五十里。春秋时乘丘地。庄十年，公败晋师于乘丘。《战国策》：张仪谓魏王，齐伐赵，取乘丘，收侵地，虚顿丘危。《史记》：周安王二年，三晋伐楚，至乘丘而还。是也。汉置乘氏县，属济阴郡，景帝封梁孝王子买为侯邑。应劭曰；乘氏，故乘丘也。后汉亦为乘氏县，和帝封梁商为乘氏侯邑于此。兴平初，吕布入濮阳，与曹操争兖州，引兵至乘氏，寻为曹所败。晋属济阳郡，后魏仍属济阴郡。隋属曹州。唐、宋因之。金大定六年，县废。二十八年，移州治于此，改置济阴。西南去故州城二十八里。明初省县入州，州治再徙，故城遂墟。虚顿丘，见直隶�鱿丶扒宸嵯亍！鸫笙绯牵�在县北。魏收《志》：乘氏县有大乡城。宋永初末，北魏将刁雍寇青州，为州兵所败，收散卒保大乡山。或曰：即大乡城，似误。

楚丘城县东南四十里。春秋时，戎州己氏之邑。《左传》：隐七年，戎执凡伯于楚丘。又襄十年，宋享晋侯于楚丘。楚丘盖在曹，宋间。汉置己氏县，属梁国。后汉改属济阴郡。晋属济阳郡。后魏亦属济阴郡。魏末改属沛郡。隋开皇六年，改为楚丘县，属宋州。唐初属戴州。贞观十七年，又改属宋州。宋因之。金初属曹州。寻属归德府，后又改属单州。元属曹州。明初省。《志》云：春秋时楚丘有二，此为曹伯境内之楚丘，非卫地之楚丘也。

句阳城县北三十里。汉县，属济阴郡。后魏因之。晋属济阳郡，后省。句，读钩。杜预曰：句阳县北有垂地，亦名犬丘。隐八年，宋公、卫侯遇于垂。《传》云：遇于犬丘。是也。又桓元年，公会郑伯于垂。《战国策》：无忌说魏王，文台堕，垂都焚。谓此也。○安阳城，在县东。宋裒曰：楚丘县西北四十里有安阳故城。秦二世二年，楚宋义救赵，行至安阳，留四十六日不进。又沛公将傅宽从攻安阳，即此城也。魏收《志》：己氏县有安阳城。

桂陵城在县西北五十里。本齐邑。《史记》齐威王二十六年，以田忌为将，大破梁军于桂陵。其后秦穰侯葬此，世谓之安平陵，亦曰安陵镇。明初移曹州治焉。今为安陵集，有安陵巡司。孔颖达曰：桂陵在乘氏县东北二十一里。似误。○葭密城，在县西北三十里。《竹书》：鲁季孙会晋文公于楚丘，取葭密，遂城之。即此。汉置葭密县，属济阴郡。后汉省。

莘城县北十八里。《元和志》：古莘仲国也，在济阴县东南三十里。《夏本纪》：鲧纳有莘氏女，生禹。又伊尹耕于有莘之野。《春秋》：僖二十八年，晋侯次于城濮，登有莘氏之墟以观师。杜预曰：古莘国城。是也。今为莘仲集。又有莘城，见陕西�ぱ粝亍！鸺醚舫牵�《志》云：在县西南七十里。旧《志》云：在冤句西南五十里。误也。汉县，今与河南兰阳县接界，详见兰阳。又有武父城，杜预曰：在济阳东北，春秋时为郑地。桓十二年，公会郑伯盟于武父。又有戎城，在济阳东南。《春秋》：隐二年，公会戎于潜。此即潜地也。《水经注》：济渎旧自济阳故城南，东径戎城北。其地皆属县境。

阳晋城在县北。故卫邑。《战国策》：张仪说楚曰，秦劫卫，取阳晋，则赵不南。赵不南，则魏不北。魏不北，则从道绝。又说楚曰，秦下甲攻卫阳晋，必关扃天下之胸，又韩攻宋。秦王怒曰：我爱宋，与新城、阳晋同。《史记·魏世家》：哀王十六年，秦拔阳晋。《括地志》：阳晋在乘氏县西北三十七里。司马贞曰：阳晋魏邑，盖适齐之道，在卫国之西南。《水经注》：阳晋在廪丘城东南十余里，与都关为左右云。新城，今见河南洛阳。廪丘，见濮州。

蒙泽城在县西十里。古贳国。春秋时，为宋之贳邑。僖二年，齐侯、宋公、江人、黄人，盟于贳。杜预曰：贳，与贯相似，今梁国蒙县西北有贳城。《史记》：齐宣公四十九年，与郑人会西城，伐卫取�笄稹ｊ圩魇溃�又讹世为�笠病Ｊ标垡馗鞘粑馈：何�蒙县地，元帝封梁敬王子宣为贳乡侯。晋仍属蒙县。隋初为济阴县地。开皇六年，置黄县于此。十八年，改为蒙泽县，属曹州。大业初废。唐武德四年，复置蒙泽县，仍属曹州。《括地志》：贳城今蒙泽城。是也。贞观初县废。旧《志》：蒙泽城在济阴县南六十五里。今亦见河南商丘县。○亳城，在县南二十里曹南山之阳，旁有蒙城。又漆园城，《一统志》：在今县西北五十里。《括地志》：漆园故城在冤句县北十七里，庄周尝为漆园吏。是也。今与蒙、亳等城俱见河南商丘县。

○曹南山在县南八十里。《诗》：荟兮蔚兮，南山朝��齐。《春秋》：僖十九年，盟于曹南。是也。俗谓之土山。又有景山，在县东南四十里。《志》以为卫《诗》所咏之景山，误也。○左山，在县西北六十五里。《水经注》谓之左冈。冈西南去济阴城五里，所谓左城也。冈阜连属，林木交映，盖即陶丘之别阜矣。今山与曹州及定陶县接界。

黄陵冈县西南六十里。黄河经其下。宋嘉定十三年，蒙古陷济南，金兵二十万屯黄陵冈，分兵袭济南，为蒙古将木华黎所败，遂进薄黄陵冈。金兵陈河南岸，蒙古兵下马接战，金兵败，溺死者甚众。木华黎遂陷楚丘，由单州趣东平，围之。又绍定五年，金主以汴京危急，帅诸军东行，进次黄陵冈，谋入开州，不果。元至正十一年，贾鲁开黄河故道，自黄陵冈南达白茅，放于黄�龉獭⒐�只等口，又自黄陵西至杨青村，合于故道，凡二百八十里有奇。冈之下，即黄陵渡也。二十一年，察罕图复汴梁，使舟师出汴，东略曹南，据黄陵渡。即大河津渡矣。明朝弘治十年，河决黄陵冈，坏张秋运道，刘大夏乃筑太行堤于曹、单二县南，以护漕河，嗣后以时修治。今亦见河南仪封县。

○黄河县南五十里。自河南仪封县流入县界，又东入单县界，所管河岸，长九十里。《志》云：黄河旧流自河南祥符县荆隆口，径兰阳、仪封入县境，分为二支：其一东南流，由贾鲁河径单、丰、沛、砀山、萧，至徐州入泗，此近时河道也。其一东北流，经定陶及曹州界之高二庄，由郓城、寿张，至张秋之沙湾，入会通河，此故道也。弘治中，河水大决，冲会通河，自黄陵冈筑东北一支，河流遂尽出于南。今县北三十里曰旧黄河。自仪封东北至定陶县界，旧时所管河岸长四十里，今淤。《河渠考》：县西南有梁靖口，黄河冲要也。成化六年，刘大夏疏贾鲁河，自梁靖口出徐州。嘉靖七年，大河复决于此。又有武家、王家二坝，隆庆六年筑，迎溜扫湾，逼近老堤，最为险要，而武家坝尤甚，此坝溃决，则城武、金乡皆成沮洳。且东邻闸河，防遏最要。万历十七年，武家坝外渐成滩淤矣。又黄水，在县西十里，盖即故黄河之支流，今亦淤。○贾鲁河，在县西四十里，元至正中，贾鲁所开也。由黄陵冈至杨青村，弘治以前，犹为运道。自塞黄陵冈，而此河遂淤。稍南即大河洪流矣。

济水县北三十里。《水经注》：济水自荥泽东流，经济阴乘氏县西，分为二渎，其南渎为菏水，东南流，至山阳湖、陆县，与泗水合。其东北流入巨野泽，又东北过东郡寿良县西界，北径须昌、�铣牵�至临邑县四渎津口，与河水会，此济水旧道也。今县北及定陶县境，犹有故济堤，而济渎堙废。

五丈沟县西南五十里。《水经注》：南济又东北合菏水，水渎上承济水于济阳县东，世谓之五丈沟。又县北有新沟。《水经注》：瓠子河自濮阳南出，至济阴句阳县南为新沟。是也。今皆涸。

○鹿城乡在县东北。刘昭曰：乘氏有鹿城乡。《水经注》：僖二十一年，宋人、齐人、楚人，盟于鹿上。盖此地也。杜氏以原鹿为鹿上。原鹿，见江南太和县。

周桥在县东北。隋大业九年，济阴孟海公作乱，保据周桥，众至数万，寻据曹、戴二州。唐武德四年，窦建德克周桥，擒孟海公。戴州，今城武县也。

定陶县州东南五十里。东至城武县五十里。春秋时曹地。秦置定陶县。汉初，封彭越为梁王，都定陶。后为济阴郡治。甘露中，为定陶国治。后汉济阴郡亦治此。晋改为济阳郡治。刘宋为北济阴郡治。后魏仍置济阳郡，寻为西兖州治。隋属曹州。唐初因之。贞观初，省入济阴县，曰定陶镇。宋乾德初，置发运务于此。开宝九年，改转运司。太平兴国二年，建康济军。四年，置定陶县隶焉。熙宁四年，军废，县属曹州。元�坛酰�复置广济军于此。金军废，县仍属曹州。元因之。明朝洪武初，省。四年，复置县，属济宁府。正统十一年，改今属。编户十九里。

○陶城在县西。《志》云：尧初居此，故曰陶唐。春秋时为曹地，范蠡以陶为天下之中，诸侯四通，货物所交易，乃居陶，为陶朱公。《战国策》：楚人说顷襄王，外击定陶，则魏之东外弃。又秦穰侯邑于此，所谓侵刚寿以广其陶邑者。《史记·齐世家》：苏代曰，有陶平陆，梁门不开。《韩非子》：魏安�鹜豕ゾ√铡⑽乐�地。《吕氏春秋》：举陶削卫，地方六百里。秦置定陶县，二世二年，沛公、项羽攻定陶。又章邯击楚军，大破之于定陶，项梁死。汉五年，军灭项羽，还至定陶。既而封彭越于此，都定陶，自是常为郡国治。后汉元和二年，东巡，耕于定陶。兴平二年，曹操败吕布于定陶，拔其城。《通释》：济阴县东北三十七里，即定陶故城，曹所都也。平陆，见汶上县。

三�某�在县北。亦曰三��亭。《尚书·大传》：汤伐桀，桀败走三��，汤并伐之，俘厥宝玉。孔安国曰：即今定陶。杜佑以为在济阴也。《寰宇记》云：在今县西南十里。��，亦作��。○荆城，在县东北二十里。《皇览》曰：战国时，庞涓与孙膑相持处。又十里为海城，相传隋末贼帅孟海公陷曹州时所筑。

○仿山县北十五里。《志》云：曹国十五世皆葬此，积壤之高，仿佛如山，因名。

陶丘《志》云：在县西南七里。《禹贡》：济水东出于陶丘北。郑玄曰：陶丘，在定陶县西。《尔雅》：山再成曰陶，成犹重也。《帝王世纪》：舜陶于河滨，丘因以名。墨子谓之釜丘。《竹书》：魏襄王十九年，薛侯来会王于釜丘。是也。《帝王世纪》：定陶西南有陶丘亭。

○黄河旧在县西二十五里。南自曹县夏侯浅，北至曹州程义浅，所管河岸，长十九里。今废。又济水，在县东北。《水经注》：南济水东北径定陶故城南，又屈从东北流，而右合菏水。今淤。

菏水县北二十五里。旧自曹州流入界。又�鹚�在县西北十里。《通志》云：汉高于此筑受命坛。今俱堙废。○黄水，在县东北，大河支流也。明初，自河南封丘县引河，经长垣、东明，而东历曹县及县界，又东入成武县境。今堙。

○彭越台县东一里。亦曰梁王台。相传彭越所筑，今高阜隆起，即故址云。

沂州府东三百六十里。东至江南海州二百二十里，南至江南邳州二百八十里，西南至南直徐州三百五十里，北至青州府四百四十六里，东北至青州府莒州二百七十里。

《禹贡》徐州地。春秋、战国时，为齐、鲁二国境。秦置琅邪郡。汉为东海、琅邪二郡地。后汉为琅邪国。晋因之。刘宋亦曰琅邪郡。后魏因之。永安二年，兼置北徐州。后周改曰沂州。隋因之。大业初，亦曰琅邪郡。唐复曰沂州。天宝初，又为琅邪郡。乾元初，复故。宋仍曰沂州亦曰琅邪郡。元属益都路。明朝洪武初，以州治临沂县省入，寻改属济宁府。五年，改属济南府。十八年，改今属编户百五十里，领县二。

州南连淮、泗，北走青、齐，自古南服有事，必繇此以争中国。句吴道末口见江南山阳县，以侵齐伐鲁。越人既灭吴，亦出琅邪以觊觎山东也。其后历秦、楚之际，及两汉之衰，奸豪往往窟穴于此。岂非以联络海岱，控引济河，山川纠结，足以自固，而乘间抵隙，又有形便可资哉？晋末，刘裕越沂水而复青州。后魏尉元亦沿沂、泗而争淮北。南北纷纭，琅邪大抵为兵冲。唐之中叶，淄、青擅命，则守在沂、密，及宋、金之末，州境最为多事，盖形势使然也。明太祖平山东，亦命徐达先下沂州，遂长驱而北，诚齐、鲁之噤喉矣。

○临沂废县今州治。汉临沂县属东海郡。后汉改属琅邪国。晋因之，后省入即丘县。隋开皇十六年，复置为沂州治。《志》云：汉县治在今州北五十里，隋始置于此。唐、宋因之。明初，县省。今州城，元末故址也。吴元年，�嬉宰┦�，自是相继修葺，周九里有奇。

即丘城州东南五十里。孟康曰：春秋时之祝丘也。桓五年，城祝丘。又庄四年，夫人姜氏享齐侯于祝丘，即此。后讹为即丘。汉置县，属东海郡。后汉改属琅邪国。晋因之。刘宋时，为琅邪郡治。后魏因之。梁普通五年，遣将彭宝孙拔琅邪。七年，将军彭群等围魏琅邪，魏遣兵救却之，即此城也。后齐亦为琅邪郡治。隋废郡，寻并县入临沂。《通志》：即丘城在州西二十里。误。

开阳城州北十五里。春秋时禹阝国。禹阝，读禹。昭十八年，邾人入禹阝，后属鲁。哀三年，季孙斯、叔孙州仇城启阳。杜预曰：即故禹阝也，亦曰开阳。荀子说齐相：楚人则有襄贲、开阳，以临吾左。是也。汉置启阳县，属东海郡，后以景帝讳，改曰开阳。后汉仍属东海郡。元和中，琅邪王京都莒，请徙宫开阳，以华、盖、南武阳、厚丘、赣榆五县，易东海之开阳、临沂，许之。遂为琅邪国治。晋因之。刘宋移郡治即丘，县并入焉。

襄贲城县西南百二十里。战国时齐邑也。鲁连子称陆子谓齐�耐酰�鲁费之众臣甲舍于襄贲，即此。汉置襄贲县，属东海郡。贲，音肥。后汉及晋因之。宋仍属东海郡。或曰，东晋时，县徙于东南境淮水北岸，即今江南安东县治也。又有钟离城，《志》云：与襄贲城相对，后魏时尝侨置县于此。○向城，在州西南百里，春秋时小国也。隐二年，莒人入向。桓十六年，城向。僖二十六年，公会莒子、卫宁速，盟于向。宣四年，公及齐侯平莒及郯，莒人不肯，公伐莒，取向。襄二十年，仲孙速会莒人盟于向。皆此地也。杜预曰：东海[C051]县东南有向城。又谯国龙亢县东南有向城。[C051]县，在今峄县境内。龙亢，今江南怀远县也。《寰宇记》：莒州南七十里有向城。说皆未核，惟州境之向城为近之。盖向先为国，后并于莒，而或属莒，或属鲁，以摄乎大国间也。今为向城镇，亦与峄县界相接。

魏其城在州南。汉县，属东海郡，高帝封功臣周止为侯邑。景帝初，改封窦婴于此。武帝又改封胶东康王子昌为侯邑。后汉省。又兰山城，在州西。《唐志》：武德四年，置兰山、临沭、昌乐三县，属沂州。六年，俱省入临沂。○鄄城废县，在州东北，汉东郡属县也，东晋侨置于此。永和十二年，燕将王腾寇鄄城，徐州刺史荀羡击却之，即此城也。

中立城州东北三十里。春秋时鲁邑。《左传》：隐七年，夏城中丘，书不时也。或谓之诸葛城。诸葛武侯，琅邪人，相传曾居此。○穆公城，在州西北九十里，相传鲁穆公所筑，东有九女墩，南有青驼镇。州东五十里又有康王城，前有沙阜墩，谓之康王射箭台，俗名故县城。或曰临沂县尝治此。

○艾山州西二十五里。《左传》：隐六年，公会齐侯于艾。即此。或以为艾陵，误也。又五坪山，在州西四十里，五峰相连，其上平坦，因名。○层山，在州南九十里，有数山相连属。又有宝山，在州西南九十里，上有银坑。《志》云：宝山旁有乔家、黄泥、黑渗、白扭、双眸等洞，元时取银矿于此。又炉山，在州东北六十里，旧产金。

沂山州东五十里。以沂水所经而名。又州东北六十里有汤山，亦曰温泉，山下有温泉，流为汤河。《志》云：州北七十里有唐山岭。又有大峪岭、走马岭，俱险峻。

抱犊崮州西南百二十里。上平坦，垣墙四周，内有清泉，可以避兵。旁又有柱子崮山，与峄县接界，即君山也。又石城崮，在州西南九十里，上有龙潭。

○沂水州东二里。源出青州府临朐县沂山，流经沂水县及蒙阴县境，又南流入州界。《春秋》：哀十八年，晋以诸侯之师伐齐，南及沂。是也。又西南流合费县之礻方水，环城东而南，分流入三十六湖，东通沭水。又南经郯城县西，又西南合白马湖，又南合氵加河，至江南邳州，合泗入淮。《禹贡》曰：淮、沂其��。《职方》：青州，其浸沂、沭。《汉志》：沂水过郡五，行六百里。郡五：泰山、城阳、琅邪、临淮、东海也。北魏尉元言：南国遣兵向青州，水路必由泗入沂，溯沂而经东安，乃可至青州。是矣。东安见沂水县。

沭水州东五十里。源亦出临朐县之沂山，历沂水县及莒州境，西南流入州界，合诸溪涧水，经郯城县，又东南入江南沭阳县境。又州东北六十里有汤河，亦流入于沭水。○礻方水，在州北二里。出费县大�︶模�东南流入州境。又东经城北，合于沂水，二水潆洄，谓之两河口湾。《志》云：水名礻方者，其地为古礻方田。《左传》：郑伯请以泰山之礻方易许田者也。

氵加水州西南九十里。源出费县山谷中，南流入境。又东分一支，入州西南三十里之芙蓉湖，溉田甚广，所谓东氵加河也。其西氵加河出峄县君山，东南流，合于东氵加河。又西南经峄县界，合[C051]水而入江南邳州界。《志》云：西氵加河在州西北二十里。今详见峄县及邳州。○涑水，在州西二十里，源出费县南天井汪，流经州境，又东入于沂水。

渔沟湖州西南三十五里。源出宝山，东南流，汇而为湖，其下流复西南出，合于东西二氵加水。又州西南二十五里曰泥沱湖，中有圆洲，四面水环如镜。迤南又有芦荡、柳庄二湖。又西南五里曰芙蓉湖。○藻沟湖，在州北四十里，夏秋水聚，一望无际，或谓之渔梁沟，东入沭水。迤北曰长沟湖。又有琵琶汪，在州东南二里，元末平章王信蓄水灌田处也。每城壕水溢，则从此以达沂河。○长亭池，在州北七十里，其相近者又有常汪、柳行等池，俱流入沂河。

孝感泉在州北二十五里王祥墓侧。《志》云：沂水入州境，径诸葛城，又南径王祥墓西，孝感水入之。是也。又白马泉在州南七里，又南二里有马跑泉，州北五十里又有桃花阜泉，俱流入沂河。

小河堤在城北。元人所筑，以防涑水冲啮。又北五里有苏家堤，又北五里曰安净堤，皆元筑。○益都路堤，在州东二十里，元时州属益都路也。又州南六十里有石拉堤，俱元人所筑，以捍水患。

○�デ鹗�在州东北。梁普通五年，彭宝孙克魏琅邪，进拔�デ穑�既又拔魏东莞。即此。○卞庄，在州西南，东氵加水所经也。又西南有三合村，与峄县接界，东西二氵加水及鱼沟水合流于此，因名。《志》云：州西南九十里有罗滕镇巡司。

义桥在州西。唐乾符三年，王仙芝等寇沂州，天平军奏，遣将士张晏等赴救，还至义桥，闻北境复有盗起，留使捍御，晏等不从，噪还郓州。即此。○次睢之社，在县境。《后汉志》临沂县有丛亭。《博物志》：县东界次睢有大丛社，民谓之食人社。《左传》：僖十九年，宋襄公使邾文公用曾阝子于次睢之社。谓此。

郯城县州东南百二十里。东至江南海州百二十里，东南至江南宿迁县百八十里，西南至江南邳州百六十里。古郯子国也。秦末，置郯郡。汉置郯县，为东海郡治。后汉徐州治焉。晋亦为东海郡治。后魏属东海郡。东魏武定八年，改为郯郡治。隋初郡废，县属泗州。大业初，属下邳郡。唐武德四年，县属邳州。贞观初，省县入下邳，寻复置，又省入临沂。宋、金因之。元末，复置郯城县，属沂州。今编户六十二里。

○郯城县西南百里。古郯国治此。《春秋》：宣四年，公及齐侯平莒及郯。襄七年，郯子来朝。昭十七年，复来朝。《战国策》：楚人说顷襄王膺击郯国，大梁可得而有。《竹书》：晋烈公四年，越子朱句灭郯。秦二世二年，秦嘉等起兵围东海守于郯。东汉初，董宪据郯，刘永立为海西王。建武五年，董宪与刘纡败于昌虑，走保郯。帝幸郯，留吴汉攻围之。汉拔郯，董宪走朐。初平四年，曹操攻徐州牧陶谦于彭城，谦败走保郯，操攻之，不能克。兴平元年，曹操复击破刘备于郯东。皆此地也。后魏为郯城戍。《城冢记》：郯城在沂、沭二水间，城周十余里，西南去邳州八十里。今与江南邳州接界。《志》云：古郯城在县东北。似误。

○马陵山县东十五里。《志》云：山在沂州东九十里。盖其山冈阜绵亘，凡百余里，北接沂州，南抵宿迁，陵阜高耸，若马首之昂起，故名。或以为即古之琅邪山。有由吾洞，甚深邃。○石梁山，在县西北六十里，有巨石如梁，名天生桥。《志》云：县境有白石山，高齐立太平观于此，以居褚伯玉处也。

苍山县东北九十里。东望沧海，汪洋无际，因名。宋绍兴中，魏胜复海州，遣将入沂州，降其众。既而金人围海州，沂民壁苍山者数十万，金人围之，久不下。寨首滕��告急于胜，胜击寇却之，入寨，为金人所围，胜度其必复攻海州，因间出寨趣还，金人果解苍山之围，攻海州，胜复败却之。是也。下有牛口峪，其相连者又有七岌山。

羽山县东七十里，与江南赣榆县接界。前有羽潭，一名羽池。《左传》：鲧化为黄龙入于羽渊。是也。今详见赣榆县。又县有三公山。后汉建安六年，曹操遣夏侯渊、张辽，围太山屯帅昌�裼诙�海。辽说�窠担�单身上三公山，拜�衿拮印；蛞晕�即马陵山也。

○沭水县东十里。《志》云：沭水径马陵山东，复东南流入江南沭阳县界。又沂水，在县西二十里。自沂州南流经此，又西南入邳州界。○白马河，在县西北五里，源出县东北之九龙山，经县西南，而入沂水。

大方湖县西南十五里。方广百亩，有蒲鱼之利。其下流亦入沂水。

○磨山镇县西北五十里。其地有磨山池，镇因以名。北去州七十里。《志》云：县旧有道平、解村二驿，又有磨山巡司，今皆革。

费县州西北九十里。北至青州府蒙阴县百二十里。古费国地，后为鲁季氏邑。汉置费县，属东海郡，高帝封功臣陈贺为侯邑。后汉属泰山郡。晋属琅邪国。刘宋为琅邪郡治。后魏因之。隋属沂州。唐、宋因之。今编户七十五里。

○费城县西南七十里。《志》云：鲁懿公子大夫费伯邑。《春秋》：隐元年，费伯帅师城郎。是矣。僖元年，公赐季友汶阳之田及费，自是为季氏邑。襄七年，城费。昭十二年，南蒯以费叛。是也。汉置县治此。后汉移理薛固，在故城之南，寻又移理礻方城。后魏太和中，自礻方城移治阳口山，今县西北二十五里故费城是也。隋开皇三年，复还礻方城，即今县治。杜佑曰：礻方，郑邑也，在故费县东南。《春秋》：隐八年，郑伯使宛来归礻方。即此。

颛臾城县西北八十里。在蒙山之阳，鲁附庸国。《论语》：季氏将伐颛臾。谓此。城东南十里曰南武阳城，汉县也，属泰山郡。后汉及晋因之。刘宋曰武阳县。后魏属东泰山郡。隋开皇十八年，改曰颛臾县，属沂州。唐初因之。贞观初，省入费县。《志》云：故城在今县西北七十里。

南武城故城在县西南九十里。鲁邑也。《春秋》：襄十九年，城武城，惧齐也。昭二十三年，邾人城翼，还自离姑，武城人塞其前，邾师过之，遂取之。又哀八年，吴伐我，子泄率故道险从武城。杜预曰：子泄，本鲁人，故由险道，欲鲁为备。是也。《论语》：子游为武城宰。又云：子之武城。《孟子》：曾子居武城，有越寇。皆此。后亦谓之南城。齐威王谓魏惠王，吾臣有檀子者，使守南城，楚人不敢为寇。是也。汉置南城县，属东海郡，亦曰南成。武帝封城阳共王子贞为南成侯。后汉改属泰山郡，晋因之。咸宁中，以羊祜为南城人，置南城郡封祜，祜不受。寻曰南武城县。刘宋复为南城县。后魏因之，属东泰山郡。后齐省。或曰：南武城一名石门城，以城在石门山下也。《论语》：子路宿于石门。即此。今为石门社，翼、离姑，皆在武城南，故邾邑也。

东阳城在县西南七十里。鲁邑也。《左传》：哀八年，吴伐我，克东阳，而进舍于五梧，明日舍于蚕室。三邑皆在县境。《吕氏春秋》：夏孔甲游于东阳。即此邑也。刘昭曰：南城县有东阳城。是也。今为关阳镇，置关阳川巡司于此。又五梧城在县西。哀二十五年，公至自越，季康子、孟武伯，逆于五梧，公宴于五梧，即此。

华城县西北六十里。汉置华县，属泰山郡。后汉并入费县。初平四年，陶谦遣别将守阴平，利曹嵩宝袭杀之于华、费间，即此。晋复置华县，属琅邪郡，后废。阴平，见江南沭阳县。○防城，杜预曰：在华县东南。《左传》：隐九年，公会齐侯于防。庄二十二年，公及齐高�得擞诜馈６�十九年，城诸及防。又襄十二年，城防，臧武仲食邑于此。十七年，齐高厚围臧纥于防。二十三年，臧纥自邾如防。皆此邑也。亦谓之东防城，以别于金乡之防城云。诸即今之诸城县。

舆城在县西。杜预曰：南武城西北有舆城。哀十四年，司马牛卒于鲁郭门外，葬诸丘舆，即此城矣。又原宪城，在县西北百十里。或曰原宪所居。又有郑城，在县西南七十里，相传郑玄所居。

○蒙山县西北五十里。跨蒙阴、沂水二县界。《禹贡》：蒙、羽其艺。《鲁颂》：奄有龟、蒙。《论语》谓之东蒙。《孟子》云：孔子登东山而小鲁。东山，即蒙山也。山顶有白云岩，产云茶，下有蒙城。刘芳《徐州记》：蒙山高四十里，长六十九里，西北接新泰县界。一云：泗水县之龟山，其址与蒙山相接，绵亘盖二百余里，故《诗》以龟、蒙并称也。宋泰始七年，桓崇祖自郁州将数百人入魏境七百里，据蒙山。魏东兖州刺史于洛侯击之，引还。梁天监五年，遣角念将兵屯蒙山，招纳魏兖州之民，降者甚众。魏将毕祖朽击念，走之。其山西峰类龟，俗谓之龟蒙顶。《金史》：石�制普哦纪场⒗畎酝踔�兵于龟蒙山。即蒙山也。又有聪山在县西北百三十里。

大沫崮县西南六十里。根盘三十里，壁立干霄，如巨柱之擎天也。《志》云：县山以崮名者，若太平、不老、佛耳、云头之类甚众。又一泉崮，在县西南八十里，上有泉一泓，虽旱不涸。又大�Ω罚�在县西南百里，亦曰大�︶模�一名货郎阜，礻方水发源于此。

○礻方水县西南五十里。出大�Ω罚�东流入沂州。又浚河，在县西北三十里，源出聪山，东南流，合于礻方水。《志》云：县东又有洪河，出县北三十里紫金关三山下，南流三十里入浚河。又有塔石河，源出蒙山，亦南流入浚河。

蒙阳河县西北五十里。发源蒙山下，东南流，入于沂河。又猪龙河，在县南六十里，出费县马陵山，东北流，入于礻方河。○天井汪，在县南四十里。《志》云：源自平地涌出，其下流即涑水也。

○密如亭在县北。《左传》：闵二年，莒人归共仲及密。杜预曰：费县北密如亭。是也。又有台亭，在县东南。襄十二年，莒人伐我东鄙、围台。杜预曰：费县南有台亭。是也。○毛阳镇，在县西北百里，有毛阳川巡司。《志》云：县境巡司凡二，毛阳川及关阳川是也。