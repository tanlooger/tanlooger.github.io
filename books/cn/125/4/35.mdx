---
---
---
title: 卷三十五
---



◎山东六

◇青州府东至莱州府三百十六里，东南至海五百里，南至兖州府沂州四百四十六里，西南至兖州府四百二十里，西至济南府三百二十里，东北至海百八十里。自府治至布政司见上，至江南江宁府千五百里，至京师千里。

《禹贡》青州地。春秋、战国为齐地。秦置齐郡。汉因之，又分置北海郡。后汉为齐、北海、乐安三国地后汉青州理临��。永嘉末，陷于石勒后赵冉闵之乱，段龛据此，寻为燕慕容恪所陷。其后南燕慕容德建都于此南燕于广固置燕都尹。义熙五年，刘裕灭之。宋仍为齐郡，兼置青州刘裕初平南燕，置北青州，治东阳，以广陵有南青州也。后省南青州，而北青州直曰青州。今详见州域形势。后魏及后周因之。隋初，郡废州存，炀帝复改置北海郡。唐复曰青州。天宝初，亦曰北海郡。乾元初，复故。寻曰平卢军节度。五代因之。宋仍曰青州亦曰北海郡。淳化五年，改军名曰镇海军。庆历三年，置京东东路于此。金曰益都府。元为益都路。明初，改曰青州府，领州一、县十三。今仍曰青州府。

府凭负山海，利擅鱼盐。班固曰：临淄，海、岱间一都会也。盖自太公建国以来，齐往往称雄于天下，历汉及晋，未始不以临�晡�三齐根本。后燕之亡也，潘聪说慕容德曰：青、齐沃壤，号曰东秦，土地二千里，四塞之固，负海之饶，可为用武之国。广固城，曹嶷所筑，山川险峻，足为帝王都。若得其地，闭关养锐，伺隙而动，此今日之关中、河内也。德用其说，遂复据有三齐。刘宋垣护之曰：青州北有河、济，又多陂泽，非敌所向。盖谓地险足恃也。宋乐史曰：营丘东道之雄，号称富衍，物产尤盛，盖太公由之以兴，管仲用之而霸。山东之国，齐为最强，地利然矣。

益都县附郭。古临淄地。汉置广县，属齐郡。后汉属齐国。晋属东莞郡。刘宋改置益都县，属齐郡。后魏因之。隋为北海郡治，自是州郡皆治此。今编户二百六十七里。

○益都城在今城北。汉益都城，在今寿光县北，北齐始移治齐郡城北。隋因为青州治，今城亦曰南阳城。宋武帝克慕容超，平广固城，以羊穆之为青州刺史。穆之乃筑城于阳水北，名曰东阳。其后复筑城于阳水南，名曰南阳。盖府城旧有二城，其北城即羊穆之所筑东阳城也。永初末，刺史竺夔守此，后魏攻围数月不拔。泰始二年，刺史沈文秀举兵应晋安王子勋，旁郡皆起兵应建康，合攻东阳，为文秀所败。既而文秀归顺，仍守东阳，后魏将慕容白曜攻围三年，无救而陷。魏人亦为青州治，普泰初，崔祖螭聚众围东阳，刺史王贵平拒却之。是也。《括地志》：东阳即郡治东城。曾肇曰：东阳府治北城，隋筑益都城，东阳并入焉。《齐乘》曰：府城为南阳城，其北为东阳城，东西长而南北狭，两城相对，抱水如偃月，因水以为隍，因崖以为壁。盖古合两城为一。宋时两城故址犹存。靖康兵烬，入金始并于南城。明洪武三年，因旧址�嬉宰┦�，环城为池。十一年，建齐藩，复因东阳城故址，修筑土城，寻以国除而止。今府城门四，周十三里有奇。

广县城府西南四里。汉县，高帝封召欧为广侯，宣帝又封淄川孝王子宽为广侯，邑于此。晋永嘉末，曹嶷改筑广固城，而故县遂废。《水经注》：浊水自为山东北流，径广固城西。城在废广县西北四里。水又东北径尧山东，又东北径东阳城北。○广固城，在府西北八里。《志》云：汉魏以来，青州并治临淄。晋永嘉末，刘聪将曹嶷为青州刺史，欲窃据东方，以临淄城大难守，乃于尧山南三里筑此城，名曰广固，以城旁有涧甚广，因以为固也。大宁初，后赵石虎攻克之，仍置青州镇焉。隆安三年，慕容德据此，其城四周绝涧，阻水深隍。德又于其中筑内城，亦曰小城。慕容超名广固内城南门曰天门，是也。义熙五年，刘裕攻广固，克其大城，超入保小城，裕筑长围守之，及城下，遂平其城隍，而改筑东阳城，为青州治云。《九域志》：广固城即古乐安城，在益都县西四十里误。

柳泉城在府东。汉县，属北海郡，宣帝封胶东戴侯子疆为侯邑。后汉省。晋隆安三年，慕容德攻广固，幽州刺史辟闾浑遣司马崔诞戌薄荀固，平原太守杨豁戍柳泉，诞、豁皆降于德。胡氏曰：薄荀，人姓名，因以名固，亦在广固城西。

○云门山府南五里。一名云峰山，山麓为花林疃，其上为大云顶，中有通穴如门，可容百余人，远望如悬镜，旁有黑龙洞及石井。又有水帘洞在其阴，或谓之劈头山，以与劈山相接也。《志》云：劈山在云门山东南，石壁自顶开裂，二峰屏峙，高插云霄，远望如刀劈状，亦谓之劈裂峰。其南曰八仙台，台之阿有皇化寺，今为广福寺。

尧山府西北八里。《三齐记》：尧巡狩时所登也。山南有二水，名东西丹水，广固城在其南。○驼山，在府西南八里，云门之右，以形似名。山阴有龙湫。又龙山，在府西二十里，有二山，俱蟠曲如龙形。又石膏山，在府西南二十五里，以石色润泽如膏也，南阳水出焉。《志》云：府西二十五里有九回山，回亦作会，俗名九扈山，北阳水出于此。

香山府东四十五里。孤峰独耸，绝顶有泉，冬夏不竭。山南又有龙女泉，《元和志》谓之箕山，《齐乘》以为琪山也。自山而南、而西，有群山联属，直接颜神镇。《志》云：郡境诸山，多在西南，东郊平原百余里，惟香山童然特峙云。

冶岭山在广固城西南。一名为山，浊水所出。亦谓之阳水，通谓之渑水，即今北阳水也。山麓有五龙口，北阳水所经也。刘裕伐南燕，南燕婴城拒守，经时不拔。河间人玄文说裕曰：昔赵攻曹嶷，望气者以为渑水带城，非攻可拔，若塞五龙口，城当自下。石虎从之而嶷降。后五日，大雨雷电震开。慕容恪攻段龛，十旬不拔，塞口而龛降。无几，雷复震开。今宜仍旧修塞。裕从之。超及城内男女悉皆脚弱，病者大半，城遂下。或曰：冶岭盖尧山别阜也。

○南阳水在城北。源出石膏山，东北流，经广县故城西。又东北有石井水注之，又北而东贯益都南北两城间，东合建德水，入巨洋水。或误为南洋水。元至正二十年，察罕围益都，遏南洋河以灌城，即是水也。水上有南洋桥，在城北门外。

北阳水在城西。源出九回山，东北径五龙口，又北径广固废城，又北径尧山，东至东阳城北。又东北径石槽城，又北至乐安合女水，又东北入巨淀。一名浊水，又名长沙水，亦谓之渑水。《水经注》：淄水合浊水，浊水东北径广固城西，亦曰渑水。石赵攻曹嶷于广固，望气者谓渑水带城，非可卒拔。南燕慕容超来，河冻皆合，而渑水不冰，超恶之。其臣李宣曰：渑水无冰，良由逼带京城，近日月也。超悦。既而刘裕来攻，议者谓塞五龙口，城必当陷。塞之，果验。又此水时有通塞，刘宋及元魏太和中，水尝竭而复流。古谚云：渑水不冰，瘦马不渡。盖谓此水。亦误为北洋水。元末，扩廓围益都，筑长围，决洋水灌城。即南阳、北阳二水矣。

淄水府西五十里。源出莱芜县原山，东北流经县界，而达于临淄，至乐安、寿光县入海。《禹贡》：潍、淄其道。此淄水也。《汉志》：淄水出源山东，至博昌入[1111]。今淄水出颜神镇东南二十五里岳阳山东麓，东北流径莱芜谷，又北径长峪而东流，圣水入焉。又东北径牛山，折而北，天齐渊水入焉。又北渐临淄东城，又东北径安平故城北，又东北径乐安县东南、寿光县西，又北入巨淀，注马车渎，合时水入海。淄多伏流，潦则薄崖，涸则濡�疃�已，俗谓之九�钍�八漏。《晋书》：永和十二年，燕慕容恪引兵击段龛，未至广固百余里，龛帅众逆战，恪大破之于淄水。即此。

弥水在府东北。源出临朐县沂山西麓。弥，一作渳。又《国语》谓之具水，袁宏以为巨昧，王韶以为巨蔑，或曰朐弥，或曰巨沫，实一水也。又《后汉书》以为巨�髂�，《后魏书》以为氵巨液。自沂山而东北，经临朐县东南，熏冶泉入焉。又东经覆釜山，又北经委粟山，又东北合逢山石沟水，又北经府城东北建德水，合南阳水入焉。又东北康浪水入焉。又北径寿光县东，又东北下黑冢泊入海，亦谓之巨洋水。《汉志》：洋水出石膏山。盖误以南阳水为洋水也。

孝妇河在颜神镇南三里，其地亦名秋口。《志》云：孝妇河本名龙水，亦曰笼水，又名孝感泉。《水经注》：龙水南出长城中，今颜神镇有孝妇祠，祠下即古齐筑长城处也。西径莱芜山阴，北入济南府淄川县界。今详见济南府邹平县。○七里河，在府南，源出劈山之阴。又有石井水，亦出劈山，流经废广县城东，七里河流合焉，经府城南，又东北入南阳水。又城西有石子涧，流合石井水。

○颜神镇府西南百八十里，接莱芜、淄川二县界。以齐孝妇颜文妻居此而名。地宜陶，又产铅及煤，居民稠密，商旅辐至，设巡司及税课局于此。《舆程记》：镇北去淄川县三十里，西南去章丘县百里。嘉靖十七年，山寇作乱，专设通判一员驻札。三十七年，筑城于此，为守御之备。○金岭镇，在府西北七十里，西南去淄川县五十里，盖接境处也。向有金岭马驿。又府城北有青社马驿。旧青社、金岭，皆置递运所，今革。

青石冈在颜神镇西南。两山壁立，连亘数里，南走淮、徐之道也。又石棚寨，在府西南山谷间，明永乐中，妖妇唐赛儿作乱，保据于此。○氵巨液戍，在府东北弥水上。《后魏书》：太和十六年，青州氵巨液戍获白雉一头，时以为瑞云。

石楼在府西。唐天复三年，朱全忠将朱友宁攻王师范，拔临淄，进攻青州，师范帅登、莱兵拒之。于石楼为两栅，友宁进攻，师范奋击败之，斩友宁，逐北至米河。米河即巨沫水也。时汴兵盖南趋临朐，故师范追之于巨沫水上。○好石桥，在府西南，元末，察罕遣军破益都贼将毛贵于此。

临淄县府西北三十里。西至济南府淄川县九十里。古齐都也，齐献公自薄姑徙临淄，即此。汉置临�晗兀�为齐郡治。后汉为齐国治。又青州亦治此。晋、宋及后魏因之。后齐以齐郡治益都，临�攴先胙伞Ｋ蹇�皇十六年，复置临淄县，属青州。唐、宋因之。元至元三年省入益都县。十五年，复置。今土城周四里，编户六十一里。

○齐城在县城北。亦曰齐国，城址周四十里，自齐献公以下皆都此。《齐记》：古齐城周五十里，有十三门，其西曰雍门。《左传》：襄十八年，晋及诸侯伐齐，伐雍门之荻。己亥，焚雍门。哀十三年，陈恒杀阚止，大陆子方出雍门奔卫。《战国策》：孙子说田忌轻车锐卒冲雍门。又齐王建入朝秦，雍门司马入谏。是也。《说苑》：韩娥东至齐，乏粮，过雍门，鬻歌于市。其南曰稷门。昭二十二年，莒子如齐莅盟，盟于稷门之外。《战国策》：谈说之士，会于稷下。盖齐人于稷门立学舍也。《史记》：齐宣王喜文学游说之士，是以齐稷下学士复盛，且数百千人，荀卿尝为稷下祭酒。郑玄曰：稷下生齐人，亦号曰棘下生也。其西南曰申门，门外有申池。文十八年，齐懿公游于申池，邴蜀��、阎职二人弑公，纳诸竹中。襄十八年，晋伐齐，焚申池之竹木。杜氏曰：齐城无池，惟南城西门有池，门因以池名。又《晋书》：慕容德宴庶老于申池，左太冲以为昭华池也。西北有扬门。襄八年，范鞅门于扬门。又州绰门于东闾。杜预曰：扬门，齐西门，东闾，齐东门也。又东南门曰鹿门。昭十年，国人追败栾施、高疆于鹿门，遂来奔。《括地志》以为武鹿门，此古门之可考者也。又有郭关，则齐郭门也，田氏杀阚止于郭关，是矣。其章华东门，则齐宫门也。�耐醵�十六年，苏代自燕入齐，见于章华东门，是矣。秦灭齐，因故城置齐郡，其后项羽封田都为齐王。汉有天下，封庶长子肥为齐王，皆即故城都焉。所谓临�晔�万户，天下之雄国也。景帝时，七国反，齐独以临�昃苁亍：蠛撼酰�为张步所据。建武五年，耿�翁植剑�拔临�甓�守之，步引兵至临�甓�，将攻�巍｛蜗瘸鲽晁�上，遇步前军，恐挫其锋，令步不敢进，乃引归小城，陈兵于内，分兵陈于城下，直前会战。�紊�王宫坏台望之，锋既交，乃自引精兵横突步陈，大破之，帝亦寻至临�昀途�。盖临�暧写蟪牵�又有小城也。魏晋以来，皆承旧制。永嘉丧乱，始渐衰耗。今县盖隋所改置，在故城西南隅，其城历代完毁不一，今仅有土垣而已。

安平城县东十九里。本齐邑。《史记·齐世家》：平公割齐安平以东为田氏封邑。�耐跄�，燕师入齐，齐田单走安平。既而齐襄王封单为安平君。是也。汉置东安平县，属�甏ü�。应劭曰：博陵有安平，故此加东。后汉改属北海国。世祖封�甏ㄍ踝用�为安平侯。晋改属齐国。刘宋曰安平县，仍属齐郡。后魏因之。北齐废入临�辍Ｌ莆涞滤哪辏�复置安平县，属青州，八年废。《志》云：城内有石槽，俗因谓之石槽城。

西安城县西北三十里。或曰：春秋时之渠丘也。昭十一年，楚申无宇曰，齐渠丘实杀无知。杜预曰：渠丘，今西安也，齐大夫雍廪邑，北距时水。汉置西安县，属齐郡，武帝封李朔为轵侯，食邑西安。后汉建武五年，耿�翁终挪剑�步使其弟蓝将精兵守西安，以诸郡兵守临�辏�相距四十里。�谓�军画中，居二城间。�问游靼渤切《�坚，蓝兵精，临�晁浯螅�实易攻。乃佯言攻西安，而袭攻临�辏�拔之。蓝惧，弃西安，走剧。晋仍属齐国。刘宋及后魏属齐郡。北齐废。

画邑城县西北二十里。齐邑也。孟子去齐，宿于画。又乐毅伐齐，闻画邑人王�煜停�即此。后汉耿�喂フ挪剑�进军画中。章怀太子曰：即画邑也，以澅水而名。○时水城，在县西北三十里，刘宋置高阳县，后魏因之。隋开皇十六年，析高阳置时水县。大业初，俱废入临淄。唐武德四年，复置时水县，属青州，八年废。今高阳见高苑县。又索头城，在县东南二十里，女水之南，相传后魏将慕容白曜攻宋青州刺史沈文秀于东阳，因筑此城，南人呼魏人为索头也。

○牛山县南十里。齐景公登山流涕处。孟子所云牛山之木尝美者。徐�弧镀攵几场吩疲号Ａ胝蚱淠稀Ｎ酱恕Ｆ湎嘟诱咴惠送飞剑�一名驼头山，又名鼎足山。《晋书·载记》：慕容德北登社首山，东望鼎足者也。上有齐桓公及管仲冢，又桓公女亦葬焉。女水出于此。《括地志》：鼎足山一名牛首�龈裕�在县东十五里。又县南十五里有�采剑�《诗》所云遭我乎�仓�间者。《汉志》作��农山。又有南郊山，在县东南十五里。下有天齐渊。一名南野山。○稷山，在县西南十三里，上有稷祠，或曰齐稷门，稷下之名以此。又县西二十里有愚公山，山北为愚公谷，时水径其下。其南有杜山，相传齐宣王猎于此。

商山县西八十里。一名铁山，跨益都、临淄、新城三县界。崔琰《述征赋》：涉淄水，过桓都，登铁山，望齐密。是也。《晋书》：慕容德立冶于商山，置盐官于乌常泽，以广军国之用。《魏书·食货志》：崔亮言南青州苑烛山，齐州商山，并是往昔铜官。《元史·合剌普华传》：尝以事至益都，于四脚山下置广兴、商山二冶。即此。

营丘在故齐城内。旧《志》：在县北百步外城中。《史记》：太公都营丘，后五世胡公迁薄姑，弟献公又徙临淄。今昌乐县本汉营陵县，陵与丘同义，当是太公所封也。《水经注》：《尔雅》水出其前，右为营丘。营陵城南无水。异《尔雅》之文，不得以为营丘矣。营丘，山名也。《诗》：子之营兮。今临淄城中有小丘，周三百步，高九丈，淄水出其前，与《尔雅》符。郭璞言：齐之营丘，淄水径其南及东。是也。其外郭即献公所徙临淄城，世亦谓之卤城。齐�耐醴パ啵�卤其民实居郭中，因名也。《通典》：临淄一名营丘，少�┲�代，有爽鸠氏，虞夏时有季�В�汤末有逄公伯陵，殷末有蒲姑氏，皆为诸侯国于此。周成王时，蒲姑与四国作乱，成王灭之，以封太公，后徙临�辍Ｒ嗥涞匾病？子贝镌唬河�丘临�晁�上，故曰临�辍Ｏ坠�之徙，犹晋氏之深翼居绛，其实一城也。顾氏曰：《班志》云，临淄名营丘，此犹晋迁于新田，而仍谓之绛；楚迁于若阝，而仍谓之郢。盖因临淄城中有小丘，而系以旧名，非即古营丘也。《晋·载记》：慕容德如齐城，登营丘。即此地也。杜氏又谓临淄后为营陵。夫《汉志》明言齐郡治临�辏�北海郡治营陵，岂一城乎？《通志》又云：营丘城在今县西北二里。亦误也。

�沃杏�在县西南。《志》云：自临淄西南至莱芜，有长峪，界两山间，长三百里，中通淄河。《左传》：襄二十五年，闾丘婴与申鲜虞乘而出，及�沃小０�十四年，子我出，陈氏追之，失道于�沃姓咭病＝衿涿襻詈凡皇豆俑�，为盗贼之薮。

○淄水在城东。《志》云：淄水东北经牛山西。又东，天齐水出焉。过县东，入乐安县界。《战国策》：田单为齐相，过淄水，见老人涉淄而寒，解裘衣之。又淄水在城南，渑水在城北，鲁仲连谓田单骋乎淄、渑之间。《淮南子》：易牙尝淄、渑而别之。是也。后汉建武三年，耿�喂フ挪剑�拔临淄，军于淄水上。即此。

渑水在县西。源出故城西南之申池，分为二流：西流曰系水，北流曰渑水。《左传》：昭二年，晋侯与齐侯宴，齐侯曰：有酒如渑。是也。北流至博兴县界，入于时水。又系水自县西而北流二十五里，复分二流，俱入时水。《水经注》：渑水出营丘城东，世谓之汉凑水，西经乐安、博兴，与时水合。

时水在县西南二十五里。其地名矮槐树，旧置邮亭于此。平地出泉，谓之曰而彡。《左传》：襄三年，齐侯与晋士�趁擞诙�彡外。哀十四年，子我之臣大陆子方，以公命取车于道，及而彡，众知而杀之。是也。源浅易涸，亦名干时。《左传》：庄九年，及齐师战于干时。《汉志》：临淄有如水。《水经注》：如水，即时水也。如与时，音相近耳。其色黑，俗又谓之乌河，亦曰黑水，又谓之源水。《志》云：时水盖伏淄所发，自矮槐树西北径黄山，又北径愚山，又屈而径杜山，澅水入焉。又北径西安城西，系水入焉。又北至济南府新城县东南之索镇，可通舟楫。又北至博兴南之湾头，与小清河会。又东径乐安县北，又东北由马车渎入海。

女水在县东十里。源出鼎足山齐桓公女冢侧，因名。东北流经东安平故城南。郭缘生曰：女水化隆则水生，政薄则津竭。南燕建平六年，水忽暴竭，玄明恶之，浸病而亡。太上四年，女水又竭，慕容超恶之，燕祚遂沦。《续述征记》：女水至安平城南，伏流十五里，然后更流，注北阳水。今石槽城东北出泉，俗名马台河，至乐安东北，合北阳水，入巨淀，盖即女水之伏流者也。

澅水县西二十里。《水经注》：澅水出时水，东去临淄城十八里，所谓澅中也。俗谓之宿留水，以孟子三宿出画云。西北流入于时水。今俗谓之泥河，在金岭镇东。○康浪水，在县西十里平地，北流与系水合。宁戚歌曰：康浪之水白石粲。谓此。

天齐渊在县东南八里。出南郊山下，有五源并发，广可半亩，土人名曰龙池。《史记·封禅书》：齐所以为齐，以天齐也。秦祠八神，一曰天主，祀天齐。《齐乘》曰：渊在淄水之东，女水之西，西南流，入于淄水。天齐之义，苏林曰：当天中央齐也。师古曰：谓其中神异如天之腹齐。《齐记补》引《晏子》曰：吾闻江深五里，海深十里，此渊与天齐。司马彪曰：齐回水如磨齐也。岂以众泉并出，旋流如齐而名欤。

○檀台县东一里。《史记》：齐简公与妇人饮于檀台。又梧台在城西三里系水傍。《说苑》：楚使者聘齐，齐襄公飨之梧台。或谓之梧宫。又阙子曰：宋之愚人，得燕石于梧台之东者也。今有小阜，即梧台故基。又遄台在县西五十里，《左传》：昭二十年，齐侯至自田，晏子侍于遄台。今俗呼为歇马台。○雪宫，在县东北五里，即齐宣王见孟子处。又《晏子春秋》：齐侯见晏子于雪宫。《志》云：齐城内有故王宫，即战国及汉时诸王故宫也。

蘧丘里在县西。《后汉志》：西安有蘧丘亭，亦曰渠丘，或谓即古葵丘。《左传》：庄八年，齐侯使连称，管至父，戍葵丘。辨者曰：葵丘去齐都甚近，无置戍之理，是必齐之边邑，今不可考也。京相�以唬嚎�丘在齐西五十里，似误。又僖九年，齐桓公会诸侯于葵丘。见河南考城县。○庄岳里，在故齐城内。《左传》：襄二十八年，反陈于岳。昭十年，败栾高于庄。孟子引而置之庄岳之间数年。是也。

��阝亭在县东。春秋纪国之邑也。庄三年，纪季以��阝入于齐。《国语》：齐地东至于北��阝。后为田成子之邑。《后汉志》：安平有��阝亭。徐广曰：安平即故��阝邑也。○棘里亭，在县西北，杜预曰：西安县东有棘里亭，陈桓子召公子山而反棘焉。是也。或谓之戟里城。《括地志》以为即古画邑云。

博兴县府西北百二十里。东至乐安县三十里，西至高苑县四十里。古薄姑地。汉为博昌县，属千乘郡，宣帝封董忠为侯邑。后汉属乐安国。晋及刘宋因之。后魏亦属乐安郡。北齐改为乐安县。隋复曰博昌县，属青州。唐因之。五代唐讳昌，改曰博兴。宋因之。元曰博兴州。明初，复为县。今土城周三里，编户七十六里。

○博昌城县南二十里。汉县治此。今县则汉乐安县城也。本属千乘郡。后汉属乐安国。晋省。唐初，复置乐安县。武德八年，省入博昌，仍移治乐安城。骆宾王谓博昌移就乐安故城，是也。天复三年，朱全忠将朱友宁攻平卢帅王师范，陷博昌，进拔临淄，抵青州城下，即今县矣。

薄姑城县东北十五里。殷末薄姑氏国也，亦曰蒲姑。周成王时，薄姑与四国作乱，成王灭之，以益太公之封。故晏子曰：蒲姑氏因之，而后太公因之。《史记·齐世家》：胡公徙都薄姑。即此。又《左传》：庄八年，齐侯游于姑棼，遂田于贝丘。姑棼，或以为即薄姑也。《括地志》：薄姑在博昌县东北六十里。

利县城在县东。汉县，属齐郡。后汉属乐安国。晋曰利益县，仍属乐安国。宋省。《水经注》：济水东北径乐安故城南，又径薄姑城北，又东北至利县，又东北至琅邪入海。是也。○平安城，在县西。应劭曰：在博昌西南三十里。汉县，属千乘郡。后汉省为平安亭。《水经注》：济水自临济县又东北迤为渊渚，谓之平州，亦曰平安城，故县也，俗谓之会城。又东北经高昌城西。是也。

○小清河在县南八里。自济南府新城县界，流经高苑县，至此又东流入乐安县界。顾铎曰：《汉书·卜式传》，吕嘉反，式上书欲率博昌习舟之民以行。又唐末王师范保青州，博昌之水不设备，为汴将朱友宁所败，则清河在县境，当时为茫然巨浸，历下以东，临淄以北诸水，大都由此入海。伪齐刘豫时，分流为小清河，下与乌河合流，凡海上盐场，傍河州县，其货物皆得达历下，入大清河，抵张秋以至大名。其后淤废。成化九年，参政唐源洁力请开复，于是循故迹疏之，又多置闸及开支脉沟，遇大水则开闸分流，以杀其势，旱则闭之。东方盐货仍得抵于张秋。今历城、章丘诸水，仍入大清。而小清上流，遂为平陆。惟孝妇河诸水，仍汇流入县界。然旱时亦涸而断流，潦则弥地上矣。《寰宇记》：济水北去海百步，东北流入海，其入海水口，谓之海浦，在县东北二百里。

时水在县南。自临淄县流入境，又东入乐安县界。《从征记》：县西南有渑水，自临淄县北，径博昌南界入时水，自下通谓之渑水云。

○贝中聚县南五里。杜预曰：博昌县南有地名贝中。京相�以唬翰┎�南近渑水，水侧有地名贝丘，在齐郡西北四十里。《春秋》：庄八年，齐侯田于贝丘，见公子彭生，豕立而啼，齐侯坠车伤足处也。又《楚语》：沈诸梁曰，齐驺马濡以胡公入于贝水。亦即此。《史记》谓之沛丘。《后汉志》博昌有贝中聚，是也。

高苑县府西北百五十里。东至博兴县四十里，西至济南府新城县九十里。古苑墙地。汉置高宛县，属千乘郡。后汉属乐安国。晋曰高苑，为乐安国治。苑与宛通也。宋曰长乐县，属渤海郡。后魏因之。隋属齐州。开皇十八年，改曰会城县。大业初，复曰高苑县。唐武德四年，县属邹州。八年，州废，县属淄州。宋因之。景德三年，以县置宣化军。熙宁三年，军废，仍隶淄州。元属益都路。今土城周三里，编户三十一里。

○被阳故城今县治。汉元朔四年，封齐孝王子燕为被阳侯国。《史记·表》上作披阳，属千乘郡。后汉建武初，又封欧阳歙为被阳侯，寻省。《水经注》：临济有南北二城，中隔济水。南城即汉被阳故城也，今为渤海侨郡治。高齐又自狄城移长乐县于此。隋改名高苑，县属淄州。《元和志》：县南至州百十里，取东南高苑故城为名。是也。高苑城，今见长山县。

长乐故城在今县西。汉狄县地。刘宋孝武始侨置长平县，为勃海郡治。北齐郡废。隋改长平曰今城，又改高苑。《寰宇记》：刘宋于今县西二里如狄故城置长乐县，高齐又移被阳故城，而此城废。按《汉志》：狄，即临济。刘宋时，临济为县如故，何得别置郡县于此？岂如狄城又非狄耶。

临济故城县西北二里。故狄邑也。或曰：春秋时长狄所居，因名。《战国策》：田单攻狄，三月不下，即此。秦置狄县。二世二年，陈胜将周市北徇地至狄，狄人田儋杀狄令，自立为齐王。汉亦曰狄县，属千乘郡。汉安帝永初三年，改曰临济，为乐安国治。晋、宋属乐安国。宋泰始二年，青州刺史沈文秀举兵应晋安王子勋，高阳、勃海二郡太守刘乘民据临济城以应建康。是时县盖属勃海侨郡也。后魏亦曰临济县，属东平原郡。隋改朝阳县，并入高苑，而移临济之名于故朝阳县，非旧治矣。

建信城县西北五十二里。汉县，属千乘郡。高帝封娄敬为侯邑。后汉省。《水经注》：漯水自东邹县，又东北径建信县故城北，又东北至千乘。应劭曰：临济县西北五十里有建信侯城，都尉治故城。魏收《志》临济县有建新城，亦即此。

千乘城县北二十五里。本齐邑，后属秦。汉四年，灌婴追击齐将田�谟谇С耍�即此。《汉志》：千乘郡治千乘县。后汉乐安国移治临济，县属焉。晋省。刘宋移千乘之名于汉广饶县，而改置阳信县于县界，属乐陵郡。后魏因之。魏收《志》阳信县有千乘城，是也。又青州亦尝治此。隋初，县废。伏琛曰：千乘城在齐城西北百五十里，有南北二城，相去三十余里。其一城县治，一城故太守治也，侨置。《括地志》：千乘故城在今高苑县北二十五里。《寰宇记》：在县北者，南千乘也。

高阳城在县东南五十里。刘宋元嘉中，于乐安地侨置高阳县，兼置高阳郡治焉，属冀州。后魏因之，改属青州。东魏天平初，以侯渊行青州事，青州刺史王贵平不受代，渊袭高阳郡，克之，旋入东阳。是也。高齐郡县俱废。隋复置高阳县，大业初废。○济阳城，在县北九十里，《唐志》：景龙初，分高苑县置济阳县。元和十五年，并入高苑。《志》云：县有古高会城，隋改县曰会城，以此。

○小清河县西南七里。自新城县东北流经此，孝妇河亦自新城县北流合焉，土人谓之坌河。又东入博兴县界。《水经注》：济水自菅县东，过梁邹县北，又东过临济县南。宋泰始三年，青州刺史沈文秀以东阳拒魏，魏将长孙陵等败屯清河，即此水西也。《通志》云：县北二十里有济河故道，今堙。菅县、梁邹，见济南府历城县及邹平县。

隔会水在县南。《汉志》：昌国有德会水，西北至西安入如。《水经注》：如水即时水，自西安县西流，合德会水，又西径东高苑、西高苑，至梁邹入济。杜预曰：即春秋时干时。京相�矣治街�苑时。德会水讹曰隔会，盖时水上流也。或以为漯水别名，误。○漯水，在县北。《汉志》：漯水至千乘入海。即此。今涸。又马厩湾，亦在县东南，相传齐桓公牧马处。

乐安县府北九十里。西至博兴县三十里。汉置广饶县，属齐郡。后汉属齐国。晋因之。刘宋移千乘县治此，并置千乘郡。后魏因之，属青州。唐武德二年，于县治置乘州。八年，州废，县属青州。宋因之。金改为乐安县。今土城周五里，编户九十五里。

○广饶城县东北二十里。汉置县于此。武帝封中山靖王子国为侯邑。后汉至晋、宋、后魏皆曰广饶县。《水经注》：淄水又东北径广饶故城南。是也。隋废入，置千乘县。金人又改置乐安县于今治，初非汉时之千乘、乐安矣。

琅槐城县东北百十里。汉县，属千乘郡。后汉省。《风俗记》：博昌东北八十里有琅槐乡。《汉志》：济水东至琅槐入海。《水经注》：济水东历琅槐故城北入海云。又延乡城，在县西北，汉县，属千乘郡。元帝封李谭为侯邑，后汉省。《水经注》：延乡城谓之从城，延与从字相似也。《志》云：县西南又有新河城，隋开皇十八年置，大业初，省入博昌县。

○青丘在县北。相传齐景公尝畋于此。司马相如《子虚赋》：秋田于青丘。是也。《志》云：今清水泊，亦名青丘泺。又黄丘在县南二十里。《志》云：淄水径其东。

○小清河县北十八里。自博兴县流入境，又东合时水，入寿光县界，汇众流以达海。《通志》：小清河经高苑、博兴、乐安县界，合于乌河，又北至马车渎入海。乌河即时水矣。

淄水县东南五十里。自临淄县流入境，东北流，经朱家道口，入寿光县界。又时水，亦在县南，东北合于淄水，于是淄水亦兼时水之名。○北阳水，在县东南二十五里，自益都县流入界。又女水自临淄县北流合焉，俱至寿光县入海。

巨洋水县东南二十五里，即弥水。县西南二十里有浆水河，县北六十里有支派沟，其下流皆合弥水入海。《志》云：支派沟起高苑城南二里，径博兴入县境，泄马家泊诸水入海，今故迹微存，居民皆佃作输租，非甚潦无水也。又有利丰堤在县城北，成化十七年，知县沈清筑。

马车渎县东北五十里。又南即寿光县之清水泊也。《汉志》：马车渎首受巨定，东北至琅槐入海。亦谓之马常坑，接高苑、博兴、乐安三县界，盖众水所潴也。《纪略》曰：马车渎入海处，一名皮丘沱。《旧记》：淄、渑之水，合于皮丘。即此。今谓之高家港，为海滨戍守处，有高家港巡司，司去县百余里。或作五十里，误也。

渤海县东北百十里，与寿光、博兴县接界。府境之水，皆归于此。《志》云：县境滨海有三盐场，曰王家冈、新镇、高家港也。

○塘头寨县东北百里，滨海要地也。备御百户所驻守于此，有土城周三里。又乐安镇，在县西北六十里，旧置巡司于此，与高家港巡司并为守御之所。高家港镇，在县东北。新《志》：高家港盐场在县东北九十里□□社。又县东北二十里有高家社□□□冈城□□□□□社南□。

柏寝台县东北二十八里，淄水经其下。齐景公与晏子游于少海，登柏寝之台，而望其国，是也。少海，或曰即勃海。俗谓台曰桓公台，相传桓公曾会盟于此。

寿光县府东北七十里。东南至莱州府潍县八十里。古斟灌氏地，汉置寿光县，属北海郡。王莽改置翼平连率于此。后汉初，光武封更始子鲤为侯邑，改属乐安国。晋因之。宋初省。北齐复置。隋属青州。唐初，属乘州，寻复属青州。今土城周五里，编户百三十二里。

○剧城县东南三十里，亦曰剧南城。春秋时纪国地。汉置剧县，初属齐国，文帝分置淄川国，都剧。景帝三年，与吴楚叛，国除，并入北海郡。寻复为淄川国治。后汉初，张步据齐地，都剧。建武五年，耿�翁职苤�，帝幸剧。寻为北海国治，以齐武王子兴为北海王，都于此。晋以县属东莞郡。刘宋仍属北海郡。后魏因之。北齐省。《括地志》：昌乐县西五十五里有故剧县。盖淄川所治之剧也。○纪城，亦在县东南。应劭曰：剧县西有纪亭，故纪国也。城内有台，俗曰纪台城。《春秋》：庄四年，纪侯大去其国，违齐难也。战国时为齐之剧邑，鲁连子云：剧、朐之人辨。谓此。汉因置剧县。《志》云：县东北二十里有牟城，即春秋时牟国。恐误。牟城，今见莱芜县。

平望城县西北三十里。汉置平望县，属北海郡，武帝封淄川懿王子赏为侯邑。后汉省为平望亭。又乐望城，在县东二十里。汉县，属北海郡，宣帝封胶东戴王子光为侯邑，亦后汉省。《志》云：县南有闾丘城，隋开皇十六年，置闾丘县，属青州，大业初省。

巨定城在县西北八十里。汉置巨定县，属齐郡，以巨定泽而名。《水经注》：城在淄水北。是也。后汉省。《志》云：县西四十里有益城，汉益县也，属北海郡，后汉属乐安国。晏谟云：司马宣王伐公孙渊，徙丰人于益县。亦谓之南丰城。一云南丰城在县西二十里，亦曰丰城。又益都城，在县北二十里。汉武封淄川懿王子胡为侯邑，后并入益县。三国魏复置益都县。晋改置利益县，属乐安国。刘宋改置益都县，今府治是也。○斟灌城，在县东北四十里。斟，《汉志》作�龆罚�与斟同。《春秋》襄四年传，寒浞使浇用师灭斟灌及斟寻氏。杜氏曰：二国夏同姓诸侯，仲康子后相所依也。今县有故灌亭。斟寻，今见潍县。

○淄水在县西南。自乐安县东北流入界。又渑水，即北阳水也，亦自乐安县流入界，与淄水会流，北注于清水泊。

巨洋水县东十里。自乐安县流入界，过废剧县西，又东北会于黑冢泊，亦曰巨昧水。后汉建武五年，耿�伟苷挪接诹僮停�步引归，伏兵起，追至巨昧水上，八九十里僵尸相属。《水经注》：巨洋水东北经益县故城东，又东北积而为潭，枝津出焉，谓之百尺沟，西北流径益都故城，注于巨淀。○〈豕生〉水，在县西，亦谓之尧水，《汉志》：剧县有义山，〈豕生〉水所出。《水经注》：尧水出剧县南角崩山，一名义山。俗以其山角若崩，因名角崩山。又为角林山，皆音讹也。其水即蕤水矣，东北流注于巨洋水。

丹河在县东三十里。有东西二源，东丹水出昌乐县方山，西丹水出临朐县丹山，北流经昌乐故城，西北合东丹水而为丹河，经县东，又东北入于海。○二岳龙泉水，在县西南二十里。一曰东岳龙泉水，出县西十二里，俗名北夹河。一曰西岳龙泉水，出县西南二十六里，俗名南夹河，北流至罗桥，合东岳龙泉水，注于清水泊。

清水泊县西北五十里。淄水、北阳水及东西岳龙泉水俱汇流于此。即《汉志》所云巨定也。《汉志》：征和四年，行幸东莱，临大海，耕于巨定。汉时尝引水溉田，今亦谓之巨淀湖。又北接乐安县之马车渎，其中茭芦千顷，利倍腴田，今属于德府。○黑冢泊，在县东北五十里，巨洋水汇焉。《述征记》谓之乌常泛，又东北注于海。

○广陵镇县东北三十五里，有广陵镇巡司。《志》云：县有莘店递运所，今革。

马陵台在县西南四十里。亦曰臧台，相传臧武仲致防而奔齐，卒葬于此，因名。○望海台在县东北四十里，相传秦始皇所筑，俗名黑冢，其北即黑冢泊也。

昌乐县府东七十里。东至莱州府潍县五十里。古营丘地。汉为营陵县地，北海郡治焉。后汉属北海国。晋初，属城阳郡。太康初，改属东莞郡。刘宋属高密郡。后魏属平昌郡。后齐废。隋开皇十六年，，改置营丘县，属潍州。大业三年，属北海郡。唐武德初，仍属潍州。八年，废入北海县。宋乾德二年，置安仁县，寻改昌乐县，属潍州。金因之。元至元三年，县省。明初，复置，属青州府。今土城周四里，编户九十八里。

○营陵城县东南五十里。此太公望所封之营丘也。《史记》：周武王封师尚父于营丘，未就国，东莱与之争。太公闻之，夜衣而行，至营丘，国遂定。盖营丘边莱也。《吕氏春秋》：太公封营丘之渚，海阻山高，险固之地。其后五世胡公徙薄姑，六世献公徙临�辏�盖自东而西也。汉置营陵县于此。高帝十一年，封刘泽为营陵侯。应劭曰：陵亦丘也。薛瓒曰：营陵即春秋时之缘陵。后汉以后，皆曰营陵县。高齐废。隋复置营丘县。唐武德初，营丘民汲嗣率乡人拒贼于此，权置杞州，以春秋时杞尝徙治此也。二年，复为营丘县，寻废。今其地犹名营丘社，与潍县接界。

剧魁城在县西北。汉县，属北海郡，武帝封淄川懿王子黑为侯邑。又有剧县城，亦汉北海郡属县也，武帝封淄川懿王子错为侯邑。盖非淄川所治之剧县也。后汉时，剧魁与剧县俱省，而移北海郡治淄川之剧县。○昌乐故城，《志》云：在县西北十里。宋昌乐县治此，后徙今治。

○孤山县东十里。峰峦峭拔，高出云霄。《志》云：伯夷避纣，居东海之滨，盖在此山之侧。今山接潍县界。又方山在县东南二十里，山麓有龙池，四时不竭，盖东丹河所出。其相近者，又有黄山。又西曰西黄山。

○白狼河在县南。源有二：一出县南五十里擂鼓山，一出临朐县丹山，流入县境，合流而东北，经潍县东寒亭北，入于海。《唐志》：长安中北海令窦琰于故营丘城东北穿渠，引白狼水，曲折三十里以溉田，号窦公渠云。

丹水在县西。《志》云：东丹水出方山。流经县西三里。西丹水出临朐县丹山，流经县西九里，又西北合流于昌乐故城西，又西北入寿光县界。昔时引此水溉田，民被其利。○黑水，在县东南，俗名污河，源亦出方山。西北流经黄山，东有宝泉水流合焉，下流入于白狼河。

○丹河驿在城东，旧置丹河马驿于此。又县东有小丹河店递运所，万历初，与驿俱革。

临朐县府东南四十五里。南至莒州二百五十里。本齐之�魃滓兀�汉置临朐县，属齐郡。朐，音劬。武帝元朔三年，封淄川懿王子奴为侯邑。后汉属齐国。晋属东��郡。义熙五年，刘裕伐南燕，至东��，慕容超先遣军屯临朐，闻晋兵入岘，自将步骑往就之。裕与燕军战于临朐南，参军胡藩曰：燕悉兵出战，临朐城中，留守必寡，愿以奇兵从间道取其城，此韩信所以破赵也。裕从之。潜师出燕兵后，袭攻临朐，克之。超走城南，裕纵兵奋击，超大败。刘宋初，县省。北齐改置昌国县。隋开皇六年，改置逄山县，属青州。大业初，复曰临朐，属北海郡。唐仍属青州。天复三年，汴将朱友宁攻青州，青州帅王师范袭杀之。朱全忠自齐州兼行至临朐，命将进攻益都。宋仍曰临朐县，属青州。元省入益都县，寻复置。今土城周三里，编户百十里。

○朱虚城《括地志》：在县东六十里。汉县，属琅邪郡。吕后二年，封齐悼惠王子章为侯邑。后汉永初元年，改属北海国。孔融为黄巾所败，尝保于此。晋属东莞郡。刘宋属平昌郡。后魏因之。后齐省。《县志》：今县东北萌山社有遗迹，土人犹呼为城头。《十三州志》：朱虚城东十三里有校城，亦曰校亭，汉武封城阳顷王子云为侯邑。○临原城，在县东。汉县，属琅邪郡。《史记》：武帝元朔三年，封淄川懿王子始昌为临原侯国于此。《汉书》作临朐。后汉省入朱虚县。又般阳城，在县西南，盖宋魏时因故县移治也。魏收《志》：盘阳有朱虚城。隋开皇六年，析置般阳县于此，属青州。大业初，并入临朐。唐武德四年，又置。八年，省。新《县志》：县西南三十五里有□□社，盖以故□□□。详见淄州。

并阝城在县东南，春秋时纪邑也。庄元年，齐师迁纪并阝、�础⑽嶷狻６旁ぴ唬浩胗�灭纪，故先迁三邑之民，而取其地。并阝，亦作骈。后为齐大夫伯氏邑。管仲夺伯氏骈邑三百，即此。汉文帝十四年，封孙单为瓶侯，国于此。景帝前三年除。元封元年，又封淄川靖王子成为侯，属琅邪郡。后汉省。应劭曰：临朐有伯氏骈邑。杜预曰：��城在临朐东南，即一地。《齐乘》：在安丘南，吾阝城相近。今吾阝城，在朱虚故县东南，见安丘县。又�闯牵�见莱州府昌邑县。

西安废县在县西。盖亦宋、魏时移治。魏收《志》西安县有逢山、□士山。新《县志》：今县西南十里有西安店，盖其故址。

都昌故城在县东北。汉置都昌县，在今昌邑县界。沈约《志》：青州北海郡都昌县有箕山、阜山、白狼山。《唐志》：都昌县，武德二年属潍州，六年省。《括地志》：都昌故城在临朐县东北，盖宋、魏间又自州下所徙置也。又魏收《志》：昌国县有纪信冢。《隋志》：临陶县旧曰昌国，开皇六年改曰逄山，后又改临朐。今按：纪侯冢在益都箕山，则昌国县当亦江左自般阳东徙临朐界逄山、箕山间，非故县也。

穆陵故城在县南。《左传》僖四年，管仲曰：昔成王赐我先君履，南至于穆陵。《隋志》：临朐县有穆陵山。《金志》：贞�趟哪辏�开临朐之穆陵关。即其地。

东阳故城旧《志》：在县东。春秋时齐境上邑也。《左传》襄二年，齐晏弱城东阳以逼莱。九年，复城东阳，遂围莱。《通典》：东阳城一名凡城，在临朐。是也。○长城，在县南。《竹书纪年》：晋烈公十二年，王命韩景子赵烈侯及我师伐齐，入长城。又梁惠成王二十年，齐筑防以为长城。《水经注》：朱虚泰山上有长城，西接岱山，东连琅邪巨海，千有余里，盖田氏所造。

校城在县东。《汉·王子侯表》：校侯，云城阳顷王子，元鼎元年封。阚る曰：朱虚县东三十里有校城，亦曰校亭，故县也。又《汉表》：邳离侯路博德灭马侯雕延年，俱元狩四年封，在朱虚。邳离，《史记》作符离。

○沂山县南百五十里。《志》所谓东泰山也，亦曰东镇，详见前名山沂山。○丹山。在县东北三十里，一名丸山，《封禅书》所云黄帝封东泰山，禅丸山者也。《大事记》：轩辕征不道，东至海，登丸山。或讹为凡山，俗谓之丹山，西丹河、白狼河，皆源于此。又灵山，在县东北二十里，《晏子春秋》：齐大旱，景公欲祀灵山者也。

大岘山县东南百有五里。道径危恶，一名破车岘。宋武帝伐南燕，道经此。穆陵关在其上。○逄山，在县西二十五里，其山峭绝，惟一径可通，有泉出岩窦，甘洁异常，相传殷诸侯逄伯陵国也，今山麓有逄伯陵祠。郭缘生云：山在广固南三十里，洋水历其险而东北流，世谓之石匮水也。又山有石鼓，齐地将乱，则鼓自鸣，声闻数十里，隋时逄山县以此名。宋季，民避兵于此者多获济。《志》云：县西南七十里又有仰天山，山有黑龙渊及白云、罗汉二洞，极幽胜。

朐山县东南二里。一名覆釜山，朐水出焉，县以此名。又委粟山，在县东北三里，孤阜秀立，形如委粟，因名。弥水经其东麓。

弥水县东南一里。源出沂山，一名巨蔑水，一名巨洋水。径朱虚故县西，又北径县东，沿流上下，皆刘裕伐广固时营垒旧址也。《晋书》：义熙五年，慕容超闻刘裕兵入岘，使公孙五楼率骑进据巨蔑水，为裕前锋孟龙符所败。又北径委粟山，入益都县界。○石沟水，在县西，源出逄山之阴，东北流二十余里，至委粟山北，又东北入弥水，曰石沟口，亦谓之洋水，或谓之龙泉水。郭缘生曰：石沟水下流，涸溢有时。亦谓之龙水。晋太元十九年，后燕慕容农败晋青州刺史辟闾浑于龙水，遂入临�辍Ｊ且�。

汶水县东南六十里。源出东泰山。伏琛《齐记》：汶水出吾阝山，或谓之��吾山，东北流入安丘县界，下流合潍水入海。此汶水别源，非浮汶达济之汶水也。��吾山，今见安丘县。○沭水，在县南，源出沂山东麓。又沂水，亦出沂山西麓，分流并导，俱入沂水县境。《志》云：县东南又有左右岘水，出大岘山，下流注于沭水。

西丹河在县北。源出丹山，流入昌乐县界，与东丹河合。又白狼水，亦出丹山，北流与昌乐县之白狼河合。○熏冶泉，在县西南二十五里。《水经注》：古冶官所在，因取名焉，东北流，入于巨洋水。

○穆陵关在大岘山上。所谓齐南天险也，自昔为必争之地。今有穆陵关巡司戍守。详见前重险穆陵。

南邓村在县西南北。周主邕追齐主高纬至青州，纬南走，至南邓村，为周将尉迟迥所擒，是也。又火星埠，或云亦在县西南。元至正二十二年，扩廓围田丰于益都，刘福通自安丰引军赴援，至火星埠，扩廓遣将关侃邀击败之。即此。

安丘县府东南百六十里。东南至诸城县百二十里。古莒国之渠丘地。汉置安丘县，属北海郡。后汉、晋县属东莞郡。惠帝复置平昌郡。刘宋安丘县为平昌郡治。后魏仍属平昌郡。后齐郡县俱废。隋开皇十六年，改置牟山县，属密州。大业初，复改曰安丘，唐仍属密州。乾元初，改曰辅唐县。五代梁开平二年，复曰安丘。唐又为辅唐县。石晋天福七年，改曰胶西，避嫌名也。宋开宝四年，复曰安丘县，仍属密州。明初，改今属。土城周三里有奇，编户百七十四里。

○安丘故城在县东北。汉县治此。《志》云：汉安丘有二县，一属北海，即此安丘也。一属琅邪，在今县东南。高祖封功臣张说为侯邑。成帝时，封高密顷王子当为安丘侯。后汉建武五年，张步降，亦封为安丘侯。寻省琅邪之安丘，而北海之安丘如故。高齐以后，城邑屡经变徙，两安丘遂不可考。

昌安城在县西南十里。《通典》：安丘外城也。汉置昌安县，属高密国。后汉明帝封邓袭为昌安侯邑于此，后属北海国。晋属城阳郡。元康末，改属高密郡。刘宋因之。后魏属平昌郡。后齐以安丘县省入昌安。隋复置安丘县，以昌安省入。唐武德二年，复置昌安县，属潍州。六年省。乾元二年，刺史殷仲卿请移安丘县于故昌安城，改为辅唐县。天复三年，淮南将王茂章救王师范于青州，引还。朱全忠遣将杨师厚追及之于辅唐，败其后军。是也。宋复移于今治。○牟山城，在县西南十三里，《志》云：旧有牟乡城，为昌安县地，隋析置牟山县于此。大业二年，改曰安丘。明年，移治平昌城。唐又移于昌安故城云。

平昌城县西南六十里。汉县，属琅邪郡。文帝封齐悼惠王子�∥�平昌侯，后改封胶西王，是也。后汉属北海国。三国魏置平昌郡。晋郡废，县属城阳郡。惠帝复置郡，以县属焉。刘宋因之。元嘉八年，青州刺史萧思话镇东阳，闻魏军将至，弃镇奔平昌，即此。后魏仍属平昌郡，后改属高密郡。后齐废入安丘县。隋大业三年，尝移置安丘县于此。《水经注》：平昌城东南角有台，世谓之龙台城，荆水经其下，亦谓之龙台水。

淳于城县东北三十里。古淳于国也。郦道元曰：本夏时斟灌国。周武王以封淳于公，遂号淳于。《春秋》：桓六年，州公如曹，传曰：淳于公如曹，度其国危，遂不复。州盖国名也。后为杞人所有，亦谓之杞城。襄二十九年，晋人城杞之淳于。是也。汉因置淳于县，属北海郡。后汉初省。永元九年，复置，属北海国。建安十六年，曹操东击海贼管[C051]，至淳于，[C051]走入海岛。晋改属城阳郡。元康末改属高密郡。刘宋因之。后魏属平昌郡。后齐废入高密县。

吾阝城县西南六十里。春秋时，纪之吾阝邑。杜预曰：朱虚县东南有吾阝城。汉置梧城县，属琅邪郡。后汉废。后魏时，于故吾阝城置平昌郡。北齐郡废，改置琅邪县。隋初因之，属密州。大业初，改为吾阝城县。唐武德初废。《志》云：吾阝城盖在��吾山下。又瓶城，与吾阝城相近。《志》云：汉武封淄川靖王子成为瓶侯，即此。

○��乍山县东北四十里。其形��乍然高耸，金人置寨于此。宋建炎三年，张邵使金，至潍州，与金将挞览抗礼，金人执邵送密州，囚于��乍山寨。又峡山，在县东四十里，以两山夹峙而名。

吾阝山县西南六十里。四面险绝，其上宽平，约数百里，有古城遗址，即吾阝城也。中有池，伏琛以为汶水所出。又淇山，亦在县西南六十里，旁有淇河。○金鞒山，在县西南七十里，形肖鞍鞒。其相接者有太平、凤凰两山。

牟山县西南十五里。山北有故城，即牟乡城也，隋因置牟山县。其相联络者有洪陀山，山多巨石，巑岏高耸。又峰山，在县西南三十里，三峰高峙。又有土山相连。○望高山，在县西北二十里，山形突兀，远视高耸。《志》云：县西南八十里有长城岭，以长城故址而名。

○汶水县北三里。《志》云：汶水出沂山百丈崖，循山东麓北流，经吾阝山，又北径县东北，至淳于故城西，又东北合于潍水。《齐乘》曰：齐有三汶，入济之汶见《禹贡》，入潍之汶见《汉书》，入沂之汶见《水经》。此则入潍之汶也。

潍水县东五十里。源出莒州箕屋山，东北达诸城县界，又东北径高密县北入县境，又东北径淳于故城东，又东北合于汶水。复东北流，径潍县、昌邑界，东北入海。《禹贡》：潍、淄其道。《周·职方》：其浸卢、潍。《左传》：襄十八年，晋侯伐齐，东侵及潍南，及沂。汉初，韩信伐齐，破楚将龙且于潍水。隋大业九年，齐郡丞张须陀击群贼于潍水上，败之。俗亦呼为淮水，传讹也。《汉志》：潍水过郡三，谓城阳、琅邪、北海也，行五百三十里入海，为青州浸。○浯水，在县东四十里。《汉志》：浯水出琅邪灵门壶山，盖自莒州北流入县界，又东北注于潍水。

荆水在县南。源出县西南七十里荆山中，东北流经平昌故城东，又东北注于潍水。《三齐略记》：桓公堰浯水南入荆水，灌田数万顷。今尚有余堰及稻田遗畛存焉。又淇水，出淇山，亦流入于荆水。

雹泉县南四十里。自石罅中涌出，绵绵不绝，东流入潍水。又沸泉在县西四十里，泉出如沸，东流合城西之灵河，又东亦入于潍水。又县西七十里有温泉，以四时皆温而名。

○渠丘亭县西南十里。春秋时，莒子朱居渠丘。《左传》：成八年，晋侯使申公巫臣如吴，假道于莒，与渠丘公立于池上。九年，楚子重自陈伐莒，围渠丘。渠丘城恶，众溃奔莒，莒城亦恶。楚围莒，莒溃，楚遂入郓。郓，亦莒别邑，所谓浃辰之间，楚克其三都者也。杜预曰：渠丘，邑名，亦谓之蘧里。

防亭在县西南。杜预曰：平昌西南有防亭，莒邑也。《左传》：昭五年莒牟夷以牟娄及防兹来奔，此即防邑云。

诸城县府东南二百八十里。东北至莱州府三百里，东至莱州府胶州百八十里。春秋时鲁诸邑。汉置东武县，为琅邪郡治，高帝封功臣郭蒙为侯邑。后汉属琅邪国。晋属城阳国。刘宋属平昌郡。后魏属高密郡。永安二年，置胶州，治东武县，亦为高密郡治。隋开皇初，郡废。五年，改胶州为密州。八年，又改县为诸城县。大业初，又改州为高密郡，县仍为郡治。唐初，复为密州治。天宝初，亦曰高密郡。乾元初复故。宋因之，亦曰安化军。金元时，皆为密州治。明初省密州县改今属。县旧为南北二土城，洪武四年修葺，合为一，周九里。编户百八十里。

○古诸城县西南三十里。《志》云：在石屋山东北，潍水之南。《春秋》：庄二十九年，城诸及防。文十二年，季孙行父城诸及郓。汉置诸县，属琅邪郡。晋属城阳国。太康末，属东莞郡。刘宋、后魏因之。北齐省县入东武。隋改东武为诸城。《城邑考》：今县有南北二城。南城，汉所筑东武县城也，有四门，即秦汉亦为琅邪郡附郭县。《水经注》潍水过东武县故城西北，是也。北城，后魏永安二年，分东武为胶州所筑，但有东西二门，撤东武北垣而合之。隋于旧北门之址，更券一门，谓之双门。旧《经》东武，因冈为城，周三十里。防城，见费县。

姑幕城县西四十里。古蒲姑氏国。汉置姑幕县，属琅邪郡。武帝封郝炎为众利侯，食邑于姑幕，是也。后汉初，莒人逄安等起兵从樊崇攻莒，不下，转掠至姑幕，遂入青州。晋仍为姑幕县，属城阳郡。宋省。后魏永安二年，复置，并置东武郡于此。后齐郡县俱省。《寰宇记》：莒州东北百六十里有姑幕故城，在密州境内，盖与莒州接界。又昆山城，在县西南六十里。昆山，西汉琅邪郡属县也，元帝封城阳荒王子光为侯邑。后汉省。又县西南七十里有析泉废县，亦汉琅邪属县，元帝封城阳荒王子根为侯邑。《志》云：析泉即涓水也，出县北，东北流经县东入潍。后汉县省。

横城县东南四十里。汉置横县，属琅邪郡。后汉废。《志》云：城在卢山北，卢水绕其下。又昌城在县东北二十五里，亦汉琅邪属县也。武帝封城阳顷王子差为昌侯，后汉废。《水经注》：卢水西北流，径昌县故城西。

琅邪城县东南百四十里。齐琅邪邑也，越王勾践尝徙都此。南北二面城址犹存，东西二面已成巨壑，相传秦琅邪郡治此。《舆地广记》：汉琅邪县属琅邪郡，在诸城东境。晋省。刘宋复置，属平昌郡。后魏因之。后齐废。隋开皇十六年，改置丰泉县。大业初，复曰琅邪县，属高密郡。唐初废。《地记》：琅邪城地逼窄，非可以建都。郦道元曰：琅邪台在城东南十里，今夏河城在台西北正十里，或是越王都云。又县南七十里有长城，即战国时齐所筑。《括地志》所云起自郓州平阴，至密州琅邪台入海者。《志》云：古长城起自平阴，连亘泰、蒙、莱、芜，跨安丘至县境，又迤逦至胶州大珠山东入海。南去琅邪台六十里，初为齐、越分界，后齐、楚分界处也。今故迹依约犹存。○梁乡城，在县东南百二十里。后魏永安中，分琅邪县置，属东武郡，后废。魏收《志》：梁乡有琅邪台，兴和中立临海郡，寻废。

扶淇城在县西北。后魏永安中置，属东武郡，寻废。《水经注》：扶淇水出常山，东北流注潍水，县以水名也。又娄乡城在县东北，《春秋》：隐四年，莒伐杞，取牟娄。又昭五年，莒牟夷以牟娄及防兹来奔。杜预曰：牟娄，杞邑，城阳诸县东北有娄乡。《水经注》：涓水东北流，径娄乡城东入潍。又兹亭，在废姑幕县东北。汉置兹乡县，属琅邪郡。后汉省。

○琅邪山县东南百四十里。详见前名山琅邪。○卢山，县东南四十五里，以秦博士卢敖隐处而名，其北即废横县也。卢水源于此，岩壑颇胜。

常山县西南三十里。苏轼云：山不甚高大，而下临城中，雉堞楼观，仿佛可数。上有雩泉，流为扶淇水。宋熙宁八年，苏轼守密州，祷雨于此而应，因名。○障日山，在县东三十里。《水经注》：潍水又东南径障日岭，岭势高峻，隔绝阳曦，因名。苏轼称为小蛾眉，密水源于此。

九仙山县西南七十里。高耸摩空，峰峦十有一，磐石十有八。苏轼以为奇秀不减于雁荡。金时，土贼尝据九仙山为巢穴。今山西北兀子山南有大路，东出信阳场，西走沂、莒，为奸徒亡命出入之处。有黄草关，亦邑之要害也。○马耳山，在县西南六十里，双峰耸削，形如马耳。《水经注》：马耳山高百丈，上有二石并举，涓水出其阴，北流入潍水，或谓之分流山。

五弩山县东南八十里。百尺水出其西麓，有五峰相望，如雉堞然。近《志》：县南有五垛山，即五弩之讹也。旧《志》云：山在黔陬废县南，盖与高密县及胶州接界。

○潍水县北五里。自莒州流入界。《水经注》：潍水东北径诸县故城西，又东北径县南城西，又东北径高密县西。是也。《左传》：晋师伐齐，东侵及潍。盖在县界云。

卢水县东北三十里。源出卢山，北流经县东北二十五里，入于潍水。一名台水。台，读怡。按《汉志》：琅邪横县故山，久召水所出，东至东武入潍。《水经注》：久召水出故山，山在东武县东南，世谓之卢水。又密水，在县东，有二源，西源出障日山，东北流。东源出五弩山，西北流，同泻一壑，谓之百尺水，径高密县入于潍。○纪里河，在县东南。《志》云：源出县东南之竹山，与密水合流，入高密县界，注于潍水。一名合河。西涯有台方三里，相传太公钓处，亦名为棘津。又柳林河，出县南六十里石门山，西北流合扶淇水，又东北注于潍水。

海口县东南百三十里。《唐志》：元和十一年，密州大风雨，海溢毁城郭。《志》云：海口在信阳场南一里，南北往来客商泊舟于此。又琅邪山东南五里海中有斋堂岛，其上平地可千余亩，多土少石，甚肥饶，产紫竹、黄精、海枣。元时海运漕舟经泊处也。又信阳场东南一里海中有沐官岛，多石不可耕。

○景定镇县北七十里。为县及安丘、高密三县之界，居民四五千家，流寓杂处，筑土城为卫。万历七年，设莱州府通判驻于此，今革。○龙湾镇，在县东南百三十五里，明初置南龙湾海口巡司。又县南百二十里为信阳镇，有寨城，亦置巡司于此。又县东南百十里有龙潭寨，又东南十里有萧家寨，明初各以砖石为城，周一里有奇，置百户所戍守，属胶州灵山卫。其相近者，又有崔家民寨，《志》云：县境旧有东关、桃林、药沟等驿，俱革。

假密亭在县东北。《史记》：曹参从韩信击楚将龙且于上假密，破之。即此。一云在高密县境。

蒙阴县府西南三百五十里。东至莒州六十里，南至沂州费县百二十里。春秋时，鲁附庸颛臾国地。汉置蒙阴县，属泰山郡。后汉省。晋复置，属琅邪国。刘宋废。东魏复置。高齐省入新泰县。元中统二年，以其地置新寨镇。皇庆二年，复改置蒙阴县，属莒州。明初，改今属。石城周二里有奇，编户五十里。

○蒙阴故城在县西。《春秋》：哀十七年，公会齐侯盟于蒙。杜预曰：故蒙阴城是也。汉置县盖治此。又县东十里有古城，在绵山社，其地有绵山，产木绵。其城周二里，旧址犹存。

○蒙山县南四十里。其阳即费县也，今详见费县。又县南八里有蒙阴山，今曰仙洞山。

长山县东三十里。其山或起或伏，南北连延凡数十里。○具山，在县东北十五里。又县西北三十五里有敖山。《左传》：申�略唬�先君献武废二山。谓具山、敖山也。又《国语》：范献子聘于鲁，问具山、敖山，鲁人以其乡对。即此。今误曰鳌山，亦见前新泰县。又云云山，《志》云：在县东北三十里，即古帝王封禅处。晋灼曰：山在蒙阴故城东北，下有云云亭。或以为在梁父山之东。《图说》：梁父山在县北三十里。

浮来山县西北三十里。《春秋》：隐八年，公及莒人盟于浮来。杜预曰：浮来，杞邑。东莞县北有邳乡，乡西有公来山，号曰邳来间。《水经》：沂水东经浮来之山，浮来水注之。《志》以为在莒州，误。○艾山，在县西北百二十里，与沂水县接界。《春秋》：隐六年，公会齐侯盟于艾。《水经》以为沂水出于此山也。

○沂水在县东。自沂水县流入境，又南入兖州府沂州界。又县北有蒙水，源出蒙山之阴，东北会于沂水。○蒙阴水，源出蒙阴山，亦东北流入于沂水。又桑泉出县西南五女山，纳堂阜诸水，经县南合蒙阴水。

萧马庄河在县西。《志》云：河北流二十里，入莱芜县界合淄水。又县东门外有东关河，下流入新泰县之汶水。又县东北七十里有龙泉，又有顺德等泉。《志》云：县有泉五，其二入汶，其三入沂。

○紫金关县东南四十里，元置巡司于此，万历中革。○夷吾亭，在县西北三十里，其地有堂阜。《左传》：庄九年，齐鲍叔牙受管仲之囚，及堂阜而税之。即此。后人因以夷吾名亭。

黑龙寨在县东。其旁有杨家寨。又东南有筲箕寨，傅家寨，西南有搜虎寨、西北有青崖寨，北有五子寨、树枝寨，东北有匙尾寨、磨崮寨、太平顶寨、卢崮寨、大崮寨、板崮寨，皆昔时凭险拒守处。

附见：

青州左卫在府城内。洪武初建益都卫，寻改青州左卫。今亦置青州卫。○诸城守御千户所，在县西南隅，洪武四年建。

莒州府南三百里。东北至莱州府胶州二百八十里，西南至兖州府沂州二百七十里，南至江南海州四百七十二里。

春秋时莒子国，后灭于楚。战国属齐。秦属琅邪郡。汉初为齐国地，文帝置城阳国。后汉属琅邪国。三国魏置城阳郡。晋初因之，寻改置东莞郡。刘宋、后魏因之。后齐郡废，寻置义唐郡。隋开皇初郡废，改属莒州。大业初，州废，属琅邪郡。唐武德五年，仍属莒州。贞观八年，州废属密州。宋因之。金置城阳军，寻升为州，又改曰莒州。元仍旧。明初，以州治莒县省入编户二百有八里，改属青州府，领县二。今仍曰莒州。

州东连海渚，南控泗、沂，扼淮北之要冲，为青、齐之屏障。南北相持，州亦必备之险也。

○废莒县今州治。古莒国。周武王封少昊后嬴兹舆于此。《左传》：成九年，楚子重自陈伐莒，莒溃。《史记》：楚简王元年，北伐灭莒。是也。后属齐。战国时，乐毅破齐，莒城不下。亦曰城阳。《战国策》：燕袭齐墟，王走城阳山中。汉二年，项羽北至城阳，田荣将兵会战，不胜，遂走死。荣弟横收散卒，复起城阳。四年，韩信破齐，齐相田光走城阳。既而韩信追虏齐王广于此。后置莒县，为城阳国治。文帝封朱虚侯章为城阳王，即此。王莽末，赤眉樊崇、谢禄等，将兵十余万围莒，数月不能下。后汉建武五年，耿�我�兵至城阳，降五校余党。寻废城阳国，县改属琅邪国。建安二年，泰山贼帅臧霸袭破琅邪相萧建于莒。三年，曹操析置城阳郡。晋初仍为郡治，寻改置东莞郡，仍为治。刘宋、后魏仍之。隋属莒州。大业初，属琅邪郡。唐初属莒州，后属密州。宋因之。金复为州治。元因之。明初省。《地志》：春秋时莒有三：一为齐东境之莒邑。《左传》：昭三年，齐侯田于莒。十年，陈桓子尽致诸公，而请老于莒，是也。一为周境内邑。昭二十六年，阴忌奔莒以叛，是也。一为鲁之莒父邑。定十四年，城莒父及霄。又子夏为莒父宰。楚考烈王八年，迁鲁于莒，而取其地，是也。惟此为古莒国之莒。旧城有三重，皆崇峻，子城方十二里，内城周二十里，外郭周四十里。昔齐无知之难，小白奔莒。其后齐杞梁华植袭莒战死，及乐毅攻齐，莒竟克全。盖守险难犯也。元至元中，参政马睦火者镇莒，以城大难守，截东北隅为今城，周五里有奇，门三，西面无门。

��卑城州南七十二里。《寰宇记》以为即春秋时故向城。汉置��卑县，属琅邪郡。岏音裨。后汉废。《汉志》注：��卑县有夜头水，南至海，或以为向水也。又高乡城，在州东南七十里，汉宣帝封城阳惠王子休为高乡侯。是也。后汉省。其地又有曹公城。《志》云：曹操攻陶谦，拔五城，略地东海，筑此戍守。《元和志》：曹公城在县南七十二里。《齐乘》：在州南二十里。今谓之五花营。

灵门城州北百二十里。汉县，属琅邪郡。后汉省。《寰宇记》：在沂水县西北百里。今名石埠城。又箕城，《寰宇记》：在州东北百余里箕屋山下。汉箕县，属琅邪郡，宣帝封城阳荒王子文为侯邑。亦后汉废。○卢城，在州西南。汉卢县，属城阳国，武帝封城阳共王弟猪为侯邑。又州南有高广城，亦汉县，属琅邪郡。宣帝甘露四年，封城阳荒王子勋为侯邑。俱后汉废。

○焦原山州南四十里。尸子曰：莒有焦原、广寻，长五百步，临百仞之溪，国人莫敢近者，莒勇士登焉。《庄子》：伯昏瞀人射临百仞之渊。是也。《汉志》谓之峥嵘谷，俗名青泥�担�以两峡壁立如�兑病Ｅ杂卸�林山。又屋楼山，在州东二十里，以重叠耸秀而名。

高�紊�州北百三十里。《汉书》：灵门有高�锷健⒑�山，浯水所出，东北入淮。淮盖潍之讹也。�叮�古柘字。今俗呼为高望山。《志》云：高�锷轿魉氖�里有壶山，一名巨平山，浯水出此，亦曰浯山，一名台头。又箕屋山，在州西北九十里，潍水出焉，亦曰潍山。

○潍水在州东北。源出箕屋山，东流入诸城县界。○浯水，在州北，《志》云：源出高�锷街�阳，东北流入安丘县。今莒州、安丘之间，地名王护，即浯水所经也。

沭水州东三里。自沂水县流入界，又西南入沂州界。《志》云：浔水出州南六十里马�渡剑�《水经》谓之巨公山，西南流入沭水，旧�鲫乱愿忍铮�东西二十里，南北十五里。又有葛陂水，出日照县三柱山，西南流，径故辟阳城南，积而为陂，谓之辟阳湖。又西南流，入于沭水。今皆湮涸。○孝源泉，在州北百里，以唐孝子孙既庐墓得泉而名。虽大旱，水尝不涸。

○葛沟店州西南百二十里，向有巡司戍守。又州南百里有十字路巡司，有十字路城。○蘧里，在州北。杜预曰：莒县有蘧里。今详见安丘之渠丘亭。又鼓里，在故莒城内，《战国策》：淖齿杀齐�耐跤诠睦铩Ｊ且�。

沂水县州西北九十里。西南至沂州百六十里。春秋时，为鲁郓邑地。汉置东莞县，属琅邪郡。后汉属琅邪国。三国魏于此置东莞郡，后废。晋复置郡，领东莞县。刘宋仍之。泰始三年，又兼置东徐州。后魏改为南青州，又分置东安郡。后周又改州曰莒州。隋开皇初，郡废，而改县曰东安。十六年，又改曰沂水。大业初，州废，县属琅邪郡。唐武德五年，置莒州于此。贞观八年，州废，县属沂州。宋因之。今属莒州。今县有石城，周二里有奇，编户百四十三里。

○东莞故城在县治西北。汉县治此，武帝封城阳共王弟吉为侯邑。曹魏黄初中，置东莞郡。梁普通五年，彭宝孙拔魏东莞，是也。《水经注》：沂水自盖县，又东径浮来山，又东南径东��故城西。魏文帝立为东��郡。《东燕录》谓之团城，魏南青州治。城北有郓亭。京相�以唬汗媚幌啬纤氖�里员亭，故鲁郓邑，今在团城东北四十里。又县南三十里有东安城，汉县，属城阳国，宣帝封鲁孝王子强为侯邑。后汉改属琅邪国。三国魏置东安郡于此，郡寻废。晋仍属琅邪国，后废入盖县。

郓城县东北四十里。即古郓邑。阚る《十三州记》：鲁有两郓，西郓在东平，昭公所居，东郓即此城也，为莒鲁所争之邑。文十二年，季孙行父帅师城诸及郓，后入于莒。成九年，楚子重伐莒，入郓。襄十二年，莒围台，季武子帅师救台，遂入郓。昭元年，季武子伐莒取郓。杜预曰：城阳姑幕县南有员亭。《后汉志》：南燕置团城镇于此，以其城正员也。刘裕北伐广固，登之以望大岘。宋泰始三年，以辅国将军张谠为东徐州刺史，守团城，魏攻取之，亦置东徐州，以成固公为刺史，戍团城，南袭朐山。或讹为�俪牵�声相近也。后魏太和十二年，改东徐州为南青州，仍治团城。梁天监五年，冀州刺史桓和击魏，袭南青州，不克。即团城也。周、齐间城废。盖郓与团城相去四十里，或并为一，误矣。台，见前费县。朐山，见江南海州。

盖城县西北七十里。齐邑也。陈仲子兄戴盖禄万钟，又王�任�盖大夫，即此。汉置盖县，属泰山郡。景帝封后兄王信为侯邑。后汉亦曰盖县。晋改属东莞郡。惠帝时，析置东安郡治此。刘宋及后魏因之。后齐移东安郡治东莞，而故东安郡及盖县俱废。隋开皇十六年，复置东安县于此，仍属莒州，大业末废。

阳都城在县南。古阳国，齐利其地而迁之。《春秋》：闵二年，齐人迁阳，是也。汉置阳都县，属城阳国。高帝时封功臣丁复为侯邑。又宣帝封张彭祖为阳都侯。后汉改属琅邪国。明帝征东平王苍会阳都，是也。晋仍属琅邪国，《十六国春秋》：石虎好猎，自灵昌津南至荥阳，东极阳都为猎场。又永和九年，段龛据青州，置徐州于阳都，以王腾为刺史。十二年，燕慕容恪围广固，腾降于燕，徐州刺史荀羡救龛，攻阳都，克之。《水经注》：沂水又东径阳都故城。城盖晋末废。又古长城，在县北百里。

○沂山县北百十里。山之阴，即临朐县也。今详见名山沂山。○大岘山，在县东北百二十里。杜佑曰：县北有大岘，为齐地南面险固处，与临朐县接界，上有穆陵关。今详见重险穆陵。

雕�紊�县西北百七十里。岩壑耸秀，如雕琢然，连络蒙阴县界。《志》云：山即沂山西峰也，沂水盖出于此。又西北接大弁山，山顶平夷，周八九十里，俗称太平崮。《水经注》：大弁山与小泰山连麓而异名。《志》云：县北百九十里为穆陵山，又北里许为螳螂山。其相连者，曰大小二鲁山，山之前，平野弥望，清流萦带，其南面有穴若门，直入二十里，可容方驾云。

雹山县西北五十里。山有二峰，双峦齐秀，圆峙若一，出紫石英，映彻如雹，因名。今曰大崮山。又县西南三十里有双崮山，亦以双峰并峙而名。

○沂水县西一里。源出沂山，南流经雹山西麓，与蒙阴县接界。又东南流经此，又南经故东安城东，而入沂州界。县境诸水，悉流入焉。《水经注》：沂水经东安故城，南合时密水，水出县西时密山。春秋时莒地，《左传》：莒人归共仲于鲁，及密而死，即此。

沭水县北五十里。源亦出沂山。《水经注》以为出大弁山也。东南流入莒州境。○上泉，源出县西南四十里望仙山。又芙蓉泉，出县西北七十里闵公山，与县东南六十里之铜井泉，县西南三十里之大水泉，俱南流入沂水。《志》云：县境之泉凡十，皆入于沂。

○牟乡在县东南。杜预曰：阳都县东有牟乡。《春秋》：宣九年，取根牟。根牟，本东夷国也。又昭八年，�塾诤欤�自根牟至于商卫，革车千乘。根牟，即牟乡矣。

垛庄驿在县西南北五十里垛庄集。近年置驿于此，南去沂州信公店七十里。今从沂州青驼寺竟走蒙阴道百十里，不经垛庄矣。

日照县州东南百五十里。南至江南赣榆县百六十里，北至诸城县百七十里。汉为海曲县地，置盐官于此，名曰日照。魏、晋以后，俱为莒县地。金始置日照县，属莒州。今编户八十三里。

○海曲城县西十里。汉置西海县，属琅邪郡，或以为海曲也。王莽末，琅邪吕母起兵攻海曲，有众数万，为赤眉之始。后汉仍属琅邪郡。晋废，后为日照镇。又《博物记》：太公望出于此。今有东吕乡。又有棘津，亦云太公垂钓处，故浦犹存。

○丝山县东北二十里。山形陡绝，悬溜侵崖，如丝缕然，丝水源于此。又三柱山，在县北二十里，葛陂水出焉。又县东南二十里有孤奎山，亦曰圭山。

○海县东二十里，接胶州及江南海州界。有涛雒盐场。

丝水在县南二十里。一名大儿庄河。源出丝山，流绕孤奎山下，合于寨河。《志》云：寨河，在县南五十里，源出县西北八十里驮儿山，一名付�泛樱�流合丝水，入于海。又竹子河，亦在县南五十里，源出县西南五十里之矮岐山，下流亦注于海。

○夹仓镇县南二十五里。有石城，向置巡司于此。《志》云：县西七十里有刘三公庄，萧梁时刘勰所居，旧置巡司于此。洪武三年，移于夹仓镇。又县南付�泛由嫌懈二仿礞洌�县北二十五里白石山下有白石山驿，今皆革。

附见：

安东卫在日照县南九十里。南去江南海州七十里。卫城周五里。弘治三年置，初领五千户所，寻调左所于天津，右所于徐州，止领中前后三所。东接胶州灵山卫界，为滨海戍守处。今亦置安东卫。

石旧寨备御后千户所在日照县东南。所城周三里有奇。又东南有塘头寨备御百户所，土城周三里。俱嘉靖中置，属安东卫。