---
---
---
title: 卷五十四
---



◎陕西三西安府下

华州府东二百里。东至河南、陕州三百十里，南至商州二百里，北至同州七十里。

周畿内地，郑始封邑也地名咸林。《毛诗谱》：宣王封其弟于咸林之地，是为郑。《周语》：郑桓公为周司徒，采地咸林。后属于晋《左传》晋侯赂秦以河外列城五，南及华山。战国为秦、魏二国之境。秦属内史。汉属京兆。后汉为京兆、弘农二郡地。魏晋因之。后魏为华山郡《地志》：东晋太元十二年，分弘农之华阴、京兆之郑、冯翊之夏阳、�ぱ舻认兀�置华山郡。后魏盖因晋旧。太和十一年，别置华州。后于此置东雍州。西魏改曰华州。隋初郡废。大业初，州废，属京兆、冯翊二郡。义宁初，置华阴郡。唐复曰华州。垂拱初，改泰州，寻复故。天宝初，亦曰华阴郡。乾元初，复曰华州。建中四年，升为镇国军《唐志》：至德以后，有潼关防御镇国军使，州刺史领之。乾宁三年，又升为兴德府。天�倘�年，仍曰华州。五代梁曰感化军一作威化，误。后唐复曰镇国军。周显德初，军废，仍曰华州。宋初复曰镇国军。皇�涛迥辏�改镇潼军仍曰华州，亦曰华阴郡。金因之。贞�倘�年，又改为金安军。元仍曰华州，寻以州治郑县省入。明初因之，属西安府编户四十九里，领县二。今仍曰华州。

州前据华岳，后临泾、渭，左控桃林之塞，右阻蓝田之关，自昔为关中喉舌、用兵制胜者必出之地也。《地志》：华州内扼秦雍之口，外拊河洛之背。战国秦惠王六年，魏纳阴晋，而三晋之亡自此始。争衡河洛间者，可勿加之意哉？

○郑城在州城北，即郑桓公所封邑。战国时属魏。魏文侯十七年，西攻秦，至郑而还。后入于秦。武公十一年，初置郑县。汉属京兆。后汉初，赤眉入关，立刘盆子于郑北。晋亦属京兆郡。太安二年，河间王�肫鸨�长安，东逼京师，顿军于郑。太元九年，慕容冲自华阴进向长安。苻坚使苻晖拒之，战于郑西，晖大败。义熙十三年，刘裕攻潼关，姚赞自定城退屯郑城。裕进军逼之，赞屯霸东。后魏置华山郡于华阴县，郑县属焉。后置东雍州，亦曰华山郡，移治于此。《通志》：古郑城在州东北二十五里，郑始封邑也。后周时，移于州西南九里。隋开皇中，移入州城内。大业初，县属京兆郡。唐以后皆为州治。五代梁贞明四年，晋将李存审等救朱友谦于同州，分兵攻梁华州，克其外城，即此。元省。今城周七里有奇，有门四。

武城《括地志》：故城在郑县东北十三里。《左传》文八年，秦伐晋，取武城。《史记》：秦康公二年伐晋，取武城，以报令孤之役。又秦厉公二十一年，晋取武城。魏文侯三十八年伐秦，败我武下。即武城下也。汉置武城县，属左冯翊。后汉废。或谓之武平城，亦谓之光武城。相传光武征隗嚣，曾驻于此。○彤城，在州西南周彤伯国。战国时，秦魏遇于彤。《史记》：商君反死彤地。即此。胡氏曰：在京兆郑县界。

�逞舫�川东南十五里。�常�亦作氵穴。汉置县，属左冯翊。旧在�樗�北，因名。《志》云：县旧治渭北。汉安帝时，移治于此。寻废。

赤城在州西。亦曰峦城。《水经注》：渭水又东经峦都城北。故潘邑，殷契所居也。《世本》曰：契居蕃。阚る曰：蕃在郑西，即峦城也，俗名为赤城。苻健入秦，据赤城以抗杜洪，即此。○古长城，在州北三里，战国秦魏分界处。《寰宇记》：古城连接今州城，官路经其中。宋白曰：华州东南有魏长城。又有长涧水，南出泰华山侧长城东，而北流注渭。

○少华山州南十里。以次于太华而名。山之西有石堤峪，在州西南十二里。唐乾宁末，昭宗幸华州，韩建擅杀诸王于此山之东。又有敷水峪，在州东南十四里独秀峰下，敷水出焉。又东南六里曰小敷峪，旁有宁山。宋元�碳洌�小敷峪崩。天禧五年，近峪口阜头峰崩。其崩处名半截山，亦曰复成山。又东为方山，接华阴县界。《志》云：阜头山在州东南十五里余。附见名山太华。

龙耳山州西南四十里。山后有符��山，符��水出焉。○马岭山，在州西南百里。其相接者为石积山。《水经注》：石桥水南出马岭山，积石据其东，骊山距其西。是也。或曰积石山亦名石积山。刘裕伐秦，王镇恶自河入渭，趣长安。姚弘使其将胡翼度分兵屯石积，疑即此。又竹山，在州西南百四十里，竹水出焉。

广乡原在州西。晋太元十五年，冯翊人郭质起兵广乡，移檄讨姚苌。胡氏曰：郑县之广乡原也。

○渭水在州北十二里。自渭南县流入界，东经沈阳城北，入华阴县境。或曰渭水南岸有葫芦滩。明初大兵下河南，元臣李思齐自潼关退屯葫芦滩，即此。

赤水州西三十里。《水经注》：大赤水即竹水也，一名箭谷水。又有小赤水，亦名灌水，出州西南石脆山，亦名高谷水。俱流经州北，注于渭。后魏永安三年，尔朱荣使尔朱天光等讨关中贼万俟丑奴。时赤水蜀贼断路，贺拔岳击破之于渭北。《九域志》：华州郑县有赤水镇。唐天复初，朱全忠自同州故市南渡渭，西趣赤水，即此。

石桥水在州西十里。源出马岭山，北流入渭。旧有石桥跨其上，水因以名。亦曰小石桥水。又有东石桥水，在州东十四里。《水经注》曰：故�樗�也。亦出马岭山，北流，经郑城东，有故石梁。又北经氵穴阳故城北，入于渭。刘裕伐秦，王镇恶自河入渭。秦将姚难自香城引兵而西，镇恶追之。秦主泓自霸上还屯石桥，以为之援。此西石桥也。唐中和初，昭义帅高浔合河中兵讨黄巢，收华州。寻败于石桥，浔奔河中。华州复为巢所陷。此东石桥也。或以为长安故城洛门外之石桥，误矣。香城，见朝邑县。

五港河在州西。《志》云：石堤峪之水，北流为五港河，合赤堤峪水，入沙涧石桥河，以达于渭。近西一带诸水，曰西溪。亦有小曲江之名。○敷水，在州东十四里，出大敷峪，流入华阴县界。

利俗渠《唐志》：在郑县西南二十三里。引乔谷水为渠。又罗文渠，在县东南十五里。引小敷谷水为之，支分溉田。开元四年，诏陕州刺史姜师度开故渠，又立堤以捍水害。《志》云：今州东十里有罗纹桥。白石峪水流其下。递运所置于此。

○神台宫《唐志》：在郑县东北三里。隋置普德宫于此。咸亨二年，改曰神台宫，为巡幸驻顿之所。

罗文寨在州东罗文渠上。五代梁贞明六年，同州降晋。梁遣刘��围之。晋兵驰救。��败，退保罗文寨。寻复为晋将李存审所败。

东阳驿在州西。《水经注》：渭水过新丰而东，合西阳水，又东合东阳水。二水并出广乡原。魏主修入关中，宇文泰谒见于东乡驿，即此。今州治北有华山驿。

华阴县州东七十里。东至河南阌乡县一百十里。春秋时晋阴晋地。秦曰宁秦。汉初，曹参食邑宁秦，是也。寻置华阴县，以在华山之北而名，属京兆郡。后汉改属弘农郡。魏晋因之。后魏亦为华阴县，属华山郡。隋属华州。大业初，属京兆郡。唐复属华州。垂拱初，改曰仙掌县。神龙初，复故。宝历中，又改为太阴县，寻复曰华阴。今城周不及三里，编户三十四里。

○阴晋城县东南五里。春秋时故城也。初属晋，后属魏。《史记》：赵肃侯二年，与魏惠王遇于阴晋。又魏文侯三十六年，秦侵我阴晋。秦惠文君五年，魏纳阴晋于秦，更名曰宁秦。汉改曰华阴。建武二年，冯异败赤眉于华阴。初平二年，关东诸将讨董卓，卓还长安，使其党段煨屯华阴。兴平二年，李亻�竦茸髀摇５坌一�阴，露次道旁。晋咸和九年，后赵将郭权据上邽。石虎遣将郭敖击之，军于华阴。上邽豪族杀权以降。即故阴晋城也。后迁于今治。唐武德六年，幸华阴，既又校猎于华阴，是也。

船司空城县东北五十里。汉置县，属京兆，本主船之官也。王莽时曰船利，为渭水入河处。后汉省入华阴。《水经注》：河水历船司空，与渭水合，即春秋时之渭�馈！蹲蟠�》闵二年，虢公败犬戎于渭�馈＝�建兴二年，刘聪遣刘曜等寇长安，曜屯渭�馈Ｏ毯桶四辏�后赵石生举兵长安，讨石虎，军于蒲阪。其将邓权拒虎于潼关。生遁还长安。权亦收余众退屯渭�溃�即此。○平舒城，在县西南十里，即秦时平舒道。始皇三十六年，使者夜过平舒，有人持璧遮使者，即此。《图经》：华阴有平舒城。

定城在县东十里。郭缘生《述征记》：定城去潼关三十里。汉末，镇远将军段煨所造。夹道各一城，渭水经其北。刘裕将檀道济等攻潼关，秦将姚绍出战而败，退屯定城，据险拒守，即此。后魏永熙三年，置定城县，寻废。隋主伐陈，亲饯将士，至定城，陈师誓众，是也。今为定城驿。

潼津城在县东。唐天授初，分华阴置潼津县。长安二年，废为潼津驿。有石桥，亦名潼津桥，潼关水所经也。《一统志》：今关城内有潼津桥，疑唐时即关城置县。○敷西城，在县西二十五里，以在敷水之西而名。郭缘生《述征记》：苻姚时所置。魏收《志》：太和十一年，分夏阳县置敷西县。隋废。唐为敷水驿。元和四年，丙侍破驿门，以马鞭击元稹处也。《九域志》：华阴有敷水镇。

长城在县西二里。《史记》：魏筑长城，自郑滨洛以北。此即其故址。后魏永熙末，高欢追魏主修，攻潼关，克之，进屯华阴长城，是也。宋白曰：华阴有长城，战国时分秦晋之境。边晋之西，谓之阴晋。边秦之东，谓之宁秦。恐误。

○华山县南十里。亦曰太华，亦曰西岳。宋大中祥符四年，车驾祀汾阴，遣近臣祀西岳，是也。山之东有牛心谷，南通商洛，为险��厄处。又有车箱谷，在县西南三十里华山麓，谷方而长，如车箱然。又西有雾谷，后汉张超居此。能布五里雾，谷口有泉，亦曰雾泉。余详名山太华。

松果山县东南二十七里。《山海经》：华山之首曰钱来山，与松果山相连。又有凤居山，在县西二十里，通途所经。相传唐开元间，有凤瘗于此。

风陵堆在潼关卫城东三里黄河北岸。北至蒲关六十里。《帝王世纪》以为女娲陵也。唐天宝初，风雨晦冥，忽失所在。乾元中，复故。《唐志》：风陵属河中，有风陵关。高欢遣窦泰攻潼关，宇文泰潜军袭之。窦泰自风陵渡，为宇文泰所败，即此。

○黄河在县东北五十里。自延安府宜川县界南流，出龙门而下，历韩城、�ぱ簟⒊�邑县东。其东岸为山西河津、荥河县界。又南经县境，渭水入焉。《禹贡》所云“会于渭�馈闭咭病Ｕ鄱�东流，入蒲州界。又东为芮城县界。南岸则河南阌乡县界。柳宗元云：冲奔太华，运肘东指。是矣。

渭河在县北。其北岸接朝邑县界。《志》云：渭水自华山北径入于河。其入河之处，即故船司空城北也，渭口在焉。亦曰渭�馈：撼Ｖ貌钟诖恕８�始初，王莽将郭钦等为汉兵所败，收散卒，保渭口京师仓。汉将李崧等进攻之。又渭口之东，即潼关也。建安十六年，曹操自蒲阪渡西河，循河为甬道而南。马超等自潼关退屯渭口。晋义熙十三年，刘裕伐秦，至潼关。王镇恶请率水军自河入渭，即渭口也。又县有漕渠。唐天宝初，韦坚自禁苑西引渭水，因石渠，会灞、�拢�经广运潭，至县入渭。今湮废。

敷水县西二十四里。出华州东南敷水谷，东北流，经县境入渭水。一名敷水渠。唐开元二年，姜师度凿之以泄水害。五年，刺史樊忱复凿之，使通渭漕。○潼谷水，在县东南四十里，流经松果山下，又东北入于黄河，即潼关水也。《志》云：潼水在关西一里，关因以名。

泉店渠在县东二十里。又东五里有公庄、定成二渠。○醴泉渠，在县东南十里。又县南十里有黄神渠，县西二十五里有兴洛渠，皆有灌溉之利。

华泽在县西。胡氏曰：华阴之泽也。晋太元九年，慕容泓起兵屯华阴。苻坚使苻�砘髦�，战于华泽，�戆芩馈！鹨昂�泉，在县西南。唐广明初，张承范守潼关以拒黄巢，潼关陷败，奔野狐泉、遇援兵处也。或云，蓝田县西北十五里有咽瓠泉，讹为野狐泉。又镐泉，在县东二十九里。其泉或涌或止，俗传以为河眼。

○集灵宫在华山北麓。《志》云：山麓有集灵宫、存神、存仙等殿，又有集仙宫、望仙观，皆汉晋时置。《黄图》：望仙观，晋武帝建。○琼岳宫，在县西十八里。隋大业四年建。本名敷水宫。唐显庆中，改曰琼岳。又金城宫，在县东十三里。亦隋置。唐武德三年废。显庆三年复置。又《图经》云：县南八里有云台观，以华山险峻难登，先置下宫于山麓。天宝初，敕于熊宇岭置中方，号曰太清宫，在县南六里。

潼关县东四十里。有关城，周十二里。洪武三年，置潼关卫直隶中军都督府。五年，修筑旧城。九年，增修，依山势曲折为固，门六，又水门三。《志》云：古潼亭也。后汉延光四年，诏改葬故太尉杨震于华阴潼亭。今关西大道旁，即震墓也。建安中，移函谷关于此，因改名潼关。自是常为天下之襟要。宋大中祥符四年，车驾亲祀汾阴，出潼关，渡渭河，盖繇潼关渡蒲津也。今关北六十里为大庆关巡司，即山西之蒲津矣。余详见重险潼关。

永丰仓在县东北。或曰：即渭口仓也。本汉置仓之地，后废。隋开皇三年，于华州置广通仓。大业初，改曰永丰仓。《通释》：隋于卫州置黎阳仓，洛州置河阴仓，陕州置常平仓，而于华州则置广通仓，转相灌注，漕关东、汾、晋之粟，以给京师。大业九年，杨玄感围东都，不克。其党李子雄劝玄感直入关中，开永丰仓以赈贫乏，三辅可指挥而定。十三年，李渊起义师，薛大鼎任瑰谓渊曰：今济河，直据永丰仓积粟，虽未得京师，关中已定。既而渊引军而西，华阴令李孝常以永丰仓降。渊使世子建成等屯于此。渊寻引兵还如蒲津，自临晋济渭，至永丰劳军。至德中，郭子仪讨安庆绪，据永丰，关陕之路始通。《志》云：仓在渭水入河处，即汉之船司空也。又有临渭仓，亦在县境，唐置。

杨氏壁在县东北。后魏主修永熙末，自洛阳西奔关中，高欢将薛修义渡河据杨氏壁，魏将薛端击却之。宇文泰乃侨置南汾州，镇杨氏壁。胡氏曰：壁在龙门西岸华阴、夏阳之间，盖华阴诸杨遇乱筑壁自守处。○忠武镇，在县东。《唐史》：武德六年，秦王世民自并州还，上自华阴劳之于忠武镇。又敷水镇，在县西敷水上。唐置敷水驿于此，为往来孔道。《九域志》县有敷水镇。今县治东有潼津驿。又潼关卫有潼关驿及潼关递运所。

蒲城县州北百二十里。西至富平县四十里。汉重泉县地，属左冯翊。后魏太和十一年，置南白水县，属白水郡。西魏改为蒲城县，白水郡治焉。隋初郡废，县属同州。唐初因之。开元四年，改为奉先县，属京兆府。天�讨校�复属同州。五代时，属京兆。宋初，仍属同州。开宝四年，复为蒲城县，改属华州。今城周八里有奇，编户六十七里。

○重泉城县东南五十里。《史记》：秦简公堑洛城重泉。即此。汉置县，属左冯翊。后汉因之。晋仍属冯翊郡。后魏废。《寰宇记》：唐奉先城，距今县治三十里，即故蒲城县也。其地有晋城，相传晋公子重耳所筑，俱在县东南。贾城，在县西南十八里，古贾国也。《左传》桓九年，芮伯、梁伯、贾伯伐曲沃。此即贾伯城矣。又西南二十二里，有鲁王宫城。《大统记》以为鲁哀王城，板筑之迹犹存。或曰，鲁当作卤，王当作潢，盖昔煮盐之处。

沙城在县东沮水侧。《英雄记》：曹操与马超隔渭水而阵，渡渭，辄为超骑所冲突。娄子伯说操以今时天寒，可起沙为城，以水灌之，一夕而成。即此处。○长城，在县东五十里。洛水所经。阚る以为即沮水也。战国时为秦魏之疆，筑长城于此，名曰堑洛。稍南有木屐�鲎匪模�在沮水岸侧。相传禹治水弃屐于此。泥积成�鲎罚�各周二里，崇百尺。

○尧山县北二十里。一名浮山。相传尧时洪水为灾，此山独浮也。唐穆宗葬此，曰光陵。其前又有一山，与尧山叠峙，名为重山。

丰山县西北三十里。县之名山也。一名苏愚山。唐睿宗葬此，曰桥陵。县因有奉先之名。又金粟山，在县东北三十里。山有碎石，若金粟然。唐玄宗葬此，曰泰陵。又金帜山，在县西北二十里。唐宪宗葬此，曰景陵。○蟠龙山在县西三十里。《志》云：唐明皇尝游此，于山下得石如蟠龙，因名。其地为龙东乡。

白堂山县东北三十五里。旧《图经》：白起尝立寨于此，因名。其南为不群山。亦曰孤山，以诸峰相接，唯此独峙而名。又有马冢山，在县西北五十里。《志》云：县西北四十里有白马谷。

○洛水县东五十里。与同州接界。又东南流，入朝邑县界，亦谓之沮水。今县东南有晋城邓、蔡二渡，盖即洛水津济处。《志》云：县南有南河水。其上流，即同官县之乌泥川，东流入洛。

西卤池县西四十里。《长安志》：白卤盐池东入沮水，阔五十丈，深二丈。盖卤水泛涨流注，故曰卤渠。又有东卤池，在县南二十里。《汉书》：宣帝微时，困于莲勺卤中。谓此池也。唐至德后，盐不复生。

梁田陂在县西三十里。唐中和二年，李克用自沙苑进军乾坑，与诸道兵合。黄巢将尚让等将十五万众，屯于梁田陂。合战，贼众大败。梁田陂，刘�骶渥髁继熠�。

乾坑在县西北六十里。东北接澄城县界。汉武帝时，临晋人庄熊罴言，临晋民愿穿洛，以水溉重泉以东万余顷故恶地。诚得水，可令亩十石。于是发卒穿渠，自征引洛水至商颜下。盖即龙首渠之尾也。唐中和三年，李克用繇河中济，讨黄巢，自沙苑进屯乾坑，即此。胡氏曰：乾坑在沙苑西南。又西南即梁田坡。

○穆公寨县东北三十里。《志》云：秦穆公屯兵处。其相近有秦白起寨。又县东四十里沮水西岸，旧有晋太子虚粮寨。○温汤府，在县东南六十里。唐折冲府也。有温汤，源出沮水岸，西流二里，仍入于沮水。《长安志》：县有唐折冲府五，曰相原、曰孝德、曰温汤、曰宣化、曰怀仁。

野人堡在县西北。晋太元十八年，苻登将窦冲叛登，称秦王。登攻冲于野人堡。即此。

附见：

潼关卫在华阴县东潼关城中。洪武三年置，辖右千户、中千户二所。余见前潼关。

商州府东南二百二十里。东至河南南阳府七百四十里，北至河南陕州四百里，西南至汉中府兴安州六百二十里，东南至湖广郧阳府七百三十里。

《禹贡》梁州地。古商国也。春秋时属晋所谓阴地是也。以在洛水之上源，亦曰上雒。战国初属魏。《国策》：楚、魏战于陉山，魏许秦以上雒。战国属秦卫鞅封于此，为商君。始皇并天下，属内史。汉属弘农郡。后汉属京兆尹。晋初为京兆南部。泰始二年，改置上洛郡。后魏太延五年，置荆州于此。太和十一年，改洛州。后周改为商州。隋初废郡，炀帝又改州为上洛郡。唐复为商州。天宝初，亦曰上洛郡，乾元初复故。宋因之。元以州治上洛县省入。明初，改州为县。成化十二年，复升为州编户二十八里，领县四。今仍曰商州。

州扼秦楚之交，据山川之险，道南阳而东方动，入蓝田而关右危。武关巨防，一举足而轻重分焉矣。《周礼·职方氏》分九州为商、密之地孔氏曰：商，商邑，即今州。密，密乡，今河南内乡县境之废丹水县。其地相连，皆古所称��厄塞也。《史记》：秦孝公十一年，城商塞，曰�┕�见蓝田县，去今州百六十里，曰武关，曰白羽城今河南内乡县，曰苍野聚在州南。州为秦东南险塞也。晋义熙十三年，赫连勃勃谋取关中。王买德曰：青泥上洛，南北险要。唐建中四年，朱Г据长安，侍御史万俟著开金、商运路，奉天围解，诸道贡赋俱至。孔颖达曰：四渎以江河为大，商州乃江河之交也。秦岭西水入于河，东水入于江；熊耳山北水入于河，南水入于江；清池山东水入于河，南水入于江。而州境之水，其大者曰楚水、洛水、丹水云。

○上洛废县即州治。春秋时晋地。《左传》哀四年，楚司马起丰析临上洛。《竹书》：晋烈公三年，楚人伐南鄙，至于上洛。即此。汉元鼎四年，置上洛县。东汉末，以县在武关�┕刂�间，置上洛都尉。建安十一年，高�痪俦�并州，不克，欲南奔荆州，上洛都尉王琰捕斩之。晋为上洛郡治。《通记》曰：郡在洛上，故名。后魏为荆州治，又为洛州治。周为商州治。隋以后因之。元废。今州城周五里，有门四。

商洛废县州东九十里。古商邑，契所封也。战国时为商于地。盖近南阳之界，秦商君封此，张仪以绐楚怀王也。汉置商县，属弘农郡。后汉属京兆尹。晋属上洛郡。后魏皇兴四年，置东上洛郡。永平四年，改属上庸郡。后周改县为商洛县，属上洛郡。隋属商州，后因之。金贞元二年，废为商洛镇。盛弘之《荆州记》：武关西北百二十里有商城。谓此也。孔氏曰：县南一里即商洛山。

○高车山州南二里。相传汉高后使张良高车驷马以迎四皓处。又州北二里有高车岭。又有戴云峰，在州北三里。其山欲雨先云，�塔�律高出，望之如旗，俗谓之搠刀山。盖州主山也。一名智亭山，以四皓隐此、智能避世而名。

熊耳山州西五十里。山东西各一峰，状如熊耳，因名。《山海经》：熊耳山上多漆，下多棕，浮濠之水出焉。今山产棕漆。唐《六典》以为伊水所出，误也。《志》云：自州西三十里逾丹水，有马兰峪。又西十里为野人峪，林谷深僻。又十里为麻涧。涧在熊耳峰下，山涧环抱，厥地宜麻，因名。自麻涧行六十里而至秦岭。

商洛山州东南九十里。皇甫谧云：南山曰商山，又名地肺山，亦称楚山。盖即终南之支阜矣。《六典》：山南道名山曰商山。汉初四皓隐于此，亦谓之商阪。苏秦曰：韩西有宜阳、商阪之塞。司马贞曰：商阪在商洛间，适秦楚之险塞也。西魏大统三年，高欢使高敖曹分军趣上洛。敖曹自商山转斗而进，攻上洛，克之。即此。州西南九十里为良余山，亦名秦望山，乳水所出。此又商洛之支陇矣。班固《两京赋》：商洛缘其隈。《汉书》：高祖发巴蜀之民，定三秦，迁其渠帅于商洛之地。即今州境也。盖商洛为山之统名。王维诗“商山包楚邓”是也。○清池山，在州北六十里。清池水出焉。或曰：即丹水也。《一统志》：州东南二百里有竹山，丹水所出。

丹崖山在州南山。皆赤壁，亦曰红崖山。宋庆历初，知商州皮仲容议采洛南红崖山，虢州青水冶青铜，置阜民、朱阳二监。《志》云：州东十五里东原上有红崖冶。其地产铜，旧有钱官。又三十五里有洛原监，亦宋时钱官也。朱阳监，今见河南陕州。

秦岭在州西八十里。其地有涧，曰息邪涧，丹水所出也。今有秦岭巡司，在州西百二十里。余详名山终南。

刘岭州南五十里。甚危峻，有万木森罗其上。宋高宗割商、秦之半畀金人，以刘岭为界。即此。又黄沙岭，在州北二十五里。上有马跑泉，流合于普济渠。

老君峪州东百里。北有路，通函谷关。又州西百里有黑龙峪。○椎平原，在州西三里。《志》云：汉名也。又西一里为金鸡原。又西十一里为仙娥峰。唐时于此置仙娥驿。

○楚水在州东南。源出商洛山，北流会于丹水。《志》云：楚水有两源，其东源出商山，西源出良余山。即乳水矣。

丹水在州城南。源出州西秦岭，东流入河南内乡县界。《吕氏春秋》：尧有丹水之战，以服南蛮。《史记》：汉高入秦，王陵起丹水以应之。《汉志》注：丹水出上雒冢岭山，东至析入钧。《水经注》：丹水出上洛县西北冢岭山，东南流与清池水合。水源东北经清池山西南入于丹水，东南过其县南，楚水注之。丹水自苍野又东历菟和山，又东南过商县南，又东南至丹水县。唐天宝中，崔��建言山南可引丹水通漕至商州，自商�缴匠鍪�门，北抵蓝田。使��通之，不就。《州志》：丹水即州河，亦名丹江，源出秦岭昌黎祠下息邪涧，旧名竹山。按：冢岭山盘据广远，今之秦岭当即冢岭之南麓，而甲水所出之秦岭，则当在县之东南。乃《志》谓秦岭旧名竹山。夫竹山所出之丹水在洛水之北，南入洛水。《志》误也。

普济渠在州北。《志》云：戴云峰之麓有二泉：东曰少谷泉，西曰西平泉。合为普济渠，通入城市，以供日汲。又南注于丹水。又州东有商颜渠，旧引洛水至商山下，因名。

○武关在州东百八十里。有巡司戍守。《舆程记》：自武关西北，行五十里至桃花铺，又八十里至白羊店子，又八十里至麻涧，又百里至新店子，又百里而至蓝田县。皆行山中，至蓝田始出险就平云。今详见重险武关。

苍野聚州南百四十里。《左传》哀四年，楚人谋北方，司马起丰析以临上洛，左师军于菟和，右师军于苍野。杜预曰：上洛东有菟和山。

安山驿在州北五十三里。其地有安山。山下有紫榆涧，清池水经焉。又商於驿在州西五里，皆唐置。

商南县州西北八十里。明初为商县地。成化十二年，改县为州，析置今县。今城周不及二里，编户十五里。

○汉王城县东三十一里。相传沛公入关时所筑。今为富水堡，有富水巡司。本唐之富水驿也。又今县治即唐之层峰驿云。

○商洛山县南一里。盖州境之山，多以商洛名。

分水岭在县西十里。其水分东西流。又县南二十五里有双庙岭。又南十五里有吐雾山。峰岭最高，天将雨则雾起，因名。又十里为大小岭关，南望荆楚，数百里如在目中。

○两河在县南。西入雷家湾，东出金斗沟，斜流百余里。自雷家湾以下，名上两河，自徐家店以下，名下两河。又有扶川，在县南百里，分上中下三川，流合于两河。《志》云：两河，在县南四十里。城东有冰河，西三十五里有清油河，俱为灌溉之利。

洛南县州东北七十里。东南至河南淅川县四百十里。汉上洛县地。晋置拒阳县，属上洛郡。后魏因之。西魏复置拒阳郡。隋废郡，县改今名。唐、宋因之。金元仍属商州，后废为洛南镇。明成化十二年，复置。今城周三里有奇，编户二十里。

○拒阳城在县东南。东晋时置县于此。《旧唐书》：隋改拒阳为洛南，旧治拒阳川。显庆三年移理清川。即今治矣。

○玄扈山县西北百里。相传黄帝受图处。玄扈水出于此，亦谓之阳虚山。《水经》：讙举山、玄扈山、阳虚山、获舆山、龙余山、蛊尾山、鹿蹄山、冢岭山、竹山，皆一山而异名也。○阳华山，在县东北。《水经注》：洛水自上洛县东北流，经拒阳城西北，分为二水。枝渠东北出为门水。门水又东北历阳华之山，即华阳也。武王归马之处。秦魏冉同父弟芊戎封华阳君，亦此地。

鱼难山县东北八十里。《志》云：县东八十里有大谷龙山。其山北接秦岭，多出�杲稹Ｓ直蔽�鱼难山。鱼难水出焉。崖高五十余丈，谓之扑水崖。鱼不能过，故曰鱼难。又南经石门入洛，两石相夹，中通行路，崖高万仞，极为险阻，俗谓之鬼门也。《通志》：商南县东八十里有鱼难山。○书堂山，在县东。山高耸，北望太华，南俯商、邓。

○洛水县北七里。其上流曰玄扈水，今名黑潭子。《志》云：县西百里有洛水泉，出秦岭，下流入于洛水。

洪门堰在县东北。《水经注》：洛水历阳华之山，又东北历峡，谓之鸿关水。是也。其支流东北至河南灵宝县而注于河。宋为洪门堰。绍兴十年，金人陷商州，州守邵隆破金人于洪门，复商州，即此。

○石家坡寨县东四十里，有巡司戍守。又南有三要巡司，在县东南九十里。

山阳县州东南百十里。东至湖广郧西县界二百四十里。汉商县地。唐以后为丰阳县地。元仍为商县地。明初因之。成化十二年，商山盗王彪作乱。事平，督臣原杰析置今县。城周二里有奇，编户十二里。

○阳亭城在县西南。古有阳亭聚。后魏太延五年，侨置魏兴郡于此。太和五年，置阳亭县，为郡治。隋废。

○天柱山在县南八十里。壁立万仞，形如天柱，其上平坦，有清池，冬夏不竭。又孤山，在县东六十里。四面平坦，山独挺峙。

任岭县东南百三十里，与湖广上津县接壤。《志》云：县东二百余里，有光照山，与湖广郧西县界壤相错。

○甲河县南百二十里。以方向而名。俗讹为夹河。下流入于汉水。《水经注》：甲水出秦岭，东南流，与关��付水合。○两河，在县南百五十里。发源秦岭，至县界竹林关，有银花河流合焉，因称两河。《志》云：银花河，在县东八十里。

丰乡水在县东。《水经注》：丰乡川水出弘农丰乡东山，西南流，径丰乡故城南，又西南合关�鲎匪�。

关�鲎匪�在县南。《水经注》：关�鲎匪�出阳亭北青泥山，南径阳亭聚西，俗谓之平阳水，南合丰乡川水。又南入上津注甲水，以达汉江。

○竹林关县东百三十里，有巡司戍守。又县东南百五十里有丰阳巡司，以故丰阳县地而名。

镇安县州西南百五十里。北至府城二百五十里，南至汉中府兴安州�把粝厝�百二十里。汉商县地。后魏丰阳县地。周隋因之。唐万岁通天初，析置安业县，属商州。景龙三年，属雍州。景云初，还属商州。乾元初，改为乾元县，属京兆府。五代汉乾�倘�年，改为乾�滔亍Ｋ稳允艟┱赘�。金废。明景泰三年，改置今县。城周五里有奇，编户十八里。

○乾�谭舷�县北七十里。唐置安业县于此，后为乾元县治。五代汉曰乾�滔亍Ｔ�至元中废。今为乾�萄菜�。

○丰阳废县在县东南。宋白曰：汉商县地。晋泰始三年，析置丰阳县，治丰阳川。永和九年，苻秦置荆州于丰阳川，即此地也。魏收《志》：魏太安二年，置丰阳县，为上庸郡治。后周，县属商州。隋、唐因之。刘�骶湓唬壕芍渭�川城。麟德初，移理丰阳川。宋仍属商州。金贞元二年，废为丰阳镇。胡氏曰：丰阳与湖广上津县接界。地当秦楚之交，旧为冲要。宋绍兴中，割秦商之半畀金人，以刘岭为界，止存上津、丰阳二县，是也。

○车轮山县南二十五里。其水流为镇安河，绕县治南，下流入于氵乍水。○长陵山，在县北二十里。以崖岫绵延而名。又北六十里有天书山。

梦谷山县东北二十里。其山危峻。又五十里为重崖山，崖谷重叠，望之无穷。

○氵乍水在县东五里。出秦岭，流入洵阳县界，合旬水入于汉江。又��水，出旧乾�滔匚髂掀呃锟忌剑�下流入于氵乍水。

旬水出县南百里之旬山。亦曰�八�。东南流，入�把粝鼐�。

乾�糖�在县东南。亦谓之丰水，亦曰丰阳川。《志》云：县北九十里有乾佑渠。至县东三里为乾�毯樱�即丰阳川矣。下流入�把粝亟纾�合旬水。又秋林川，在县东南八十里，亦流合于丰阳川。按：丰阳川非丰乡川也。旧《志》或讹为一水。今丰乡川，见山阳县。

○五谷关在县西。唐置关于此。《志》云：县西三百五十里有五郎坝巡司，接汉中紫阳县界。又有旧县巡司，在县东北百二十里。○�八�府，在县南。唐之折冲府也。《志》云：商州有�八�、玉京二府。

同州府东北二百八十里。东至山西蒲州八十一里，南至华州华阴县七十八里，西北至延安府�恢菟陌傥迨�里。

春秋时秦、晋之疆。战国为秦、魏二国地《汉书》：自高陵以东，皆魏分也。始皇并天下，为内史地。项羽分为塞国。汉初，为河上郡，寻复为内史。景帝二年，分为左内史。武帝太初元年，改为左冯翊。后汉因之。三国魏为冯翊郡。晋因之。后魏兼置华州一作西华州。误。西魏改曰同州《禹贡》：漆沮既从，沣水攸同。言二水至斯，同流入渭也。州因以名，而冯翊郡如故。隋初废郡，炀帝复改州为冯翊郡。唐亦曰同州治冯翊县。天宝初，曰冯翊郡。乾元初，复为同州《志》云：至德后，置同州防御长春宫使，州刺史领之。又升为匡国军。兴元初，改为奉诚军寻并入河中节度，后复曰匡国军。五代梁曰忠武军。后唐复为匡国军五代周显德五年，废匡国军。宋仍曰同州，亦曰定国军。金曰安国军。元亦为同州，以州治冯翊县省入。明初因之编户三十九里，领县五。今仍曰同州。

州前临沙苑，后枕浒冈，左接平原，右带沮水，又密迩河中，常为孔道。春秋之季，秦晋每角逐于河西。战国时，秦与魏人争河西地，既得河西，三晋之患日迫矣《史记》：梁哀王五年，予秦河西地。《正义》：自华州北至同州，魏河西地也。汉初，自临晋东渡河以争中原。东汉初，邓禹亦繇此入关中。西魏时，高欢自蒲津济河，至冯翊。华州刺史王罴坚守，曰此城是王罴冢，不可得也。欢力攻不克，遂不能得志于西魏。《北史》：宇文泰辅政，多居同州，以地控关河之会，齐人来侵，便于应接也。唐至德二载，郭子仪自洛交引兵趣河东，分兵先取冯翊，河东遂翻城迎官军。兴元初，李怀光以河中叛。官军扼其同州，怀光遂不振。李晟曰：河中去长安三百里，同州当其冲。宋李永奇曰：同州入南山，乃金人往来驿路。盖关中襟要，莫如同州矣。

○冯翊废县在州城南。春秋时芮国也，后为秦所并。汉为临晋县地。后魏始于此置华阴县。西魏改为武乡县，兼置武乡郡。开皇初，郡废。大业初，复改县为冯翊。自是常为郡治。《郡国志》：州所理城，后魏永平三年，刺史安定王元�持�。其东城，正光五年，刺史穆弼筑。西城与大城通。其外城，西魏大统元年，刺史王罴所筑也。今州城正方，盖唐时改筑。周九里有奇，有门四。

元里城在州东北。本魏邑也。《史记·魏世家》：文侯十六年，伐秦，筑临晋、元里。魏惠王十七年，与秦战元里。《大事记》：周显王五十五年，秦败魏师于元里，取少梁。孔氏曰：元里，在澄城县界。《志》云：州境有三曲城，亦名三业城。或云宇文周所置。○雒阴城，在州西北，战国时魏文侯所筑。《史记·魏世家》：文侯十七年，攻秦，至郑而还，筑雒阴合阳城。城在雒水北也。《括地志》：雒阴在同州西。

○黄堆山在州西。唐广德元年，党项羌寇同州，郭子仪败之于黄堆山，是也。○铁镰山，《志》云：在州北二十五里沮水岸。土具黄、白、赤三色，其形如镰，因名。

商原州北三十五里。《水经注》：洛水南经商原西，俗亦谓之浒原。原下有泉，水味咸苦，羊饮之，肥而肉美。谚曰：苦泉羊，洛水浆。即此。《通典》曰：商原亦谓之商颜。

○许原州西北五十里。《志》云：沮水之浒也。《汉志》注：许原在洛水南。或曰非也，原盖在洛水之西。西魏大统三年，高欢自蒲津渡河，攻冯翊，不克。乃涉洛，军于许原。即此。

○洛水在州西五里。自澄城县流入境。唐开元十五年，洛水坏同州城市及冯翊县，漂居民二千余家，是也。又东南经蒲城县东境，流入朝邑县界。州东有龙首渠，宇文周保定初所凿。盖导洛河以资灌溉处也。

赤岸泽在州西南。《志》云：泽在长安北、同州南，道里适中之地。周主贇如同州，自应门至于赤岸泽，数十里间，旗幡相蔽。又隋大业三年，自洛阳北巡，顿赤岸泽。唐玄宗时，王毛仲掌群牧，初才得三千匹于赤岸泽，是也。《元和志》：贞观中，自京师东赤岸泽移马牧于秦渭。应门，后周时宫门名。

九龙泉州东南十五里。出沙阜中。泉有九穴，会于一池。俗亦名鹅鸭池。孙忄面曰：九泉同流，故曰同州。又州西北二十五里，有龙泉洞，称佳胜云。

红善泉州西南四十里。又十里为苏村泉。俱自平地涌出，流入渭河，州人资以灌溉。

○兴德宫《唐志》：在冯翊县南三十二里。本名忠武园。亦曰忠武寺。宇文泰与高欢战于沙苑，时秦兵少，隐伏沙阜，以奇取胜。后于战处建忠武寺，令骑士种柳各一株，数及七千，因呼为忠武园。唐初举义旗，将趣京师，军次于此。武德初，因建为宫，属家令宫寺。又同州宫，亦后周所置。宇文泰相魏，恒居同州。后因置别宫于此。建德七年废。大象初，复置。二年，复改为天成宫。后废。

沙苑在州南十二里。一名沙阜。《水经注》：洛水东经沙阜北。其阜东西八十里，南北三十里，俗名之曰沙苑。苑南则渭水经焉。西魏大统四年，东魏高欢自蒲津济河涉洛，军于许原西。宇文泰自渭南造浮桥，轻骑渡渭，至沙苑，距东魏军六十里。欢引军来会。李弼谓泰曰：彼众我寡，不可平地置阵。此东十里有渭曲，可先据以待之。泰从之。因背水东西为阵，命将士偃戈苇中。欢至，其将斛律羌举曰：渭曲苇深土泞，无所用力，不如缓与相持，密分精锐，径掩长安。欢不从。欲纵火焚苇，又不果。及战，欢大败。又大统六年，柔然渡河南侵，宇文泰召诸军屯沙苑以备之。八年，魏主狩于华阴，宇文泰帅诸将朝之，起万寿殿于沙苑北。时冯翊县曰华阴也。后周保定四年，宇文护会突厥伐齐，周主邕亲劳军于沙苑。唐至德二载，回纥叶护助唐复两京，请留其兵于沙苑，自归取马，扫除范阳余孽。上赐而遣之。兴元元年，李怀光自河中遣其将阎晏寇同州。官军败之于沙苑。中和初，河中帅王重荣讨黄巢，屯于沙苑。三年，李克用将李存贞败黄巢兵于沙苑，克用遂进屯焉。光启初，田令孜召�谎铀е烀怠⒎锵杷Ю畈�符，共屯沙苑，讨河中王重荣。重荣济河，败同州兵。又邀李克用兵至，俱壁沙苑，大破凤翔、�谎又�兵。进逼京师，天子出走。朱梁贞明六年，晋将李存审救同州，败梁将刘��兵。��退保华州罗文寨。存审攻之，未克。乃谋曰：兽穷则搏，不如开其走路，然后击之。因遣兵牧马于沙苑。��等宵遁。追击至渭水，又破之。《元和郡国图》：沙苑宜六畜，唐置沙苑监。余靖曰：唐沙苑监，即今之同州。宋亦置监于此。庆历五年，群牧言沙苑监地万一千四百六十余顷，是也。俗谓之马坊头云。

车度镇在州西南。近长安北境。朱梁开平末，李茂贞遣温韬帅�贯�兵寇长安。朱温使同华等镇兵击韬，败之于车度，是也。

○李润镇在州东北。《北魏书》：李闰堡，少梁旧地。晋芮锡壤，华州刺史尝治焉。后徙州治冯翊古城。其地在冯翊东也。晋太元十五年，故秦将魏揭飞攻后秦杏城，降将雷恶地亦攻李闰以应之。苌曰：恶地智略非常。若南引揭飞，东结董成，得杏城李闰而据之，长安东北，非我有也？乃击杀揭飞。恶地降。其南又有邢望镇。义熙十一年，后秦姚泓初立，时姚宣镇李闰，参军韦宗说宣曰：邢望险要，宜徙据之，此霸王之资也。宣遂弃李闰，南保邢望。于是，诸羌据李闰以叛，姚绍讨破之，并杀宣。宋元嘉二十三年，魏主焘击叛胡，至长安。既而还至洛水，分军诛李闰叛羌是也。董成屠各帅时据北地。邢望镇，《括地志》：在李闰南四十里。

故市在州南。唐天复元年，朱全忠引兵自河中渡河，下同州。旋自故市南渡渭，西趣赤水。此州境之故市也。赤水，见华州。

朝邑县州东三十里。东至山西蒲州五十里。古大荔戎国。汉为临晋县地。后魏太和十一年，于此置南五泉县，属澄城郡。西魏改为朝邑县，属同州。隋因之。唐乾元三年，改为河西县，属河中府。大历初，复故，仍属同州。今城周四里，编户八十二里。

○临晋城在县西南二里。本大荔国。或曰本晋邑，后属魏。《史记》：魏文侯十六年，伐秦，筑临晋，后复入于秦。《秦纪》：惠文王十二年，与梁王会临晋。武王元年，复与魏惠王会临晋。三年，与韩襄王会临晋。亦曰应亭。昭襄王五年，魏王来朝应亭，即临晋也。秦取其地，尝筑高垒以临晋国，因名。汉王初定三秦，自临晋渡河而东，后复置县，属左冯翊。后汉因之。灵帝时，封杨赐为候邑。晋以冯翊郡治临晋，寻废。后魏改置南五泉县。西魏为朝邑县。隋、唐因之。《唐史》：乾宁三年，�埂⑨�、华三帅犯阙，李克用自河中而西，败同州帅王行约于朝邑。行约弃同州走京师。朱梁贞明六年，河中帅朱友谦袭取同州，归晋，梁军围之。晋将李存审等赴救，自河中渡河，军于朝邑。即今县也。

辅氏城在县西北十二里。春秋时晋邑。宣十五年，秦伐晋，次于辅氏。晋魏颗败秦师于辅氏，获杜回，吕相绝秦，所谓我有辅氏之聚者。又襄十一年，秦伐晋，济自辅氏，战于栎，晋师败绩。或曰栎在蒲州之北。又王城，在县东三十步。《左传》僖十五年，晋阴饴生与秦伯盟于王城。二十四年，晋侯潜会秦伯于王城。成十一年，秦晋为成，将盟于令狐。秦伯不肯涉河，次于王城，使史颗盟晋侯于河东。《史记》：秦厉公十六年，堑河旁，以兵二万伐大荔，取其王城。杜预曰：王城，今名武乡。《括地志》：王城即大荔戎城矣。又芮乡，亦在县东。《后汉志》注：文王时，虞、芮争田。此即芮国云。《括地志》：县南三十里有南芮乡、北芮乡。

怀德城县西南三十里。本秦邑。汉王还定三秦，赐周勃食邑怀德，是也。寻置县，属左冯翊。晋废。《水经注》：城在渭水之北、沙苑之南。世谓之高阳城，非也。

河西城在县东。《旧唐书》：朝邑县故属同州。乾元初，置河中府，割朝邑属之。寻改为河西县，以盐坊为理所。宋白云：河西县，本唐朝邑县地。上元初，置河西县。大历三年，复置朝邑县，仍析朝邑五乡，并割河东三乡，依旧为河西县。县境东西十四里。贞元初，马燧进军至河西，平李怀光，是也。后复并入朝邑县。杜佑曰：河西县有长城，魏惠王所筑，以备秦者。即此地矣。

香城在县东。姚秦时置。刘�Ψデ兀�王镇恶帅水军自河入渭，趣长安。秦将姚难自香城引兵而西，镇恶追之，是也。胡氏曰：香城在渭水之北、蒲津之口。○沙苑城，在县南十七里。《志》云：唐沙苑监城也，主豢养陇右牛羊诸畜，以供尚方之用。盖地近沙苑，因置城于此。宋亦为沙苑监，掌牧马。金废。

○华原山在县西门外。《志》云：统城西而北，以绝于河。又西南三里有紫阳山。盖九���暇Ｉ街�脉，曼衍而东，山其冈阜错列处也。

强梁原在县治南。俗谓之朝坂。西魏以此名县。《郡国志》：长春宫在强梁原上。盖原本广衍县治，与故宫皆据其上。《汉志》：怀德县南有荆山，山下有强梁原。原即荆山北麓矣。

○黄河县东三十五里。自�ぱ粝亓魅刖常�又南入华阴县界。河之东岸，即山西蒲州境也。亦曰蒲津。世谓之三河口。

洛水在县城南。渭水自华州东北流会焉，同流入于黄河。《左传》宣十五年，晋侯御秦兵于辅氏及��。《史记》：秦孝公十二年，东地度洛。谓此。

通灵陂县北四十里。唐开元七年，同州刺史姜师度派洛水以灌朝邑、河西二县，又阏黄河以灌通灵陂，收弃地二千余顷为上田，置十余屯，是也。

苦泉县西北四十五里。水咸苦。羊饮之而肥美。唐因置丰羊牧于泉侧。《唐书》：永徽二年，以同州苦泉牧地赐民。即此。又县有太白池，在县西南四十里。

○长春宫在县治西北。后周保定五年，宇文护所筑。初名晋城。建德二年，置长春宫。七年，废。后复置。隋开皇中，增构殿宇。十六年，幸长春宫。大业十三年，唐公渊自河东济河，至朝邑，舍于长春宫。唐武德二年，使世民镇焉。冬十月，讨刘武周，高祖至长春宫送之。贞观十二年，幸长春宫。开元八年，幸长春宫，明日畋于下邽。是年，以同州刺史姜师度兼营田长春宫使。九年，敕同、绛、蒲、河东西沙苑田，并收入长春宫。二十九年，敕新丰、朝邑屯田，令长春宫使检校。兴元初，李怀光将徐庭光军于长春宫。浑��等自同州进攻，数为所败。贞元初，马燧、浑��破怀光兵于宫南，遂掘堑围宫城。庭光犹复固守。既而马燧与诸将谋曰：长春宫不下，怀光不可得也。乃轻骑径造城下，招降之。宝历二年，置内庄宅使掌长春宫。五代初，废。

临晋关在县东北黄河岸。亦曰蒲津城。渡河即蒲州也。春秋时，谓之蒲关。隋末，李渊自河东渡河，朝邑法曹靳孝谟，以蒲津、中潬二城降。胡氏曰：朝邑地当浦津桥西，故有蒲津城；梁大河为桥，故有中潬城。今详见山西重险蒲津。

罂浮渡在县东北六十里黄河岸侧。汉初，韩信击魏，魏王豹盛兵蒲阪以塞临晋。信伏兵从夏阳以木罂渡军，袭安邑。道盖出于此。或谓之临晋渡。

洛水桥在县西洛水上。宋元嘉二十三年，北魏主焘讨叛胡盖吴等，自东雍州南如汾阴济河，至洛水桥，是也。东雍州，即今山西缝州。

�ぱ粝�州东北百二十里。东北至韩城县九十里。古莘国地。洽，水名也。故《诗》曰：在洽之阳。其后流绝，故去水加邑。战国时，魏文侯筑合阳城。汉七年，代王喜弃国自归，赦为�ぱ艉睢：蟾粗命ぱ粝兀�属左冯翊，以在�に�之阳也。�ぃ�音合。魏、晋因之。后魏仍为�ぱ粝亍Ｌ�和中，属华山郡。后周属澄城郡。隋属冯翊郡。唐初，属西韩州。贞观八年，州废，县属同州。贞元以后，常以神策军分屯于此，翊卫近畿也。五代梁属河中府。后唐复旧。宋因之。金贞�倘�年，改属祯州，寻复旧。元亦常属祯州，后复属同州。今城周八里有奇，编户七十里。

○莘城在县南二十里古莘国。伊尹耕于有莘之野。又周散宜生为文王求有莘氏美女以献纣。应劭曰：莘国在洽之阳。即此城也。武王母太姒为莘国女。《诗》曰：缵女惟莘。是矣。《县道记》：�ぱ舫牵�魏文侯筑，古莘国地。○刘仲城，在县东北。《水经注》：徐水自梁山东南流，径刘仲城北，又东南入河。是也。汉高帝时，匈奴攻代。代王刘仲弃国走，还洛阳，废为�ぱ艉睿�筑城居此。杜佑曰：河西县有刘仲城。

河西城县东四十里。唐武德三年，分�ぱ粝刂茫�并置西韩州治此。八年，州移治韩城，以县属焉。贞观八年，改属同州。乾元三年，改为夏阳县，属河中府，寻还属同州。中和二年，李克用讨黄巢，自夏阳济河，军于同州，是也。宋熙宁四年，省为夏阳镇，仍属�ぱ粝�。

○梁山县西北四十里，与韩城县接界。今详见韩城县。又乳罗山，在县南三十里。

○黄河在县东南四十里。自韩城流入，又南入朝邑县境。其地有飞浮山，与黄河相为浮没，因名。

瀵水在县南。东流注于河。《尔雅》：瀵水出尾下。郭璞注云：在河东汾阴县。冯翊、�ぱ粢嗳缰�，相去数里夹河中渚上又有之，源皆潜通。今县有鲤瀵、东里瀵、王村瀵、勃地瀵、夏阳瀵，皆滨河平地涌出，其大如轮，后没入河。惟县东南四十里夏阳村有白泉、温泉、灰泉以资灌溉，或以为即瀵水也。《一统志》：瀵水有三：一在临晋，一在同州，一在�ぱ簦�源皆潜通。又县西北三十里，旧有�に�，源出梁山，东南流，入于河。�ぃ�一作洽。

刳首水在县东南。《水经注》：瀵水在�ぱ舫悄希�与刳首水相近。《左传》文七年，晋败秦师于令狐，至于刳首。杜预曰：令狐在河东，刳首坑在�ぱ粢�。

○姚武壁在县东北。《水经注》河水东南径刘仲城北，又径姚武壁南。《十六国春秋》：苻坚、司马姚苌为慕容泓所败，惧罪奔渭北。西州豪杰率众归之。苌乃僭号于此，筑城曰姚武壁。是也。《通典》：河西县西北有姚武壁、伏鹿壁，并险固。

焦离堡在县东二十五里。唐德宗贞元初，马燧等既招降长春宫之军，因进逼李怀光于河中。至焦离堡，其将尉�炙е诮担�遂进军河西。盖堡近废河西城也。

茶峪渡在县东河西故城南。南去罂浮渡里许，通山西荣河县界。《志》云：县东五十里有廉庄渡，亦黄河津济处。

韩城县州东北二百二十里。西北至延安府宜川县二百三十里，西南至澄城县百里。古韩国。晋为少梁邑。秦更名夏阳。汉为夏阳县，属左冯翊。后汉因之。晋属冯翊郡。后魏属华山郡。东魏天平四年，尝置河西郡治此。隋为韩城县，属同州。唐武德七年，改属西韩州。八年，移西韩州治此。贞观八年，州废，县仍属同州。五代梁改属河中府。后唐复旧。宋因之。金贞�倘�年，升为祯州。元至元初，州罢，复曰韩城县，寻复置祯州。八年，复罢。今城周四里有奇，编户五十里。

○古韩城县南十八里。周韩侯国也，后入于晋。《春秋》：韩武子事晋献公，封于韩原。盖邑于此。宋白曰：韩城县西南三里有夏阳城，即韩国故城。恐误。

少梁城县南二十二里，周梁国也。《左传》僖十九年，梁伯好土功，民罢而弗堪，秦缪公取之。即此。文十年，晋伐秦，取少梁。《魏世家》：文侯六年，城少梁。梁惠王九年，与秦战少梁，虏我将公孙座。《秦纪》：秦取魏少梁。是也。惠文王十七年，更名曰夏阳。汉因置夏阳县。后汉初，邓禹平河东，自汾阴渡河，入夏阳。永和五年，以南匈奴寇乱，徙上郡治夏阳。汉夏阳盖治于此。《一统志》以为夏阳在�ぱ簦�误也。宋白曰：少梁城，隋开皇中，分�ぱ糁煤�城县，后迁今治。

繁庞城在县东南。本秦邑。《史记》：魏文侯十三年，使子击围繁庞。梁惠王九年，秦败我于少梁，取庞。即繁庞矣。又籍姑城，《括地志》：在韩城县北三十五里。《史记》：秦灵公六年，晋城少梁，秦击之。十二年，城籍姑，即此。

○梁山县南十九里，与�ぱ粝亟咏纭；蛞源宋�吕梁山。《禹贡》：治梁及岐。《诗》：奕奕梁山。《春秋》成五年，梁山崩，壅河三日不流，晋侯以传问伯宗。《尔雅》：梁山，晋之望。《吕氏春秋》：吕梁未凿，河出孟门之上。《水经注》：河水又南经梁山原。是也。《唐十道志》：关内道名山曰梁山。

龙门山县东北八十里，与山西河津县分界。《北魏志》：梁山北有龙门山。故龙门亦兼梁山之称。隋大业十三年，李渊遣王长谐等自梁山济，营于河西，以待大军。即龙门也。详见名山龙门。

韩原县东南二十里。《左传》僖十五年，晋侯与秦战于韩原，秦获晋侯以归处也。或曰，故韩原当在河东。今山西芮城县河北故城有韩亭，即秦晋战处。高门原，在县南二十里。《水经注》：河水经高门原，层阜相承，秀出云表，俗谓之马门原。又曰三周山，即《尔雅》三成为昆仑丘也。山下水际有二石室云。

○黄河县东五十里。自延安府宜川县流入境。历龙门口而下，有禹门渡，通山西河津县。《寰宇记》：龙门山北有河口，略似龙门而不能通。相传鲧治水时所凿，绩用弗成。今名错开河。

瀵水在县南十里。亦名琚谷水。东南流，入于黄河。又有芝川，在县南二十三里，亦东流入河。其地有芝川镇。司马迁墓在焉。

华池在县东南。《水经注》：在夏阳城西北四里。池方三百六十步。河水又东南径于华池也。

○龙门关在县东北龙门山。后周时所立，最为险��厄。或云，关之下，即禹门渡。

澄城县州北百二十里。北至�恢萋宕ㄏ囟�百五十三里，西南至华州蒲城县百十里。春秋时晋北徵地，后属秦。汉置徵县，属左冯翊。徵，读惩，后误为澄。东汉时省。后魏太平真君七年，置澄城郡，治澄城县。隋罢郡，以县属同州。唐因之。五代梁属河中府，后唐复旧。今城周三里，编户六十四里。

○北徵城县南二十二里。《左传》文十年，秦伐晋，取北徵。即此。汉因置徵县。后魏改置澄城县，迁于今治。《唐史》：广德二年，党项寇同州，郭子仪遣其将李国臣，大破之于澄城北。永泰初，吐蕃寇同州，引还，同华帅周智光邀败之于澄城北，是也。

新城在县东北二十里。亦曰新里。《左传》：僖十八年，梁伯益其国而不能实也。名曰新里。秦人取之。文四年，晋侯伐秦，围元阝新城。即此矣。《志》云：县有杜平乡。秦孝公五年与魏惠王会于杜平。又汉昌平侯灌婴食邑于杜平乡，是也。○长宁城，在县南。唐初置。贞观八年，省入澄城县。

○壶梯山县北五十里。阶级层峻，有似悬梯。一名石楼山。又十里为将军山，秦封白起武安君于此，因名。又十里为武帝山。相传汉武幸梁山时经此。

云门谷县西北七十里。谷口似门，水气云蒸，因名。又西北十里为风谷山，有洞穴出风。又北为界头山，与延安府洛川县接界。

临高原县南五十里。宋李显忠初仕金，知同州，密图南归，繇汉村经临高原，是也。原有龙泉，味甘如醴。

○洛河在县西二十里。自白水县流入，又南入同州境。《志》云：县西南有洛河渡，路通蒲城县境。

甘泉水在县西三里。《志》云：出县西匮谷中。其水澄洁，或谓之澄水，俗呼为官泉。《水经注》：县有温泉三，皆西注于洛。

乾坑在县西南三十里。又西南接蒲城县界。今详见蒲城县。

○亲邻寨《通志》云：在县北二十里。元末，李思齐命将筑寨为戍守处。又伏龙府，在县南五十里。唐置府兵于此。

白水县州西北百二十里。东至澄城县五十里，西至同官县五十里。春秋时为彭衙地。秦文公时，置白水县，即此。汉为衙县地，亦为粟邑县地。晋省衙县入粟邑。后魏省粟邑县入澄城。太和二年，又分置白水郡及县。隋废郡，以县属同州。唐永徽初，党项掠白水，东侵蒲津，是也。宋仍属同州。今县有旧城，周四里。嘉靖三十二年，增筑新城于东北隅，共环五里。编户二十八里。

○彭衙城县东北六十里。《左传》文二年，秦、晋战于彭衙，秦师败绩。《史记》：秦武公元年，伐彭戏氏。《正义》曰：彭戏，戎号也，即彭衙。汉置衙县，属左冯翊。东汉初，邓禹破更始将公乘歙于衙，即此。永初五年，以上郡羌乱，寄理衙县。永建四年复旧。晋省。戏，许宜反。或曰县有汪城。《春秋》文二年，晋伐秦，取汪及彭衙者。一云汪在澄城县境。

粟邑城县西北二十八里。汉置县，属左冯翊。东汉永元中，封耿夔为侯邑，后省。永元九年，复置。晋因之。大兴初，刘曜讨靳准于平阳，既而西屯粟邑，即此。后魏废。○姚谷城，在县东，本澄城县地。后魏太和二年，析置姚谷县，属白水郡。隋省。

○秦山县西北五十里。连亘绵远，道通�弧⒀印⒒贰⑶臁Ｆ涠洗ξ�暗门，最险隘。又有太神山，在县西七十里。

黄龙山在县东北五十里。上有仓颉冢。《地形志》：姚谷县有黄崖山。白水县有五龙山。盖二山俱在县界，峰峦相接，因讹为黄龙山。

○洛水在县东三十里。自宜君县流入，又南入澄城县境。今县东北三十里有马家渡，即洛水津济处。又县东南有石川河渡，亦谓之粟邑渡，即洛水下流也。

白水县西三十里。源出同官县，合诸水东流，入洛。《志》云：县南临白水，故秦以名县。又柳谷水，在县东北，一名彭衙水，下流注于洛水。又有铁牛水，在县北三十里，亦东入洛水。

○马莲滩镇县北五十里。或曰，其地有马兰山麓，因名。后讹为马莲也。今有马莲滩巡司，为戌守处。

阳武村白水县有阳武村。村西有利乡亭，土人呼为史官村。旧《志》：苍颉生阳武而葬利乡。盖在此。今县有苍颉墓。

耀州府北百八十里。东至同州二百里，西至乾州一百八十里，北至延安府�恢萑�百九十里。

秦为内史地。汉为左冯翊地。魏晋时，属北地郡。魏收曰：魏文帝分冯翊之礻殳礻羽置北地郡。晋北地郡治泥阳，即故礻殳礻羽也。后魏置北雍州。西魏改宜州，又置北地郡，寻改为通川郡。开皇初，郡废。大业初，州废，以其地属京兆郡。唐武德初，复置宜州八年，幸宜州，即此。贞观十七年，省入雍州天授二年，复置宜州于云阳。大足初，罢。天�坛酰�李茂贞僭置耀州及义胜军《五代史》：梁开平五年置。胡氏曰：初置茂州，又改耀州。五代梁贞明初，改曰崇州静胜军。后唐复曰耀州，而改军为顺义军。宋初因之。开宝五年，曰感义军。太平兴国初，又改为感德军。金仍为耀州。元因之，以州治华原，县省入。明亦曰耀州编户十八里，领县一。今仍曰耀州。

州面凭大阜，北负高原，漆水东经，沮流西绕，控�弧⒎恢�道，联同、华之援，所以厚长安之肩背，为�埂⑨�之指臂者也。

○礻殳礻羽废县在州治东北一里。汉景帝二年置县，属左冯翊。颜师古曰：礻殳，音丁活反，又丁外反。礻羽，音诩，盖兵祷之名。后汉初，县废。永元九年，复置。永康初，东羌先零围礻殳礻羽，即此。魏以泥阳县寄治礻殳礻羽，因置北地郡，而改县曰泥阳。建兴三年，刘曜围北地太守麴昌于泥阳，寻为所陷。元魏亦曰泥阳县，仍属北地郡。隋开皇六年，又改为华原县。唐初为宜州治。贞元十七年，州废，县属京兆。二十二年，畋于华原，遂幸玉华宫，是也。天�坛酰�为耀州治，后因之。元省。今州城周六里有奇，门四。

○土门山州东南四里。积土两崖，中豁如门，行者经其中。《志》云：富平县东北七十里有土门山。盖与州接境。磬玉山，在州东五里。出青石，可为磬。唐天宝中，采为乐器，而泗滨之石遂废。山阳有石洞。其顶五峰对峙，亦曰五台山。又东五里曰鉴山。年丰则山有光可鉴，耀州之名以此。

牛耳山州西北十八里。以两山东西分，若牛耳也。州西北六十里又有木门山。山阪相去各三里许，有上中下之称。今阪存而门堙。

○沮水在州西门外。自延安府�恢菀司�县流入境，至城南三里之鹳鹊谷，与漆水会流，入三原、富平县境。亦谓之石川河。

漆水在州东门外。自同官县流入境，又南合于沮水。《志》云：州北有通城渠、烟雾渠、甘家渠、越城渠、水磨渠，皆引沮水为之。又有漆渠、退滩渠，则漆水所置也。宋熙宁七年，知耀州阎光国募民治漆水堤，即此。

清水州西三十五里。自�怪荽净�县流入州界，又南流入三原县界。宋建炎中，金人犯延安，侵丹州。又渡清水河，破潼关。或曰：金人所渡者，同州之沮河也。又州西北有浊谷河、涧谷河，下流俱注于清水。

强公渠在州西南。《唐书》：华原无水，雍州司士参军强循教民凿渠以浸田。一方利之，号曰强公渠。

○步寿宫在州城北步寿原上。《志》云：汉神雀二年，建步寿宫。在今城东三里。唐武德五年，猎于步寿原，是也。又唐长安二年，建永安宫。在今城南五里。

玉女堡在州西北。其地有玉女山，因名。又北十里为桃儿堡。州西北七十里为活堡，皆险阻。相传后周时置。《志》云：州治南。今有顺义驿。

同官县州北七十五里。北至�恢菀司�县九十里，东南至同州二百里。汉礻殳礻羽县地。晋为濒阳县地。苻秦置铜官护军，以川为名。后魏太平真君七年，改为县，属北地郡。后周改曰同官县，属宜州。隋属京兆郡。唐初，亦属宜州。贞观十七年，州废，改属京兆府。五代梁属同州。后唐属耀州。今县城周四里，编户二十二里。

○铜官城在县东北一里。苻秦置同官护军，在今县西南一里。晋太元九年，姚苌攻新平，使其将姚穆守同官川，是也。后魏改置县。后周建德四年，移县于此。《志》云：县西南旧城，今为济阳寨。有土城，高数丈，与县相为�踅恰Ｔ�末，张良弼遣其将所筑。又《长安志》：同官县城周一里，无城壁。西北倚虎踞山，本名金山。有汉弩台二，一在山北，一在西南，各去城一里。又有亭子泉、柏榆泉，流绕其下。

○女华山县北三十里。高峰秀出。又有女回山，在县北四十里，高耸亦甲于群山。

马兰山县东北五十里。晋元康六年，马兰羌卢水胡反，攻杀北地太守张损。郡尉张光戍马兰山，以百余人力战得全。又咸和九年，后赵将郭敖等击北羌王薄、句大等于北地冯翊，破之。句大奔马兰山，敖乘胜追击，为羌所败。《志》云：北地有马兰山，羌居其中，谓之马兰羌。《邑志》云：山在县北二十里。其山连延绵亘，接司州白水县界。

石盘山在县北。魏收《志》：铜官县有石盘山。晋建兴三年，刘曜攻北地太守麴昌。麴允来救，溃还。曜追败之于�媸�谷。允奔还灵武。�媸�谷，或即石盘山也。又北魏孝文时，北地民支酋聚众起兵于石山，进至浊谷，向长安。石山，即石盘山矣。浊谷水，见耀州。

神水峡县东北六十里。石崖峻削，道从石峡中行，至为险阻。旧设金锁关巡司。宋建炎三年，金人循渭东还，其支军入�谎樱�攻康定。王庶急遣兵断河桥，又令刘延亮屯神水峡，扼其归路。金人遂去。明嘉靖三十年，抚臣张珩议以�恢菽舷率〕牵�金锁关至为冲要，宜筑城戍守，以防套寇突犯。从之。康定，即今延安府�恢�。

○同官川在县东北五十里。县东有雄川、乌泥川，县西有雷平川。又有盘川水，出马兰山，流入于乌泥川。俱汇于同官川而为漆水，南入耀州界。唐神龙元年，同官县水溢，漂居民五百余家。太和三年，同官暴水，漂没二百余家。即同官诸川矣。

安公谷水在县南。流入耀州境，下流合于沮水。晋太元九年，苻坚击姚苌于赵氏坞。苌军中无井。秦人塞安公谷、堰同官川水以困之。苌军中忄匈惧，会大雨，军复振，即此。

○金锁关在神水峡内，道里险阻，旧为戍守要地。

赵氏坞在县北，近安公谷同官水。姚苌屯北地，苻坚击之于赵氏坞。义熙十一年，姚秦北地太守毛雍据赵氏坞以叛，姚绍讨擒之。即此。○黄堡镇，在县南三十里，一名黄堡寨。又县北三十里有西梁堡，东北十五里有南古寨，皆前代据险守御处。《志》云：县治东北有漆水驿。

乾州府西北百八十里。西至凤翔府二百里，东至耀州百八十里，北至�怪莅傥迨�里。

秦内史地。汉属左冯翊。晋属扶风郡。后魏属咸阳郡。隋属京兆郡。唐初属雍州。天宝初，属京兆郡。乾符初，增置乾州以地在长安之乾隅也。乾宁初，置威胜节度。五代梁因之。后唐亦曰乾州，属凤翔府。宋熙宁五年，州废。政和七年，复置，明年。改为醴州。金复故。元因之。明亦曰乾州，以州治奉天县省入编户二十七里，领县二。今仍曰乾州。

州九��诸山，列峙西北；泾、渭二水，萦带东南；控长安之近郊，当凤翔之孔道。唐德宗保奉天，卒却朱Г之逼。盖北通�埂�泾之甲骑，南集梁、洋之转输，奉天守，而贼之锋锐不能越京城数百里间矣。用兵所以贵于势险而节短也。

○奉天废县在州治东。汉为池阳县地。后魏为宁尼县地。隋为醴泉县地。唐初因之。高宗葬梁山，谓之乾陵。文明元年，因析醴泉、好�吹鹊兀�置县曰奉天，以奉陵寝。宝应初，党项寇奉天，即此。建中初，从术士桑道茂言，增筑奉天城。及朱Г之乱，果幸焉。贞元中，命神策军分屯近城，此为奉天镇。乾符初，始为州治。宋元因之。明初省。今州城周九里有奇，门四。

好�捶舷�在州东南四十里。自古以雍州为神明之奥，故立�匆越忌系郏�诸神祠皆聚焉。好�锤乔匚墓�时作，所谓雍东有好�凑咭病：和醵ㄈ�秦，败雍王章邯于好�础：笠蛑孟兀�属右扶风。后汉初，封耿�挝�侯邑，后废。晋永安初，雍州刺史刘沈自新平讨河间王�耄�败�虢�虞夔于好�矗�即此。后魏太和十一年，改置汉西县，属武功郡。隋开皇十八年，又改为好�聪亍４笠等�年，废入上宜县。唐武德二年，复分醴泉县置好�聪兀�属雍州。四年，猎于好�础Ｕ旯鄱�十年，改置上宜县，旋复曰好�础Ｉ显�三年，党项寇好�础Ｐ嗽�初，李怀光叛，屯好�矗�掠泾阳、三原、富平。贞元中，以神策军分屯近畿，此为好�凑颉Ｎ宕�周县废。杜佑曰：汉好�闯牵�在唐城南十三里，有隋太子庄陵城。《志》云：好�捶舷兀�在州东七里。似误。○上宜废县，在州西，隋开皇十七年置。唐贞观八年，废入岐阳县。二十一年，省好�础⑨�阳，而置上宜于好�矗�寻复故。岐阳，见凤翔府岐山县。

○梁山州西北五里。山势纡回，接扶风、岐山二县之境。周太王去�骨ㄡ�，逾梁山，是也。秦置梁山宫，始皇三十五年幸梁山宫，从山上见丞相车骑，即此。晋元康七年，氐帅齐万年作乱，屯梁山，有众七万。唐高宗葬其上，名曰乾陵。广德初，吐蕃自奉天犯长安。明年，仆固怀恩以吐蕃逼奉天。郭子仪陈于乾陵之南，敌引却。陵有柏树成行，遮护陵寝，谓之柏城。建中四年，朱Г攻奉天，将军高重捷与战于梁山之隅，破之。《寰宇记》：乾陵，周八十一里。又有僖宗靖陵在州东北十五里，与乾陵相接，中隔豹谷。盖山环峙于州北境也。○五峰山，在州东北五十里。有五峰并峙，《志》以为梁山之别阜。

莫谷在州北三里。亦曰漠谷。逾梁山而南，多取道于此。朱Г围奉天，灵武、盐夏及渭北兵入援，诏议道所从出。浑��曰：漠谷道险狭，不若自乾陵北过附柏城而行，营于城东北鸡子堆，与城中犄角，且分贼势。不听。诏援兵自漠谷进，为贼所邀，皆败还。又天复二年，汴将康怀贞击败凤翔将李继昭于此。五代梁开平二年，岐兵攻雍州，梁将刘知俊破之于幕谷，即漠谷也。

○莫水在州西南三十里。亦曰漠谷水。源出永寿县界高泉山，流入州西北境，又西南流入武功县界。亦名武水，下流入于渭水。

甘谷水州东北二十里。源自永寿县温秀岭流入州境，又流入醴泉县界，合于泾水。又有武亭水，西北自凤翔府麟游县界流入，经州西四十里，入武功县界。

○鲁店在州东南，当咸阳陈涛斜之西北。唐建中四年，李怀光败朱Г于鲁店，解奉天之围。诏引军屯便桥，刻期取长安。怀光怏怏，留屯鲁店二日乃行，即此。

赤沙烽在州境。唐永泰元年，吐蕃、回纥入犯，至奉天，围泾阳。郭子仪命浑��出奉天，大战赤沙烽，斩获甚众。

武功县州西南六十里。西北至凤翔府扶风县五十里。古邰国也，后稷封此。秦孝公始置武功县。汉因之，属右扶风。后汉初，废入�ハ亍Ｓ涝�八年，复置。晋属始平郡。后魏并入美阳县。太和十一年，置武功郡。后周天和初，筑武功城以置军士。建德中，郡省，寻复置武功县，属雍州。隋大业初，属京兆郡。义宁元年，置稷州，旋废。武德三年，复置稷州。贞观七年，废。天授二年，复置。大足元年，又废，以县属雍州。后唐改属凤翔府，寻还属京兆。宋政和八年，割属醴州。金大定二十九年，改为武亭县，仍属乾州。元复为武功县。今县城周三里有奇，编户十六里。

○�氤�县西南二十二里。�耄�读曰邰，即后稷所封。秦孝公置�胂亍：撼酰�曹参攻�耄�是也。后亦曰�胂兀�属右扶风。后汉省。《志》云：武功旧治渭川南�ハ鼐场：蠛阂浦喂霹氤恰＝褚嘣晃涔Τ恰：笾芙ǖ氯�年，始移武功县于今治。唐中和初，黄巢入长安。夏绥帅拓跋思恭讨之，军于武功。又天复初，李茂贞等劫迁车驾于凤翔，朱全忠自长安而西。茂贞遣将符道昭屯武功以拒之，为全忠将康怀贞所败，即今县也。《邑志》：古�氤牵�在今县南八里。

美阳城在县西北二十五里。秦孝公所置县。汉属右扶风。后汉永元中，改封耿秉为侯邑。或谓之美阳关，以其地当控扼之要也。永初二年，羌寇三辅，梁瑾击之，转战于武功之美阳关。五年，以羌乱，移安定郡寄理美阳。中平二年，张温屯美阳，与群盗边章等相持。章寻败走。晋仍属扶风郡。后魏属武功郡。后周建德三年，县废。《括地志》：美阳城，亦曰太王城，亦曰周城，太王避狄时所居也。杜佑曰：美阳治中水乡，城西即中亭川。《一统志》：城在县西七里。似误。

○太白山县西南九十里。亦谓之太一山。《五经要义》：武功有太一山，一名终南，盖终南、南山之总名也。张衡《西京赋》云：终南、太一。是则非一山矣。山接�ハ丶胞汽窍亟纾�北去长安三百里。故俗云：武功、太白，去天三百。《六典》：关内道名山曰太白。柳宗元云：其地寒，冰雪积之未尝已。又南十里为武功山。杜彦达曰：太白南连武功，最为秀桀。冬夏积雪，望之皓然，故云太白也。军行山下，不得鸣鼓角，鸣则风雨暴至。上有洞，《道书》以为第十一洞天。又山半有横云如瀑布，则�从辍Ｑ柙疲耗仙狡俨迹�非朝即暮。是也。晋永兴三年，东海王越等遣兵西迎车驾于关中，败河间王�耄�军于霸水。�氲ヂ碜呷胩�白山，即此。

�段锷�县东南二百里。《禹贡》云：终南、�段铩＜创松揭病！逗褐尽纷ⅲ合囟�有垂山，古文以为敦物。孔氏曰：敦物，即太华山。似误。○分水岭，在县南，界�汽恰Ⅻハ刂�境。胡氏曰：分水岭与沉岭、衙岭为三岭。蜀汉延熙五年，费�尉萑�岭，以截曹爽军后，即此三岭云。

雍原在故美阳城旁。或谓之周原，太王所居也。又谓之西原。唐至德二载，驾幸凤翔，使王思礼军武功，别将郭英�卜志�屯武功东原，王难得屯西原，为贼将安守忠所败。又兴元初，浑��自兴元至斜谷，拔武功。既而Г将韩�乩垂ィ�武功复降于�亍－�战不利，收兵登西原。胡氏曰：东原在武功县东，西原在县西，地高平，可屯兵。或以为诸葛武侯驻师处。误也。《志》云：今县城半附雍原之麓，循原又列十二城。洪武九年，长兴侯从弟都督忠奉诏屯戍于此，以控制关内。因增筑诸城，至今犹存。长兴侯，耿炳文也。又雍原之北有冈，曰凤冈。○三�丛�，在县西南二十里，西接凤翔府扶风县界。隋文帝葬此，谓之泰陵。

○渭水在县西南二十里。自�ハ亓魅耄�又东入�汽窍鼐场！端�经注》：渭水又东径武功故城北。是也。○漆水，在县城东，自凤翔府扶风县流入境，南合�伤�以入于渭。《诗》云：自土沮、漆。谓此漆水也。又浴水，在县北。出乾州梁山，南流入境。康海曰：关西人读浴若于，于、沮相近。盖沮水之讹也。漆水经县，盖北受沮水、南受�伤�而入渭。

武水在县西二十里。即莫谷水。自乾州流入界，合县境群川而入于渭。○高望川水，在县西二十二里，流合武水。《志》云：高望川有高望亭，唐武后行宫在焉。或云，中宗筑，以望乾陵。

�伤�在县西南十二里。一名白水，亦曰围川水。源出凤翔府岐山县�晒龋�经扶风县界，东流合武水。又南经美阳废县，合中亭川水。又东合漆水以入于渭。唐武德七年，猎于�纱ǎ�是也。○中亭川，在美阳故城西。武水、围川水流合焉。东南流，经县南，又东合于武亭川。晋元康九年，孟观大破氐众于中亭，获齐万年。即此地也。

武亭川在县东十一里。自乾州流入境，合于武水。唐兴元元年，浑��与朱Г将韩�卣�武功。��战不利，登西原，会�鼓�将曹子达以吐蕃兵至，因击�赜谖渫ごā－�进屯奉天。

六门堰在县西。《水经注》：五泉渠，西自扶风县流入。经三�丛�，又有六门堰。西魏大统十三年，置六斗门以节水。《唐史》：武功县有六门堰，久废。懿宗时，李频为邑令，按故道浚渠溉田，谷以大熟。又《宋史》：熙宁五年，提举沈披乞复武功故迹六门堰于石渠南二百步，傍为土洞，以木为门，回改河流，溉田三百四十顷。盖妄为大言也。

成国渠在县南。自凤翔府�ハ亓魅耄�东会六门堰。《志》云：魏尚书仆射卫臻侵蜀时所开。又永丰渠，在县境。《唐志》：武功县有永丰渠，又有普济渠。

清沟在县东五十里。唐至德初，郭子仪进复西京，与贼战于清沟，败绩，退保武功。时肃宗驻凤翔。武功，凤翔之蔽也。○良沟泉，在县北十五里。永乐初，泉涌于此，引以溉田，大为民利。

○庆善宫在县南十八里。南临渭水。唐高祖旧第，太宗降诞之所。武德元年，置武功宫。四年，幸稷州及武功旧墅。六年，改为庆善宫。贞观六年，临幸，宴群臣，赋诗。十六年，校猎武功，幸庆善宫。自是数临幸焉。后废为慈德寺。今没于渭。○高泉宫，在美阳故城中，秦宣太后宫也。

○长宁驿县东三十五里。俗曰东扶风镇，军站也。成化中，移置于县东北。又有邰城驿，在今县城东南，明初置。

壤乡在县东南二十里。《史记》：樊哙从击秦军骑壤东。又《曹参传》：参围好�矗�取壤乡，击三秦军壤东及高栎，破之。《正义》：今武功县东南有高壤坊，故壤乡也。高栎与壤乡近，俱村邑名。

永寿县州北九十里。西北至�怪萜呤�里。东南至醴泉县一百十里。汉漆县地。后魏置广寿县。后周曰永寿县。隋省入豳州新平县。唐武德三年，于永寿原复置永寿县，属�怪荨Ｉ窳�初，改属雍州。景龙初，还属�怪荨９愕露�年，仆固怀恩以吐蕃、回纥自朔方南犯，军于永寿。又乾宁二年，�鼓�兵犯阙，李克用入援，进军渭桥，遣其将李存贞为前锋，拔永寿，是也。宋改属乾州。金属�怪荨Ｔ�复属乾州。今县城周五里，编户十一里。

○温秀城在县东南，接醴泉县界。其地有温宿岭。汉温宿国人内附，田牧于此，因名。西魏时，置温秀护军。唐武德初，分醴泉县置温秀县。四年，县属泉州。贞观初，州废，还属雍州。八年，复省入醴泉。○右扶风城，在县东南四十里。或云，东汉时右扶风尝治此。《通典》：姚兴将齐难故城在县西，其南西北三面险绝。又有南豳故城，后魏所置，四面皆险绝也。

○高泉山县北三十里。莫谷水发源于此。本名安阳泉。南流经莫谷，故曰莫谷水。

��危山县西南九十里。山特高峭。《汉志》：好�聪赜玄�危山。即此也。师古曰：��危，丘毁反。又有明月山，在县西南八十里。上有种金坪，相传汉娄敬所居。○温秀岭，在县南。亦曰温宿。甘谷水出于此，流入乾州界。

○泾水县东五十里。自�怪菥沉魅耄�又南流入醴泉县界。○锦川河，在县西南。川出石如锦，因名。源自凤翔府麟游县来，经县境，高泉山水流合焉。又南流为莫谷水。

吕公渠在县北五里。邑无井泉，难于远汲。宋吕大防为令，行近境，得泉二。欲导之入城，而地势高下有差，乃用考工置水法准之。旬日间，疏为渠，至今赖焉。

○梁山宫在县南八十里，秦始皇建。宫城皆文石，亦名织锦城。始皇游梁山宫，即此。《括地志》：宫西去好�聪厥�二里，北至梁山九里，俗因名为望山宫。

莫营关在县西南，后魏所置，为扼险之所。又穆陵关，在县南四里，宋建。○蒿店，在县南十五里，为往来之要道。又县北三十里有底窖铺，路达�怪�。

麻亭在县北。唐广德二年，郭子仪拒回纥、吐蕃，军于乾陵南。敌退，使李怀光追至麻亭而还，是也。《通志》：今县治即故麻亭镇。元至正四年，徙县于此。

�怪�府西北三百五十里。西北至平凉府泾州百五十里，西南至凤翔府百六十里，北至庆阳府宁州百四十三里。

古西戎地。后公刘居此，为豳国。秦属内史。汉为右扶风、安定、北地三郡地。后汉因之。兴平元年，分安定、扶风置新平郡治漆县。魏、晋因之。后魏亦曰新平郡。西魏置南豳州今庆阳府宁州为北豳州，寻曰豳州北豳州废，故止曰豳州。后周及隋因之。炀帝初，州废，改属北地郡。义宁二年，复置新平郡。唐复曰豳州。开元十三年，改豳曰��以豳与幽相类也。天宝初，曰新平郡。乾元初，复为�怪荨Ｖ泻椭校�为静难军治。宋仍曰�怪�亦曰新平郡静难军。金、元因之。明初，改属西安府，以州治新平县省入编户十七里，领县三。今仍曰�怪荨�

州泾水北绕，�寡夷现牛�依山为城，地势雄壮《志》云：州城东西皆有河，北注于泾。而城西南为紫微山，险固可恃。唐太宗初立，突厥自泾州入寇，南至便桥，既盟而退。太宗曰：若命诸军伏于豳州以邀其前，而大军蹑其后，覆之如反掌耳。天宝后，以�鼓�为重镇，常屯重兵于此，以遏虏冲。盖厚泾原之形援，固畿辅之藩卫，州实南北衿要也。

○新平废县在州治西。汉漆县也，属右扶风。后汉建武六年，遣耿�蔚若砺さ婪ナ瘢�为隗嚣将王元所败。诸将下陇，帝令耿�尉�漆。八年，帝征隗嚣军至漆，马援聚米为山谷处也。建安中，置新平郡治此。晋以后因之。太元九年，姚苌攻秦新平，久之乃克，悉��亢其民。既而苻登取之，置兖州于此。寻复降于姚苌。后魏改置白土县，亦为新平郡治。西魏为豳州治。隋开皇四年，改为新平县。唐、宋因之。明初废。今州城周五里，有门四。

白土废县在州西南。宋白曰：姚苌之乱，新平屠废，后魏于县西南置白土县。隋开皇中，移入州治云。○豳州旧城，在州城南。又州东北有豳亭，州东五十里有豳谷。《一统志》：�怪萦泄殴�城。今为古公乡。

○�股�在州治南，城垣所依也。又紫微山，在城西南隅，连跨外郭。上有宋金时屯兵寨。或谓之�寡摇Ｒ幻�安定岩。或曰，山麓有五龙阪。唐初，世民御突厥于豳州。突厥奄至城西，陈于五龙阪，世民却之，是也。○寿山，在州城南。四面�塔�律，其顶平旷，有茂林修竹之胜。

白土原在州东北。后魏因以名县。其北又有东阳原。

○泾水在州西北二十里。有高渠渡。其上流自长武县会�浪�流入境。又东南流，经州东五里，有北渡。又东南流，经淳化县西南而南入永寿县界。《志》云：州东三十里有大峪河、南河，西十里有水帘河、洪龙河，皆引水灌田，流注于泾。

白土川在州西南九里。东北流，经白土原及东阳原之西，又东北注于泾水。或谓之漆水。又狼乳沟，在州南二里。相传后稷弃于此，有狼乳之，因名。

清溪在州西南三十五里。接凤翔府麟游县界，下流合麟游水。又东南流，入于渭水。溪流甚彻，故名。今堙。宋绍兴中，金人自凤翔转犯�怪荨Ｋ谓�田晟帅兵拒之于清溪，金人引却，即此。

○通塞镇在州北，唐置。中和元年，镇将朱玫起兵讨黄巢，诛巢�鼓�帅王玫于通塞镇。即此。永定垒，在州北，有二。《志》云：唐太宗讨薛举时置。

胡空堡在州西南。空，苻秦将也。其西又有徐嵩堡。秦败，二人皆筑垒自守，堡因以名。晋太元九年，姚苌杀苻坚，葬于二垒之间。既而苻登改葬坚，二垒皆降于登。十二年，登据胡空堡，戎夏归之者十余万。后秦将姚方成寻拔徐嵩垒，嵩死之。后魏主焘延和二年，平凉休屠金崖等与安定镇将延普相攻。崖等攻普不克，退屯胡空谷。魏主遣将陆俟击擒之，是也。○桃奴堡，在胡空堡东。又有帛蒲堡。桃奴、帛蒲，皆屠各姓名，筑堡于此。晋太元十九年，苻登自雍攻二堡，拔之。《志》云：今州治西，有新平驿。

淳化县在州东百里。东北至�恢葜胁肯匕偃�十里。汉冯翊郡之云阳县地。宋淳化四年，始析县之黎园镇，置淳化县，属耀州。金改属�怪荨＝裣爻侵芩睦镉衅妫�编户三十三里。

○云陵城县北二十里。汉昭帝母钩弋夫人葬此。始元中，置为陵邑，属左冯翊。元始四年，为王莽所废。旧《志》云：陵在甘泉山。盖县本云阳县地也。

○甘泉山在县东南九十里，与泾阳县接界。又东南二十五里，即仲山也。详见泾阳县。

黄��山县东南五十里。唐初，稽胡犯宜君，窦轨败之于黄��山。又山下有地名黄丘。晋永嘉末，贾疋败刘曜于黄丘。即此。

○泾水县西南六十五里。自�怪萘魅刖常�南入乾州永寿县界。又县西北四十里有姜源水，南流入于泾水。○清水，在县东。源出三水县石门山。又东南经黄��山，西南流，入于耀州界。

黄��水在县东南。《志》曰：源出石门山黄��谷，东南注宜君水。宜君水，即沮水，以径�恢菀司�县而名。

○金源堡《通志》：在县西四十里。堡立泾水中，四面斗绝。上有洞窟数十，盖昔人避乱之所。

三水县州东北七十里。南至乾州永寿县百里。本汉县，属安定郡。晋废。后魏移置县于此，属新平郡。西魏时，又置恒州，州寻废。隋仍曰三水县，属豳州。大业初，州废，县属北地郡。唐仍属�怪荨Ｋ我蛑�。元并入淳化县。成化十四年，复置。县城周五里有奇，编户十一里。

○�忠爻�县东北二十五里。本秦邑。汉初，郦商破雍将周�稻�于�忠亍＜创恕：褐孟兀�属右扶风。建武二年，邓禹入关，引兵北至�忠亍Ａ�年，隗嚣反，败诸将于陇坻。光武使耿�尉�漆，祭遵军�荆�冯异军�忠亍Ｒ炀�未至，嚣乘胜发兵下陇，遣其将行巡取�忠亍Ｒ旒币�军据之，曰：贼若得�忠兀�三辅动摇矣。即此城也。晋仍为�忠叵兀�属新平郡，后废。○古豳城，县西三十里。相传公刘始都于此。《后汉志》：�忠赜嗅傧纭⒂辛跻兀�皆以公刘得名。

○翠屏山在县治南。亦谓之豳山。今城据其上。又鸡阜山，在县东北二里。又县东七里旧有肖塔山。县西北十五里，又有白虎山，以峭拔得名。

马岭山在县西。一名箭�α搿；蛟唬�即长城岭也。朱梁开平三年，岐王李茂贞遣降将刘知俊围灵州，梁遣将康怀贞等克庆州，游兵至泾州之境。知俊释灵州之围，引兵还，梁亦急召怀贞等还。至三水，知俊遣兵据险邀之，怀贞等力战仅免。《薛史》曰：知俊邀击怀贞等于�怪葜�长城岭。是也。又县有罗川谷。宋白曰：以二泉并流而名。

石门山县东南六十里。南入淳化县界。冈峦篎纷，干霄秀出，顶上石岩容数百人。《甘泉赋》：封峦石开，施靡延属。谓此也。或云唐石门县，盖以山名。今两山壁立，其状如门。《史记》：秦献公二十二年，与晋战于石门。疑即此地云。今有石门巡司。

官家洞县东三十里。峭壁三百尺，下临�鬯�，高下各数十窟，可容数百人。中有二井，盖避兵之险绝者。沿川上下数十里，处处有之，惟官家洞为最著。

○三水河在县城东南。一名�鬯�。源出宜君县，西流入县界，又西南入于泾水。《志》云：县境有罗川水，以三泉并流而名。三泉者，县东二里有玉泉，县南三里为稍泉，自高山涌出，县北为白马泉。合流为一河，故曰三水河。亦曰罗川水云。

梁渠川在县北二十里。又北十里有支唐川，有灌溉之利。又万寿湫，亦在县北二十里。唐大历八年，因风雷而成，民资以灌溉。

○龙泉镇在县东北。唐乾宁二年，李克用攻王行瑜于梨园寨。行瑜求救于凤翔帅李茂贞。茂贞遣兵屯龙泉镇，而自将三万人屯咸阳之旁。既而行瑜复以精甲五千守龙泉寨。克用攻拔之，行瑜走入�怪荨！督鹬尽废赜星迦�镇，当即龙泉矣。○半川府，在县北十五里，唐府兵之一也。

长武县州西北八十里。西北至平凉府泾州七十里。汉北地郡鹑觚县地。后汉属安定郡。魏晋因之。后魏熙平二年，分置东阴盘县。废帝初，改为宜禄县，以南临宜禄川而名。后周废入鹑觚县。唐贞观二年，析豳之新平、泾之保定、灵台，复置宜禄县，属�怪荨Ｋ巍⒔鹨蛑�。元废。明万历十一年，于旧宜禄城置县，曰长武。县城周五里，编户十二里。

○宜禄城在县东南。旧县治此。唐广德二年，仆固怀恩以吐蕃、回纥逼�怪荩�前军至宜禄，�鼓�节度白孝德败吐蕃于宜禄，是也。后徙今治。元省入�怪荩�为宜禄镇。《九域志》：宜禄在�怪菸髁�十里。

长武城在县西北。唐大历初，郭子仪命李怀光筑长武城，据原首，临泾水，俯瞰通道，扼吐蕃南寇之路。七年，吐蕃入犯，浑��破之于此。自是常屯兵以防秋。十二年，吐蕃寇长武，郭子仪遣将拒却之。贞元三年，吐蕃入长武城，又城故原州而屯之，因出神策军分屯近畿。此为长武镇。元和初，高崇文为长武城使，以城控扼要害，练卒五千，常如寇至。是也。五代时，为长武镇。宋初因之。咸平四年升为县，属泾州。五年，省为寨。景�讨校�范仲淹奏遣宋良领蕃汉军马，往泾州长武寨把隘。大观二年，复置长武县。金因之。元并入泾州，仍为长武寨。宋白曰：长武镇近凤翔府麟游县界，西去泾洲四十里。《一统志》泾州东七十里有长武寨。今为县境。

高��城在县北五里。或曰，即后魏之废浅水县也。唐初，薛举寇泾州，进逼高��，游兵至于�贯�。刘文静等陈于高巃西南，举潜师掩其后，战于浅水原。文静大败。举遂拔高��。继而世民破薛仁杲于高��，遂追败之泾州，是也。《新唐志》宁州定平县有高��城。盖本属宁州境内。

○静山县南十五里。又南五里为宜山、峻山，前后皆有川河绕之。○黑虎山，在县东四十里。黑水河绕其下，流入泾水。

鹑觚原县北五里。因鹑觚县而名。宋元嘉七年，北魏将古弼败夏主定于安定。定走鹑觚原，为方陈以自固。魏主焘就围之，断其水草，人马饥渴。数日，定溃围西走上邽。魏兵因乘胜取安定。亦曰浅水原。原东为高��城。唐初，薛仁杲寇泾州，世民拒之，至高��。仁杲使其将宗罗�鲇�战，世民坚壁不出。相拒六十余日，世民乃使梁实营于浅水原以诱之。罗�隽�攻，实据险不下。数日，又遣庞玉陈于原南，出贼右。战方亟，世民自原北出贼不意。贼溃走，追至析��城，据泾水临之。仁杲惧，遂降。析��城，即泾州东北十四里之薛举城也。

黄��原县北百里，接平凉府泾州界。��，音倍。黄��，草名也，以草名原。唐大历八年，吐蕃寇泾、�苟�州，郭子仪遣浑��战于宜禄。��登黄��原望虏，命据险布拒马以备之。诸将不用命，败绩。

○泾水县北二十里。自泾州流入，合�浪�，又东南流入�怪萁纭！鸷谒�河，在县东四十里。其上源出庆阳府太白山。自宁州东南流入县境，至黑虎山下，入于泾水。

芮水在县北。《水经注》：�浪�经宜禄川。亦名宜禄水。过浅水源，又东合于泾水。唐初，陇州刺史韦达击薛仁杲于宜禄川，败之。即此。

○窑店在县西三十里。与泾州分界，有巡司戍守。又亭口镇，在县东四十里。《金志》宜禄县有亭口镇。是也。