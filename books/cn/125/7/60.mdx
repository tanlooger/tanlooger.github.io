---
---
---
title: 卷六十
---



◎陕西九

◇临洮府东至巩昌府二百里，南至洮州卫三百十里，西至河州卫百八十里，北至庄浪卫四百五十里。自府治至京师四千六十里，至南京三千八百四十里，至布政司一千二百六十里。

《禹贡》雍州地。春秋、战国时，为西羌所居。秦属陇西郡。汉属陇西金城郡。晋初因之。惠帝时，分置狄道郡。前凉张骏又改置武始郡。其后西秦、南凉，代有其地。后魏亦属武始郡。西魏又增置临洮郡。后周废临洮郡。隋初，并废武始郡，以县属兰州。炀帝时，属金城郡。唐初，亦属兰州。天宝初，属金城郡。三载，分金城郡置狄道郡。乾元初，改为临州《寰宇记》：久视元年，置临洮军于临州。宝应初，陷于吐蕃，号武胜军。宋熙宁五年收复，改为镇洮军，寻改熙州治狄道县，亦曰临洮郡。《金志》云：宋又更镇洮军为德顺军。金改曰临洮府。元因之。明仍为临洮府，领州二，县三。今仍旧。

府襟带河湟，控御边裔，为西陲之襟要。蜀汉末，姜维数出狄道以挠关陇。魏人建为重镇，维不能以得志。晋之衰也，河西扰乱，大约据狄道，则足以侵陇西，狄道失而河西有唇齿之虑矣。拓跋魏兼有秦凉，以狄道为咽喉之地，列置郡县，恃为藩蔽。唐拒吐蕃，临州其控扼之道也。临州不守，而陇右遂成荒外矣。宋承五季之辙，王官所莅，不越秦、成。熙宁以后，边功渐启。议者谓欲图西夏，必先有事熙河。及熙河路建，而湟、鄯之域，以渐收举，虽于本计似疏，而武略未尽乖也。《志》曰：郡土田膏腴，引渠灌溉，为利甚博。其民皆蕃汉杂处，好勇喜猎。故徐达亦云：临洮西通蕃落，北界河湟。得其地，足以给军储，得其人，足以资战斗也。

狄道县附郭。汉置县，为陇西郡治。后汉因之。晋属陇西郡，惠帝改置狄道郡治此。又尝改县为降狄道，寻复旧。后魏属武始郡。隋属兰州。唐因之。天宝三载，置狄道郡治此。宝应以后，废于吐蕃。宋熙宁五年，收复。六年，仍置狄道县，为熙州治。九年省。元丰二年，复置。今编户二十五里。

○狄道故城在今府治西南。汉所置也。吕后六年，匈奴寇狄道。七年，复入寇。文帝十二年，匈奴寇狄道，即此城矣。蜀汉延熙十八年，姜维围魏王泾于狄道，不克。寻又引军出狄道，不克而还。《水经注》亦谓之降狄道。盖县之别名也。隋、唐以来，州郡皆治此。宋改筑熙州城，即今治也。《志》云：今郡城周九里有奇，门四：东大通，南建安，西永宁，北镇远。

武始城在府北七十里。汉狄道县地。前凉张骏以狄道置武始郡，置城于此。西秦亦为武始郡治。宋元嘉四年，武始羌叛，炽磐遣其左丞相昙达招慰。羌执昙达，送于夏主昌。后魏太平真君八年，改置勇田郡，寻改勇田县为属武始郡治。时又析置杨素县，与狄道并属武始郡。隋开皇初，俱废入狄道县。

临洮城府西南二百二十里。汉县，属陇西郡，南部都尉治此。后汉因之。建初二年，羌豪布桥等围南部都尉于临洮。马防讨破之。永初三年，钟羌破临洮县。永建初，校尉马贤大破钟羌于临洮。于是凉州复安。钟羌，盖羌之别种，居临洮谷者。蜀汉延熙十七年，姜维自狄道进拔河关临洮，是也。晋亦为临洮县，属陇西郡。惠帝改属狄道郡。前凉属武始郡。后魏太平真君六年，改为临洮郡，置龙城县为郡治。后周郡县俱废。隋开皇二年，突厥寇兰州，总管叱列长之守临洮，为所败。即此城矣。又俱城，在临洮故城西南。晋太元十一年，前凉张天锡子大豫攻姑臧，不克。自西郡入临洮，掠民五千余户，保守俱城，为吕光所败灭。即此。

安故城府西南百六十里。汉县，属陇西郡。元鼎五年，西羌反，攻安故，围�旰背恰８怯牒又萁泳骋病：蠛喝允袈の骺ぁ＝�省。惠帝复置，属临洮郡。《晋志》：张茂分武兴、金城、西平、安故四郡，置定州。盖张氏分金城、西平二郡置安故郡，即治安故县。后魏废。《水经注》：洮水自临洮县东流，又屈而北流，径安故县故城西，又北径狄道县故城西。唐初，复置安固县。武后久视初，以吉顼为安固尉是也。寻废为镇。宋白曰：安故，在兰州南。《一统志》在兰州西八十里，误。唐时为安固镇。五代周广顺中，自安固镇至凉州，立三州以控扼诸羌。三州，临、河、兰也。

安乐城在府西三十六里。唐武德中，分狄道县置安乐县，属兰州。天宝中，属狄道郡。乾元中，改为长乐县。后废。宋熙宁六年，置康乐寨于此。金升为县，属临洮府。元废。

桑城在废安故县西南。《水经注》：洮水东北经桑城东，又东径安故县西。晋大兴三年，刘曜攻拔陈仓诸城戍。晋王保惧，自秦州迁于桑城。胡氏曰：保欲自桑城奔河西也。亦谓之桑壁。晋永昌初，休屠王石武以桑壁降刘曜。石武，亦匈奴别种也。时据桑壁，自称休屠王。大宁初，刘曜自陇上西击凉州，遣其将呼延晏攻凉宁羌护军阴鉴于桑壁。即此。

巩令城在府西南二百五十里。吐蕃所置城也。宋熙宁六年，王韶图武胜，使德顺将景思立分兵制番酋于南路，自南甲趣巩令城。或云，南甲在府南三十里。又鸣鹤城，在府西南，唐至德后，吐谷浑所筑。又有三足城，亦吐谷浑所筑也。宋废。○安羌城，在府西。本名溢机堡。宋宣和中，赐名安羌城。金废。

长城在府西北。《史记》：秦始皇遣蒙恬发兵三十万北筑长城，起自临洮。唐因置长城堡。开元二年，陇右节度使王�甑茸菲仆罗�于洮水，又败之于长城堡，杀获数万，是也。

○岳麓山在府城东二里。上有超然台。又东八里有滴水岩。岩东二十里有玉井峰，以峰头有井而名。○夏牟山，在府西三十里。《志》云：山下牟麦特盛，因名。其相近者曰卧龙山，山势蜿蜒，如龙偃卧。又有朱翠山，在府西五十里。

抹邦山府南二十五里。宋熙宁五年，王韶自通远军攻西羌。羌据险自保。韶曰：既入险地，当使险为吾有。径趣抹邦山，压敌军而陈。羌乘高下斗，韶击败之。其相近者有岚关坪，《志》云：坪在府南二十七里。关口险隘，坪上高敞，延袤可十余里。

常家山府西南六十里。宋元�潭�年，羌酋鬼章与西夏相结，谋复故土。夏人聚兵天都山，前锋绝通远境。鬼章驻常家山，大城洮州，以待师期，为宋将游师雄所破。《志》云：山与西倾相接。又有龙湫，甚深广，衍为九曲十八湾。天都山，见前平凉府固原州。○西倾山，在府西南百五十里。或以为《禹贡》之西倾，非也。盖陇右诸山，多以西倾名。

十八盘山在府东南百里。山高险，有石级一十八盘。又莲华山，在府南百五十里。山耸数峰，宛如莲华。

马寒山在府北九十里。其山绵亘数百里，势极高峻，虽炎夏，冰雪不消。亦名马衔山。又太平原，在府北三十里。其地平原百顷，可以屯军。○摩云岭，在府北百五十里。雄峻参天，有摩云岭关，设巡司戍守于此。《志》云：山北去兰州六十里。

竹牛岭在府东。宋熙宁五年，王韶知通远军，图武胜，进筑乞神平堡，引兵度竹牛岭，破番酋抹耳等兵，洮西震动。继而韶破吐蕃于抹邦山。吐蕃帅木征度洮河来援。韶戒别将繇竹牛岭路张军声，而潜师越武胜破其前军，遂城武胜，是也。

锁林峡府南六十里。洮水所经。诸峰耸削，两崖悬绝，林木森郁，宛似封固，因名。又石井峡，在府北百二十里。中有泉水，四时不竭。

通谷府西六十里。其谷东西出入，中容千百人往来。不逾数十步，上有大窍，可见天日。宋熙宁中，置堡于谷口，曰通谷堡。又赞嘉谷，在府南六十七里。中有灵湫池。

○洮河在府西南二里。自岷州卫流入府境，经西倾山、常家山、锁林峡及莲华、夏牟等山，盘束千数百里，至府城南，始豁然奔放，声如万雷。又北经石井峡，而合湟水。唐会昌二年，吐蕃国乱，洛门川将论恐热举兵入渭州。吐蕃大将思罗发等合诸部兵保洮水，焚桥拒之，寻为恐热所并。又宋熙宁八年，提点秦凤郑民宪请于熙州南关以南，开渠堰引洮水，并东山，直北道，下至北关，是也。今详大川洮水。

东峪河府东二里。源出渭源县西十五里之分水岭，流入境，至城东，又西南流入于洮河。宋王韶自东峪径趣武胜，克之，是也。○抹邦河，在府南三十里。源出莲华山，流经抹邦山下，因名。府北三十里有打壁河，源出石井峡，西南流。抹邦河西北流合焉，共入于洮河。

邦金川府南六十里，西流合于洮河。宋元�讨校�种谊等击鬼章，夜济邦金川，至铁城，黎明，大破之。即此。铁城，即岷州卫之铁州城也。○三岔河，在府西北十里。又府北六十里有结河，为三带水交结处，俱流入于洮河。

○南关在府城南。城北又有北关。俱宋熙宁五年置，以保障近郊。今有墙垣，与府城壕相连，俗名藩城。又三岔关，在府西三十里。又府北三十五里有打壁峪关，俱宋置。○结河关，在府北六十里。宋熙宁七年，于此置堡，后改为关。又摩云岭关，在府北摩云岭，最为高险。

下衬关在府南百里。又府南百十里有八角关。又十八盘关，在府南百二十里。诸关皆宋置，今俱属临洮卫卒戍守。○临洮堡，在府北七十里。宋置。金废。

永宁桥府西二里。宋熙宁中，熙州洮河浮梁成，赐名永通。明初，更名永宁。有关在焉。○和平驿，《舆程记》：在府西六十里。又六十里至河州卫。又沙�绘洌�在府北九十里，又北百十里至兰州。又有柳树递运所，在府东九十里。《通志》：府治东北有洮阳驿。

渭源县府东百二十里。东至巩昌府九十里。汉为首阳县，属陇西郡。后汉因之。晋仍属陇西郡。后魏亦曰首阳县。西魏改渭源县，仍属陇西郡。隋属渭州。唐因之。开元二年，吐蕃将岔达延等寇临洮，军兰州，至于渭原。临洮，谓今洮州也。未几，复寇渭源。至德后，遂陷于吐蕃。宋熙宁中，置渭源堡，属熙州。金因之。元升为县。今城周二里，编户四里。

○武街城在县西。《水经注》：武阶城，在汉狄道县东白石山西北。或曰，即武街也。晋惠帝置武街县，属狄道郡。前凉张骏因前赵之亡，收河南地，至于狄道，置武街、石门、侯和、氵强川、甘松五屯护军，与后赵为界。晋永初二年，石虎将王棹击张重华，袭武街。即此。《唐志》：武街城为武街驿，属渭源县。开元二年，陇右防御使薛讷拒吐蕃于此。

○鸟鼠山县西二十里。俗呼为青雀山。渭水经其下。其地鸟与鼠同穴，亦曰鸟鼠同穴山。《禹贡》：导渭自鸟鼠同穴。《尔雅》：鸟鼠共穴，其鸟名〈鸟余〉，其鼠名〈鼠突〉。是也。

南谷山在县西二十五里。上有高城岭。蜀汉延熙十八年，姜维败魏将王经于洮西，进围狄道。魏征西将军陈泰驰救，从陇西潜渡高城岭，至狄道东南高山上，举烽火，鸣鼓角，维遁去。唐大中三年，吐蕃叛将论恐热自落门遣兵略西鄙，鄯州将尚婢婢遣将拓跋怀光击破之于南谷。即此。旧《志》：岭上有城曰渭源城，渭水出焉。三川合注，东北径首阳县西，与别源合。郦道元云：渭水出南谷，在鸟鼠山西北，大禹只自鸟鼠同穴导之。是也。

七峰山县东北五里。有七峰错峙，因名。又五竹山，在县西南三十里。山多细竹，峰峦奇秀，有岩曰秀峰岩。山下有谷，曰银沟谷。○霍谷山，在县南五十里。山高峻，为南面之胜。又南百余里有白桦岭，路通岷州。岭上多白桦树，因名。

大来谷在县西北。唐开元二年，吐蕃将岔达延等寇渭源，屯大来谷。陇右防御使薛讷军至武街，距大来谷二十里，与陇右节度使王�昃�合击之，寇败走。追至洮水，复败之于长城堡，是也。

○渭河在县北二里。源出南谷山，至鸟鼠转而东流，经县北，入巩昌府界。又东经凤翔、西安府境，东流入于黄河。详见大川渭水。

清源河出县西南之五竹山，东流入渭。其水甚清，因名。○东峪河，在县西二十里。源出分水岭，西流入狄道县界，又西南入于洮河。

○分水岭关在县西十五里分水岭上。自岭以西之水，悉入洮河，以东之水，悉入渭河。置关于此，为县境之襟要。《志》云：今县西二百里有石井递运所。

乞神平堡在县西南。《宋史》：熙宁五年，王韶知通远军，击降番部，得地二千余里，城渭源堡。又破蒙罗角，筑乞神平堡，是也。○庆平镇，在县南。宋置庆平堡。金改为镇。元因之，后废。《通志》：今县治东有庆平驿。

附见：

临洮卫在府城内，洪武三年建，辖千户所五。

兰州府北二百十里。东南至巩昌府四百二十里，东北至靖远卫三百五十里，西北至庄浪卫二百七十里，西南至河洲卫三百二十里。

古西羌地。秦陇西郡地。汉属金城郡。后汉、魏、晋因之。前凉张�卦鲋霉阄淇�又石虎时，于金城郡侨置凉州。后魏仍属金城郡。后周因之。隋初，置兰州。大业初，复曰金城郡。唐又为兰州。天宝初，亦曰金城郡。乾元初，复故。后没于吐蕃。宋元丰四年，复置兰州。金亦为兰州，以州治兰泉县省入。元因之。明初，改州为兰县。成化十四年，复升为州编户七里，领县一。今仍曰兰州。

州控河为险，隔阂羌戎。自汉以来，河西雄郡，金城为最。岂非以介戎夏之间，居噤喉之地，河西陇右，安危之机，常以金城为消息哉？晋元康而降，河陇多事，金城左右求一日之安，不可得也。隋、唐盛时，驰逐河湟，未尝不以兰州为关要。及广德以后，兰州没于吐蕃，而西凉不复为王土。大中间，兰州亦尝顺命，而仅同羁属矣。宋元丰四年，李宪败夏人，始复城兰州。元�坛酰�夏人求复得之。朝议欲割以畀敌。孙路言：自通远至熙州，才通一径，熙之北已接夏境。今自北关濒大河，城兰州，然后可以捍蔽。若捐以与敌，则一道危矣。穆衍言：兰州弃，则熙州危，熙州危，则关中震动。唐失河湟，西边一有不顺，则警及京都。今若委兰州，悔将无及。遂不果弃。明自州以北，常为寇冲，往往设重兵驻此，保障西垂。州诚自古捍围之地矣。

○兰泉废县今州治。本汉金城县，属金城郡。后汉及魏晋因之。后废。西魏置子城县，金城郡治焉。开皇初，郡废。大业初，复曰金城县，仍为郡治。义宁二年，改曰五泉县。唐咸亨二年，复曰金城。天宝初，又为五泉县。后废于吐蕃。宋元丰中，收复。崇宁三年，置兰泉县，为兰州治。金废。《志》云：州城北黄河滨有石如龟，伏城垣下。今州城亦谓之石龟城，周六里有奇。

广武城在州西百二十里。汉金城郡枝阳县地。西晋末，张�胤纸鸪侵�令居、枝阳二县地，立永登县，又合三县置广武郡，盖治于此。永和二年，石赵将麻秋等攻凉金城，张重华使将裴恒拒秋于广武。太元末，南凉秃发乌孤据广武，攻后凉之金城，是也。后魏郡县俱废。隋因之。唐复置广武县，属兰州。宝应中，没于吐蕃。《水经注》：广武城在枝阳县西。今枝阳，见靖远卫。又杜佑、刘�骶浣栽疲汗阄淇ぃ�隋废为广武县，属兰州。今《隋志》不载。令居，见西宁镇。永登，或曰亦在州西。前凉广武郡，盖治永登县云。

允吾城在州西北二百里。汉县，始元六年，置金城郡，治允吾，是也。应劭曰：允吾，读曰钅公牙。后汉亦为金城郡治。永平初，谒者张鸿击羌烧当滇吾于允吾，败绩。晋徙郡治榆中，县废。前凉复置，属广武郡。太元十年，后凉吕光以主蒲尉�涛�金城太守。�讨猎饰幔�袭据其城以叛。光别将姜飞击破之。寻为乞伏乾归所得。隆安四年，乾归为姚兴所败，走保允吾，降于秃发利鹿孤，是也。后魏亦曰允吾县，属武威郡。西魏改为广武县，又置广武郡。隋初，郡废，县属凉州，寻改曰邑次，后又改曰广武。大业初，复曰允吾县，属武威郡。唐废。《汉志》注：浩�妓�东至允吾入湟，湟水亦东至允吾入河。汉允吾县盖在兰州西。杜佑曰：允吾在广武西南。一云在今州西南五十里，是也。其在州西北者，则隋时改广武郡所置之允吾县，在枝阳故县境，与庄浪卫接界，非汉允吾县故治也。

晋兴城在州西南百七十里。《晋志》：永宁中，张轨表请分西平界置晋兴郡，领晋兴、枹罕等县。郡盖治浩�迹�或曰此其故城也。张骏又分置兴晋等郡，其后屡为刘曜子虎所攻略。盖今之河州。阚る云：城在允吾县西四十里，亦谓之小晋兴城，后亦讹兴晋曰晋兴。晋隆安中，乞伏乾归为姚秦所败，降于利鹿孤。利鹿孤置之于晋兴，即小晋兴城云。今见西宁卫废浩�枷丶昂又葑�。

河关城在州西南。汉县，属金城郡。后汉属陇西郡。蜀汉延熙十七年，姜维自狄道攻拔河关，是也。晋废惠帝时，复置，属狄道郡。后废。或曰，后凉吕光三河郡，盖置于河关县。

榆中城州西百里。汉县，属金城郡。后汉因之。中平二年，董卓破群盗边章等于美阳，章走榆中。即此。晋为金城郡治。后魏因之，寻又为建昌郡治。后周废。杜佑曰：榆中，即故大小榆谷。误也。《水经注》：河水过大小榆谷北，又东径河关县北，又东径允吾县北，又东过榆中县北。似为得之。又太子贤曰：榆中在金城县东。杜佑亦曰：在五泉县东。俱误也。○阿干城，在州南四十五里。宋元丰中，置阿干堡。金升为县，属兰州。元因之，寻省。今置关于此。

河会城在州西。晋太元初，苻秦遣将梁熙等伐凉张天锡，济自青石津，攻河会城，降之。《水经注》：湟河至允吾，与大河会。河会城，盖在二河之会也。○西市新城，在州东南七十里，宋时夏人所置也。元丰四年，宦者李宪败夏人于此，又袭破之于女遮谷，遂复古兰州，城之。又大定城，在州北，亦夏人所置。元丰中，与宋分界处也。近代议边事者，谓复大定城，则可屯矿兵以守河北。盖其地常为寇冲云。

○皋兰山州南五里，州之主山也。山下地势平旷，可屯百万兵。《汉书》：霍去病为骠骑将军，击匈奴，屯兵皋兰山下。即此。山峡有五眼泉。相传去病屯兵时，士卒疲渴，以鞭卓地，泉涌者五。隋因以山名州，后又以五泉名县。山后又有蛾眉湾，《志》云：在今州东南三十里。又瓦埠山，在州南十里。又州西南十五里有第一原。俱皋兰之支阜矣。龙尾山，在州南三里。山形如龙尾，落黄河之�鰤肌！吨尽吩疲杭锤�北马寒山之支陇也。又九州台山，在黄河北五里。山形峭拔，直上如台，登之可以望远。

白石山州东南八十里。《汉志》注：狄道有白石山。即此山也。宇文周将梁晖引军至此，为羌所围。山无水，晖祷于山，飞泉涌出，兵士取给，因呼为梁泉。其水北与湟水合，注于河。○桦林山，在州南三十里。山高耸，与马寒、皋兰二山并峙。又天都山，亦在州南三十里。《一统志》：宋宦者李宪遣苗绶自兰州伐夏，尝逾此山。误也。今固原西安所有天都山。

琵琶山州西百三十里。险峻曲折，如琵琶首，因名。杜佑云：广武县有琵琶山。是也。又石门山，在州西南。《水经注》：漓水东北经石门口，山高峻险绝，对岸如门。○青岩山，在州西北。《隋志》允吾县有青岩山。《五代志》亦云青岩山在允吾县。山盖近河滨。苻秦将梁熙等伐凉，自青石津攻河会城。胡氏曰：津当在青岩山下。

��康��良山州南百七十里。晋义熙四年，西秦太子乞伏炽磐畏姚秦之逼，筑城于��康��良山而据之。七年，乾归置武威郡，镇��康��良城，以其子木奕干为武威太守，镇之。八年，乞伏公府弑乾归，奔��康��良南山，炽磐讨杀之。宋元嘉三年，夏主赫连昌遣其将呼卢古败西秦将昙达于��康��良山，进攻枹罕，是也。一名可狼山，俗呼为热薄汗山。

沃干岭在州西南。晋建兴末，刘曜等逼长安，凉州张�厍布皱沟扔饬肴朐�。即此岭也。咸和二年，前凉张骏遣兵攻刘曜秦州诸郡。曜遣其子胤屯狄道。骏将韩璞赴救，度沃干岭而军。既而璞遣将辛岩督运于金城。刘胤袭败之于沃干岭，进至璞营，璞众大溃，胤乘胜追奔，济河至令居。旧《志》云：岭在晋兴郡大夏县东南，洮水西北。自凉州济河，必度沃干岭，乃至狄道。令居，见西宁镇。大夏，见河州。

扪天岭《志》云：在允吾东南。晋隆安中，乞伏乾归败降秃发利鹿孤，居于晋兴。利鹿孤闻其谋，遁去，遣其弟吐雷屯扪天岭以备之。宋元嘉六年，乞伏暮末遣将王伐送沮渠成都还北凉。蒙逊使沮渠奇珍伏兵于扪天岭，执伐以归。即此处也。

女遮谷州东三十五里。宋李宪与苗绶城兰州，败夏人于此。又李麻谷，在州西四十里。《志》云：路通甘州。又有荔谷，在废允吾县界。后汉建初二年，烧当羌迷吾等反，败金城太守郝崇于荔谷，崇轻骑得脱，即此。○东冈坡，在州东二十五里。相传唐太宗为秦王时，获褚亮于此。又州南四十五里有�缴扯矗�洞产�缴场�。

葵园峡在州西。后汉灵帝初平二年，张温遣周慎追叛羌边章等于榆中，围之。章分兵屯葵园峡，断慎运道。慎惧，弃车重而退。○石�犊谙浚�在州东二十五里。两崖悬立，黄河经其中，东流入金县界。

○黄河在州城北。自河州流入，经州城下，洮、漓、湟三水入焉。夹河有滩，宜播五谷，引河灌溉，甚为民利，亦谓之金城河。胡氏曰：河流径金城郡界，自允吾以西，通谓之金城河。汉武元狩初，浑邪王降，自金城河西，西并南山至盐泽，空无匈奴。神爵元年，赵充国击西羌，至金城，欲度河，恐为敌所遮，夜遣三校衔枚先度，度辄营陈，会明毕度，是也。后汉光和六年，金城河水溢出二十余里，亦即今州境矣。

洮水在州南三十里。自狄道县界北流，入于黄河。晋咸和二年，凉将韩璞与刘曜子胤夹洮相持七十余日，是也。又漓水，在州西南十五里。源出塞外，流入州境，合洮水，又流经皋兰山下，东北入于河。即河州之大夏河矣。《志》云：皋兰水出皋兰山，在州西南三里，左右翼注漓水。

湟水在州西一百八十里。自西宁卫大小榆谷东流入境，与浩�己雍狭鞫�注于黄河。晋太元十九年，苻登败死，登子崇奔湟中，即帝位。盖谓湟水之西也。或谓之金城河。

阿干河州西三里。源出马寒山，至分水岭分为二：南流入金县，为阁门河；北流入兰州阿干峪，为阿干河。自峡奔流至州城，灌溉之利甚溥。今州西五里曰溥惠渠，引阿干水灌田百顷。

笋萝河州西南六里，东流入黄河。又西南里许有黄峪沟，亦流入于河。又柳沟，在州东三十里，北流入河。州东二十里又有曲柳泉，亦东流入于大河。○莲塘池，在州西七里。其地有神泉，俗呼为狮跑泉。洪武二十三年，肃藩移驻此。潴神泉为池，周回数十里，为游赏之胜。

石城津在州西境。阚る曰：石城津在金城西北。晋太元初，苻秦伐凉，军于西河，梁熙等济自青石津，苟苌等济自石城津，会攻凉缠缩城，是也。缠缩城，见庄浪卫。一云石城津，即河州之积石渡。○马兰滩，在州东大河南岸。明初，扩郭围兰州。别将于光自巩昌驰救，至马兰滩，为扩郭所袭，兵败被执处也。

○金城关州北二里当黄河西北山要隘处。本汉置。阚る《十三州记》：金城郡有金城关。是也。后废。宋绍圣四年，复置关于此，据河山间，筑城为固。崇宁二年，王厚请移关于北境之斫龙谷。不果。今设巡司于河南岸。

京玉关在州西北四十五里。本名把Ａ３桥。宋元符三年置关，赐今名。金因之。元废。今有卫卒戍守。又关西四十里有通川堡，又西四十里为西宁卫境之废通湟堡，俱宋置。金废。○阿干镇关，在州南四十五里，即故阿干县也。明初置关，有兰州卫卒戍守。

东关堡州东十八里。宋元丰四年置，本名巩哥关。六年，改为东关堡。金因之。明景泰初，重筑。又西关堡，在州西，亦宋元丰五年置，寻废。金复置。《金志》云：关逼临黄河，与夏人接界。元废。

皋兰堡州西南九十五里。宋元丰四年置，六年废，寻复置。又西古城堡，在州西八十里，又西四十里为积滩堡，俱宋置。金废。○质孤堡，在州东五十里。宋元丰五年置。元�桃院螅�废置不一。金亦为质孤堡，属兰州。元废。又盐场堡，在州北。又有把石堡，皆在黄河北岸。宋元丰中置。金废。《通志》州西北二十里有大岔堡，正统十四年置。

安宁堡在金城关西四十里。又西三十里为沙井峡，北抵庄浪之道也。○候马亭，《志》云：在州西北十五里。相传汉武遣李广利伐大宛，候龙马于此，因名。《通志》：州南一里有兰泉驿。州东五里又有兰州递运所。

镇远浮桥旧在州西十里。明洪武十八年，移置城西北二里金城关下，用巨舟二十四，横亘黄河中。入甘肃，通西域，路皆出此，为咽喉重地。敌若据此桥，则河西隔绝，饷援难通矣。又西津桥，在州西二里，永乐中建。

金县州东九十里。西南至府城百八十里。本宋兰州地。金为龛谷县地，属兰州，寻属会州。正大间，置金州，治龛谷县。元省县入州。明初，改州为县，又移今治，属临洮府。后又改属兰州。今县城周三里，编户十里。

○龛谷城县南二十里。本宋之龛谷寨。元丰四年置。元�唐吣攴稀Ｉ苁ブ校�复修为堡。金升为县，寻置金州治此。元县废。明又改置今县。

定远城在县西北四十里。唐置。宝应间，陷于吐蕃。宋熙宁中，种谊筑城，以屯戍兵。后废。元�唐吣辏�复筑。政和四年，夏人攻拔之，迁其民筑臧底河城。五年，宋将王厚等攻之，大败而还。六年，渭州将种师道攻克之。金大定中，升为县，属兰州。后改属会州。正大间，属金州。元废为镇。今为定远驿。

一条城县东七十里。亦谓之一条城堡。相传宋狄青巡边时所筑。又平地城，《志》云：在县北四十里。唐戍兵所筑。

○马衍山在县西南三十里。山雄秀甲于郡境，即马寒山也。盘亘深远，与狄道县及兰州接界。

龛山县南二十里。宋人置寨于此，因以为名。其下有小龛河。又有尖山，在县西南二十五里。○猪觜山，在县西北四十里。金于此置猪觜镇。又县东南三十里有驼项山，县东四十里有鸡爪山，县南七十里又有马尾山，皆以形似名也。又县南二十里有白草原，平坦可以屯军。

乱山在县东北八十里。其山绵延数百里，稠叠数百峰，参差远近，乱如列戟。黄河经其中。亦郡境之襟要也。

○黄河县北六十里。自兰州东北流，越乱山中二百余里，入靖边卫界，始泻落巨川，始瀑布然。土人沿山引水，灌田甚广。

浩�竞�在县城南。源出马寒山峡中，东流入黄河。亦曰阁门河。有阁门河桥在县南门外。按《汉志》：浩�妓�出塞外，东至允吾，入湟水。盖名同而实非也。

小龛河县南十五里。源出龛山，东流与浩�己雍稀Ｓ钟星逅�河，在县东三十五里。○连达沟，在县北十五里。皆繇浩�家源镉诨坪�。

○十字川堡县北八十五里。又买子堡，在县西三十里。俱宋置。金废。《舆程记》：兰州东六十里为买子堡。又东百里为一条城。又东九十里为平滩堡。又九十里而至靖边卫。○清水驿，在县东三十里。亦东出靖边之道也。《通志》：县北四十里有把石沟仓，八十九里有什字川仓，又县北百九十里有积滩堡仓、一条城仓。

附见：

兰州卫在州城内。洪武三年建。初置州治东北，后移置州东，辖千户所五。又甘州中护卫，亦在兰州治东北。旧在甘州，洪武三十二年，从肃藩移建于此。弘治十四年，改属固原卫。

河州府西南百八十里。南至洮州卫三百十里，西至生番界七十里，西北至西宁卫二百五十里，东北至兰州三百二十里。

古西羌地。秦属陇西郡。汉属金城、陇西二郡。后汉属陇西郡汉末，为宋建所据，称河首平汉王。曹操遣夏侯渊讨平之。晋惠帝永宁中，张轨奏置晋兴郡《晋志》：枹罕县，张轨分属晋兴郡。《十六国春秋》：晋咸康元年，张轨分兴晋郡属河州。自是河州为兴晋，非晋兴也。前秦苻坚始置河州《晋志》：张骏分晋兴、金城、武始、南安、永晋、大夏、武成、湟中等郡为河州。是河州，张骏所置。杜佑以为始于苻秦。《十六国春秋》：苻坚建元三年，克枹罕，以彭奚念为凉州刺史，镇之。七年，以李辨为河州刺史，领兴晋太守，镇枹罕，徙凉州治金城。后为西秦乞伏乾归所据乞伏氏置北河州，镇枹罕。《十六国春秋》：乾归太初二年，枹罕羌彭奚念来归，以为北河州刺史。九年，奚念入朝，以翟�鶗j为兴晋太守，镇枹罕。炽磐永康元年，迁于枹罕。暮末永弘二年，焚城邑东走，故地皆入吐谷浑。后魏太平真君七年，置枹罕镇，寻改为河州宋元嘉二年，枹罕为吐谷浑所据。二十年，魏主焘伐吐谷浑，别将封敕文等取枹罕，置镇于此。寻为河州治。后周兼置枹罕郡。隋郡废，仍曰河州。炀帝又改为枹罕郡。唐复曰河州开元二十六年，置镇西军于城内。天宝初，曰安乡郡。乾元初，复为河州，寻没于吐蕃。宋熙宁六年，收复，仍置河州。金因之，亦曰平西军。元曰河州路《元志》：吐蕃等处宣慰司亦治此。明洪武初，置河州卫。五年，设河州府辖宁河一县。七年，建陕西行都司。十年，立河州左右二卫。十二年，省行都司及河州府县，改置河州卫以左卫调洮州，改右卫为河州卫军民指挥使司，领千户所六，守御千户所一，隶陕西都司。景泰二年按：《会典》作成化九年，《通志》作七年，复分置河州编户四十里，属临洮府。今因之。

州控扼番戎，山川盘郁。自昔西垂多衅，枹罕尝为战地。盖犄角河西，肘腋陇右，州亦中外之要防矣。明初，置茶马司于此，以制番命，资国用。其后渐弛《一统志》：洪武七年，于河州治东南立茶马司。永乐九年，于洮州治西亦立茶马司。《四裔考》：洮、河二州茶马司，盖洪武二十五年所置。初曹国公李景隆奉使市马，以茶五千余斤，得马一万三千五百余匹。正统十四年，遣行人四人视茶政。成化二十四年，以御史一人代之。又洪武二十六年，制金牌信符颁给诸番，遇有差发，合符乃应。正统十四年，停金牌。成化十七年，给乌思藏诸番王及长河西鱼通宁远等宣慰司敕书勘合，令贡时，四川陕西验入。后因亦不剌之乱，金牌散失。嘉靖二十八年，兵部议金牌不可数给，宜给勘合，如成化故事。从之。乌思藏等，详四川诸番。弘治末，都御史杨一清言：唐时回纥入贡，即以马易茶。宋熙宁间行之，所谓摘山之产，易厩之良，无害而有利者也。我朝纳马，谓之差发，如田之有赋，身之有庸，非虐使于番。因纳马而酬茶，体尊名顺，非互市交易之比。且西番为中国藩篱，其人本非孝子顺孙，徒以资茶于我，绝之则死，故俯首服从。此制番控〔夷〕之上策，前代略之而我朝独得之者也。顷自金牌制废，私贩盛行，失利垂六十年，岂徒边方乏骑乘之用？将来番夷无资于我，跳梁自肆，将生意外之忧。撒藩篱之固，甚非计也。请申明旧制，使番族各供差发。盖河、洮二州，实为西番之噤要。故茶马二司，特设于此，至今藉其利云。

○枹罕废县今州治。汉县，属金城郡。后汉属陇西郡。应劭曰：枹罕，羌侯邑也，汉因以置县。建安十九年，曹操遣夏侯渊讨宋建于枹罕，破斩之。蜀汉延熙十八年，姜维伐魏，自枹罕趣狄道，是也。晋废。永宁中，张�馗粗茫�属晋兴郡。张骏时，为河州治。永和三年，石虎将麻秋等来攻，不能克。苻秦亦置河州于此。义熙三年，姚秦叛将彭奚念据枹罕。五年，西秦乞伏炽磐攻拔之。后魏太平真君四年，败吐谷浑，取枹罕城。七年，置枹罕镇，寻置州。隋唐时，州郡皆治此。宋熙宁六年，置枹罕县，而州治宁河县。盖析枹罕增置也。九年，俱省入河州。崇宁四年，升宁河寨为县。金贞元二年，复置枹罕县，仍为州治。元复省。《通志》今州西七十里有枹罕废城，疑宋所置。今州城周九里有奇。

大夏城在州东北八十里。汉县，属陇西郡。后汉因之。永元九年，烧当羌迷唐寇陇西，杀大夏长。即此。晋县废。惠帝时，张轨复置，属晋兴郡。张骏又置大夏郡治焉，取县西大夏水为名。永和二年，石虎将麻秋克金城，进取大夏。又攻枹罕不克，退保大夏。太和二年，凉张天锡击叛将李俨，克大夏、武始二郡。俨自陇西退屯枹罕。后魏皇兴三年，亦置大夏郡于此。寻复为县，属金城郡。隋初，郡废，县属河州。唐初因之。贞观初，县废。五年，复置。广德后，没于吐蕃。会昌三年，吐蕃乱，其将论恐热屯大夏，谋并鄯州。鄯州帅尚婢婢遣将庞结心等击之，至河州南，伏兵险阻。论恐热来战，大败。宋复河州，县废。《志》云：大夏城西南二十里有金剑山及金剑城。前凉张骏时，尝置金剑县于此。《水经注》：大夏故城在枹罕西南，北临洮水。似误。○叠兰城，旧《志》云：在大夏城西南。晋时，前凉张轨所置。义熙七年，乞伏乾归徙羌众于叠兰，以兄子阿柴为兴国太守，镇之。八年，乞伏公府弑乾归，走保大夏。炽磐使其弟智达讨之，公府奔叠兰城，就其弟阿柴。智达复攻拔之。后为吐谷浑所废。

白石城在州西。汉县，属金城郡。阚る曰：白石城，在狄道县西北二百八十里。有白石山在其东，因名。元帝永光二年，陇西羌彡姐旁种反。遣冯奉世率任立、韩昌到陇西，分屯三处。立为右军，屯白石。昌为前军，屯临洮。奉世为中军，屯首阳西极上。前军到降同阪，先遣校尉在前与羌争地利，又别遣校尉救民于广阳谷。兵少，皆为羌所败。乃益兵破走之。后汉白石县，属陇西郡。永元十年，刘尚等讨叛羌迷唐等，不克，征还。谒者王信、耿谭代领其兵。信屯枹罕，谭屯白石，叛羌以次降附。晋废。惠帝时，张轨复置，属晋兴郡，改为永固县。太和二年，张天锡攻叛将李俨于枹罕。俨求救于苻秦。王猛自略阳驰救，使别将姜衡屯白石。即此城也。后魏，县废。隋末，李轨复置永固县，属河州。唐贞观七年，废县，改置乌州。十一年，州废，置安乡县，仍属河州。天宝初，改为凤林县，后废于吐藩。其地有凤林关。《唐书·吐蕃传》：咸通中，尚延心献款，高骈收凤林关。是也。彡姐，读曰兖紫。

治城在州西北百十里。晋时，前凉张氏所置城也。宋元嘉六年，西秦南安太守翟伯承等据罕�霉纫耘选Ｎ髑赝跄耗┗髌浦�，进至治城。既而西河王蒙逊至枹罕，遣子兴国攻定连。暮末逆击兴国于治城，擒之。八年，赫连定灭西秦，畏魏人之逼，拥秦民自治城济河，欲击河西王蒙逊而夺其地。吐谷浑王慕��贵使其弟慕利延等乘其半济，击之，执定以归。后魏时，分金城郡置建昌郡，治城县属焉。后又析置东泾郡于此。后周，郡县俱废。○谭郊城，在治城西北。晋义熙七年，西秦乞伏乾归克秦水洛城，徙民三千余户于谭郊，因城其地。八年，徙都之。宋元嘉六年，西河王蒙逊遣子兴国攻乞伏暮末于定连。暮末击擒之于治城，追击蒙逊至谭郊，是也。

定连城在州东南。或曰：晋时后凉吕光所筑。宋元嘉三年，西秦乞伏炽磐为夏主昌将呼卢古所攻，自枹罕迁保定连。呼卢古入枹罕南城。秦将赵寿生战却之。六年，河西王蒙逊伐秦。秦王暮末复自枹罕迁保定连。既而所署西安太守莫者幼眷据�敬ㄒ耘选Ｄ耗┨种�，败还定连。七年，吐谷浑慕��贵袭秦定连，不克，寻没于吐谷浑。胡氏曰：�敬ǎ�亦枹罕左右地也。

列浑城在州西南百八十里。宋永初二年，西秦乞伏炽磐遣乞伏孔子率骑击铁汗秃真于罗川，大破之。寻以乞伏是辰为西胡校尉，筑列浑城于汁罗以镇之。汁罗，即罗川矣。又武成故城，在州南。前凉所置武成郡也。西秦乞伏国仁亦置武城郡于此，后为吐谷浑所废。○赤水城，在州南。晋义熙八年，西秦乞伏乾归击吐谷浑阿若干于赤水，降之。《水经注》：赤水城，亦曰临洮东城。魏收《志》：魏真君六年，改故临洮县为临洮郡，领赤水县。即此城矣。后周废。

临津城在州西北百二十里。下临河津。晋时，前凉置临津县，属兴晋郡。后为吐谷浑所废。《水经注》：河水自浇河东流，经邯川城，又东径临津城北、白土城南，为缘河津渡之处。是也。隋曰临津关。大业五年，自将伐吐谷浑，出临津关，渡黄河至西平。即故临津城矣。浇河、邯川，俱见西宁卫。○石泉城，在州西北。晋义熙十二年，西秦乞伏炽磐攻秦洮阳公彭利和于氵强川，沮渠蒙逊攻石泉以救之。炽磐闻之，引还，遣兵救石泉，是也。氵强川，见洮州卫。

盐泉城在州西百八十里。唐开元二十六年，陇右节度使杜希望将鄯州之众，夺吐蕃河桥，筑盐泉城于河左，置镇西军治焉。后没于吐蕃，亦置镇西军于此。会昌三年，吐蕃乱，其洛门守将论恐热举兵谋篡，忌鄯州镇将尚婢婢，引兵击之，至镇西。即此。○天成城，在州西八十里。唐天宝十三载，于索恭川置天成城，又于州西百余里置雕窠城，为戍守处。至德初，陷于吐蕃。

宁河城在州南六十里。吐蕃所置香子城也。宋熙宁六年，王厚攻拔香子城，遂平河州，因置宁河寨。崇宁四年，改置宁河县。金仍属河州。元因之，后废为镇。明初，复置县，寻废。又宋置宁河县，复于州东四十里置宁河寨。金废。元至元九年，复于吐蕃西界立宁河站云。○安乡城，在州西北五十里，吐蕃所置城桥关也。宋熙宁中，收复。元符二年，赐名安乡关。金因之，亦曰安乡城。元升为安乡县，属河州。元末，废。

定羌城在州南九十里。本吐蕃所置阿诺城。宋熙宁六年，改曰定羌。八年，吐蕃木征复围河州。王韶自熙州驰救，诸将议趣河州。韶曰：贼围城，恃有外援耳。乃直趣定羌城，破西番结河川族，断夏国通路，进临宁河，分命偏将入南山。木征知援绝，拔栅去。金亦曰定羌城。元升为县，河州路尝治此。元末，废。○木藏城，在州西南，吐蕃所置。宋熙宁中，王韶破吐蕃阿诺木藏城。此即木藏城也。

讲朱城在州西南百里。本番族所置。宋熙宁中收复。元�潭�年，熙河将姚兕破鬼章于此。寻复为蕃族所据。元符二年，复取之，寻弃不守。崇宁二年，复修筑讲朱城。金废。又循化城，在州西南百三十五里。本名一公城。宋元符二年收复，寻废。崇宁二年，改曰循化城。又州南有当标城，亦番族所置。元符中收复。崇宁二年，改为安疆寨。金废。《宋志》：讲朱、错凿、一公、当标四城，俱在州南。○来羌城，在州西北三十里。又有怀羌城，在州西南九十里。俱宋崇宁二年王厚开边所取番地，因筑城戍守，寻俱废。

踏白城在州北，亦吐蕃所置。宋熙宁七年，吐蕃首领鬼章诱知河州景思立、偏将王宁会于踏白城，伏发，二将俱没。八年，王韶解河州之围，复还熙州，以兵循西山，绕踏白城后，烧贼庐帐，木征穷蹙来降，是也。

平夷城州西南四十里。唐开元二年，置平夷守捉于此。后废。又渔海城，亦在州境。郭子仪破枹罕十寨，取渔海等五县。盖吐蕃所置县也。○历精城，在州西，近西宁卫境。《宋史》：治平中，��角厮�棺酉拐本禹韫龋�瞎毡子长木征居河州，少瞎吴叱居银川，而��角厮�股僮佣�毡与其母乔氏居历精城，即此。龛谷，见前金县。

○积石山州西北七十里。两山如削，黄河中流，俗所谓小积石也。附详名山积石。○凤凰山，在州东十二里。山形若凤，故州亦有凤林之名。又牛脊山，在州南二十里。又南四十里有惊骢岭，俱以形似名也。

雪山州西南百五十里，接洮州蕃界。四时皆有积雪，一名雪岭。又山石如骨露，一名露骨山。宋熙宁六年，王韶复河州，会洮岷降羌复叛，韶回军击之，吐蕃木征遂据河州。韶进破阿诺木藏城，穿露骨山，南入洮州境。道狭隘，释马徒行，木征复自河州尾官军，韶击走之，即此。

○万顷原在州北二里。四望宽平，居民稠密。其上又有重台原。《志》云：原东西百里，南北五十里。唐及五代俱名广大原，昔时番汉所驻牧地也。

葵谷在州东。晋太和二年，凉张天锡击叛将李俨于陇西，别将常据败俨兵于葵谷，即此。亦谓之奴葵谷。义熙八年，西羌彭利发袭据枹罕，乞伏乾归讨之。至奴葵谷，利发弃众南走，乾归遣将追斩之于清水。清水，在今金县界。○罕�霉龋�在州西。宋元嘉六年，河西王蒙逊伐西秦，西秦南安太守翟承伯等据罕�霉纫杂�河西。《水经注》：陇西白石县东有罕�枚桑�又东则枹罕故城也。

沙阜在州东。晋永和三年，石赵将麻秋等据大夏，略凉河南地。张重华使谢艾等拒之。别将杨阜败赵将刘宁于沙阜，宁退屯金城。

○黄河在州北。《志》云：黄河下渡，直州北六十里之剌麻川，路通庄浪，谓之剌麻川渡。黄河上渡，直州西北百二十里之积石关，路通西宁，谓之积石渡。积石渡，亦谓之石城津。晋太元初，苻秦将苟苌济自石城津，盖谓此。

大夏河在州南三里，即漓水也。一名白水，其上源为白石川。《水经注》：白石川水，南经白石城西，而注漓水。漓水又经白石城南，东至枹罕，下流入于河，是也。今有大夏桥，在州西三里，跨水上。《志》云：大夏川在故大夏县西，县以此名。唐会昌三年，吐蕃叛将论恐热屯大夏川，即此。○洪河，在州西南二里。又州南二十里有牛脊河，州东六十里有广通河，俱合大夏河，入于黄河。

湫池在州西北积石关西。周回三十里。池岸万木森然，雅著灵异，土人号为显神池。《一统志》：州西北六十里有龙湫，即湫池矣。又州东三十里有浅湖桥。相传上古时州地皆湖，禹疏凿入于河，湖始为陆。今州东十里有�角牛�开凿之迹犹存。王象之曰：州东有地名河川，川东西二里，南北十五里，即旧湖地云。

○积石关州西北百二十里。明初，置茶马司于河州。此为市易之处，有官军戍守。东去积石山五十里。○土门关，在州西九十里。又州西北九十里有老鸦关。二关俱有官军防戍。

杀马关州西南百二十里。《舆程记》：州西南六十里为宁河驿。又西六十里为杀马关。其林麓控扌益足以守御，自此而西举足浸高。又行一日至岭西，其地益高，盖与西域相出入处。元遣都实访河源，路出于此。

鸡项关在州西北。唐大中四年，吐蕃叛将论恐热遣兵于鸡项关南造桥，以击尚婢婢于鄯州。胡氏曰：关在河州界。又河蓝关，亦在州西北，近黄河岸。《唐志》：河州有河兰关。○通会关，在州东南五十里。《宋志》：熙宁七年置。《通略》云：绍圣五年置。金置寨于此。元废。又凤林关，在州西凤林废县，见上白石城。又安乡关，在州西北安乡废县。临津关，在州西北故临津城。俱见前。又州西有绥远关，亦宋崇宁三年置。金废。

曲柳戍在州东北。前凉张氏置戍处。晋永和三年，石赵将麻秋等击凉，据大夏，攻枹罕，进军屯河南。别将刘宁、王棹，略地晋兴、广武、武街至于曲柳。胡氏曰：曲柳，在洪池岭北。似误。时赵军未渡河而北也。

赤岸戍在州西北。《水经注》：河水自左南而东径赤岸北，亦谓之河夹岸。《秦州记》：枹罕有河夹岸，盖戍守要处也。晋永和三年，石赵将麻秋等克凉金城、大夏诸郡。张重华使谢艾拒之，进军临河秋，败退。既而重华使章瑁屯于河夹，麻秋袭败之。河夹，即赤岸戍也。

南川寨州西南七十里。宋熙宁七年，置南川堡，寻改为南川寨。元符二年，羌酋鬼章城洮州以居，引兵攻宋之南川寨。即此。金仍为南川寨。元废。又回乐寨，在州南境。宋熙宁六年，吐蕃木征复入河州。王韶遣将度洮，略定南山地，筑回乐寨、结河、当川二堡，破诃讷城。又城香子，尽逐南山诸羌，遂取河州，城之。诃讷，即阿诺城之讹矣。

东谷堡州东十五里。唐会昌四年，吐蕃叛将论恐热攻鄯州，为尚婢婢所拒，退保东谷。婢婢为木栅围之，绝其水源。恐热突围走保薄寒山，众皆降于婢婢，是也。宋熙宁七年，置东谷堡于此。薄寒山，见巩昌府。

通津堡州西南百六十里。本蕃境之南达堡。宋熙宁中收复。崇宁三年，改名通津堡。其东四十里，即安疆寨矣。西北至西宁卫境之大通故城，亦四十里。○来同堡，在南川寨东九十里。番名甘扑堡。熙宁中收复。崇宁中，改筑，赐名来同。又临滩堡，在安乡关西四十里。堡北至黄河四十里。《宋志》：州西南又有阎津堡，亦宋崇宁中置。《通志》：今州北百八十里有大通河堡，州西北百二十里有弘化寺堡，俱为戍守处。堡各有仓。

银川驿在州西六十里。旧《志》云：踏白城东有银川站，黄河所经。驿盖因旧名也。又西六十里曰长宁驿。又和政驿，在州南六十里。又南六十里有定羌城驿，与州治西南之凤林驿为五驿。

附见：

河州卫在州治西。详见河州沿革。又河州茶马司，在卫治东南。详亦见前。

归德守御千户所在卫城西七百里。永乐四年建，隶河州卫。

洮州卫军民指挥使司东至岷州卫一百五十里，南至废叠州生番界一百二十里，西至生番界九十里，北至河州三百十里。自卫治至京师四千二百二十里，至南京四千里，至布政司一千六百七十里。

《禹贡》雍州地。秦汉以来，皆诸戎所居《括地志》：秦地西至临洮，即洮州也。后属吐谷浑，为沙州地李延寿曰：吐谷浑部内有黄沙，周数百里，因号沙州。晋太元中，乞伏乾归以吐谷浑视罢来降，拜为沙州牧，是也。后魏败吐谷浑，取其地置洪和郡，属河州。后复没于吐谷浑。后周武帝逐吐谷浑，以其地置洮阳郡，寻立洮州。隋初，郡废，而州如故。大业初，改州为临洮郡。唐复为洮州。开元十七年，并入岷州，旋复置临州。二十七年，又改为洮州《通典》：仪凤二年，置漠门军于城内，属陇右节度。天宝初，亦曰临洮郡。乾元初，复曰洮州。后没于吐蕃，号临洮城。后唐长兴四年，内附，置保顺军置军于洮州，兼领鄯州。寻复为西番所据。宋元符二年，收复，寻弃不守。大观二年，复得临洮城，仍置洮州《宋史》：大观二年，收清臧川以为洮州。金、元因之。明洪武四年，置洮州卫军民指挥使司领千户所六，皆在卫城内，隶陕西都司。弘治中，改属固原镇。今为洮州卫。

卫西控蕃戎，东蔽湟、陇，据高临深，控扼要害。明太祖尝言：洮州，西番门户。今卫西南两境，皆接生蕃，而人性劲悍，善凭险阻。西偏保障，有攸赖矣。

○临潭城卫西南七十里，即古洮阳城也。亦谓之鲁城。《沙州记》：{山强}城东北三百里有鲁城。城临洮水。汉章帝建和三年，羌攻南部都尉于临洮。帝遣马防耿恭救之，诸羌退聚洮阳。即此城也。蜀汉景曜五年，姜维伐魏，侵洮阳。即此。晋惠帝时，尝置洮阳县，属狄道郡，后为群羌所据。宋元嘉四年，洮阳羌叛，西秦乞伏炽磐使其将吉毗招慰之，为羌所败。既而吐谷浑据之。后魏太平真君中，败吐谷浑，置洪和郡，吐谷浑附属焉。太和十五年，吐谷浑王伏连筹辄修洮阳城，魏攻拔之。其后魏乱，遂有其地。后周初，贺兰祥伐吐谷浑，拔其洮阳、洪和二城，置洮阳郡，兼置洮州。隋废郡，州治美相县，以洮阳县并入。唐贞观四年，置临潭县，属旭州。八年，废旭州，以县属洮州。是年，徙州治焉。后没于吐蕃，曰临洮城。宋大观中，仍置洮州。开禧二年，金人以��胄败盟，遣将分道入寇，完颜纲出临潭，亦此城也。元移州于今治，故城遂废。宋白曰：唐临洮郡城，本名洮阳城。前临洮水，甚险固，即吐谷浑故城云。今卫城，盖明初所修筑，周九里有奇。

美相城在卫南，即侯和城也。《水经注》云：洮水经洮阳城，又东经共和山南，城在四山中。又东经迷和城北。蜀汉景曜末，姜维侵洮阳，魏邓艾与战于侯和，维败绩。晋咸和中，凉张骏因前赵之乱，收河南之地至于狄道，置武街、石门、侯和、氵强川、甘松五屯护军，与后赵分境。侯和以下，皆在今卫境。又太和二年，苻秦将王猛讨叛羌敛岐于略阳。岐奔白马。猛遣将追之，使别将王抚守侯和。后魏太和十五年，吐谷浑王伏连筹辄修洮阳、泥和二城，置戍。枹罕镇将长孙百年攻拔之，置洪和郡，领水池、蓝川、覃川等县。后周改置美相县，属洮阳郡。按：侯和、迷和、泥和、共和，即一城也，音转耳。隋为洮州治。唐贞观八年，移州治洮阳川。仍置美相县，属洮州。天宝中，并入临潭。○水池城，在卫北百六十里。后魏真君四年，伐吐谷浑，置水池郡。寻改为县，属洪和郡。神龟初，河州羌却铁忽反，自称水池王。诏源子恭讨平之。是也。西魏以覃川县省入。后周改县曰覃川。隋初，郡废，县属河州。唐废。卫北又有覃川城，后魏延兴四年置，属洪和郡。西魏废入水池县。

洮源城在卫南。后周置金城县，并立旭州，又置通义郡治此。隋开皇初，郡废。十八年，改县为美俗。大业初，州废。又改县曰洮源，属临洮郡。唐初，亦置旭州。武德五年，吐谷浑寇洮、旭、叠三州，岷州总管李长卿击破之，是也。贞观八年，州废，县并入临潭。《后周书》：武帝置旭州于河州之鸡鸣防。即此城矣。

广恩城卫西百六十里。后周置广恩县，并置广恩郡。隋初，郡废，县属洮州。仁寿初，改县曰洮河。大业初，又改洮阳。唐县废，置广恩镇。天宝十三载，陇右节度哥舒翰奏于所开九曲地，置洮阳、浇河二郡。洮阳郡，盖置于此。后没于吐蕃。又卫境有泛潭废县。后周置。隋开皇十一年，改曰临潭，亦属洮州。唐初，废。浇河，见西宁卫。

叠州城卫南百八十里。历代为羌戎地。后周武成三年，逐诸羌，始置五香郡。寻又置叠州，治叠川县。隋开皇初，郡废。大业初，州废，以县属临洮郡。唐复置叠州，治合川县。天宝初，曰合川郡。乾元初，复曰叠州。《志》云：以群山重叠而名也。后没于吐蕃。○合川废县，唐叠州治也。后周置叠州，治叠川县，而于合川县置西强郡。隋开皇初，郡废。唐为州治。又有乐川县，亦后周置，属叠州。隋属洮州。唐初，亦属叠州。贞观五年，又置安伏、和同二县，以处党项。寻俱省入合川县。刘�骶湓疲汉洗ǔ牵�旧治吐谷浑马牧城。武德三年，移于交戍城云。

常芬城在卫南。后周置，又立恒香郡治焉。隋初，郡废，以县属扶州。大业中，属同昌郡。唐武德元年，置芳州于此，兼领恒香、丹领二县。神龙初，废芳州，以常芬县隶叠州，又以恒香、丹领二县省入。后废。宋白曰：后周武成三年，逐吐谷浑，乃于三交筑城，置甘松防，又为三川县，隶常香郡。建德三年，始改三川为常芬县，置芳州。以地多芳草而名也。○封德城，在卫境。西魏置，又置芳州及深泉郡治焉。隋初，郡废。大业初，州废，县属同昌郡。唐武德初，以县省入常芬。又理定废县，在封德故城西。西魏置。隋初，废入封德县。

甘松城在卫西南。蜀汉景耀末，姜维败于侯和，退屯沓中。司马昭遣邓艾自狄道趣甘松沓中，以缀姜维。《志》云：甘松本生羌地，张骏置甘松护军于此。乞伏国仁时，置甘松郡。后魏以白水羌朝贡，亦尝置甘松县，以甘松岭为名。今四川松潘卫境之甘松山，是也。《新唐书》：甘松山在洮水之西。吐谷浑居山之阳。

氵强川城在卫南。晋义熙十一年，西秦炽磐攻姚秦洮阳公彭利和于氵强川。元熙元年，复遣将攻之，利和奔仇池，因置益州镇氵强川，是也。亦谓之南氵强。宋元嘉三年，西秦征南将军吉毗镇南氵强。陇西人辛澹据城逐之，澹旋奔仇池，磐磐因移置梁州于南氵强。亦即此城矣。七年，没于吐谷浑，城废。

○西倾山卫西南二百五十里。此即《禹贡》之西倾也。桓水、洮水皆源此。亦曰{山强}台山。详见名山西倾。

东陇山在卫城东。番人于此耕种。明洪武十二年，洮州十八族番长汪舒朵儿等叛，沐英讨之。贼遁去。筑城于东陇山南川，留兵戍之。疏闻上曰：洮州为西番门户，城之是扼其喉矣。命置洮州卫于此。英进讨叛酋，悉破擒之。玉笋山，在卫北五里。《志》云：山高耸，登眺可见数百里外。

石岭山在卫北十五里。山势峭拔，草木不生。上有关曰石岭关。又白石山，在卫西九十里。山多白石。《卫志》云：洮州形胜，白石峙其西，黑石距于东。是也。今卫东有黑石关。

素罗汗山在州西。《唐书》：武后万岁登封初，王孝杰、娄师德与吐蕃战于此，败绩。○黑松岭，在卫东三十里。上多松树。松岭关在其上。

哥龙峪在卫东北。宋元�潭�年，种谊自洮东击鬼章，使岷州蕃将为前锋，繇哥龙峪宵济，进至洮州，壁青臧峡，大败鬼章兵，遂克洮州。青臧峡，或云在卫城东。今卫城亦曰青臧城。○五牟峪，或云在卫北境。宋熙宁九年，吐蕃鬼章寇五牟峪，败去。即此。又冷地峪，在卫东五十里，与岷州卫分界处也。

○洮河卫南三十五里。源出西倾山。其上源亦曰氵强川，东北入岷州卫境，下流合湟水入于大河。详见大川洮河。○南河，在卫城南。源出白石山，亦东北流，入于洮河。

白水江在卫西南五百里。源出香臧族，东流经废叠州，又东入岷州境。《纪胜》云：西倾山绵亘深远，接番族中，白水江出其阳，即《禹贡》之桓水云。

朵的河卫西三百里。源出川撒儿朵的族，南流入洮河。又纳怜河，在卫西七百里。源出哈藏族，西北流，入于黄河。○野��河，在卫西。源出西倾山，经西蕃东境，北流五百余里，入黄河。

莫何川在西倾山北。晋义熙初，吐谷浑为乞伏乾归所败。其王大孩走死，树洛干嗣立，帅众奔莫何川，沙、氵强诸戎悉附之。又宋元嘉三年，西秦乞伏炽磐为沮渠蒙逊及赫连昌所败，徙其境内老弱畜产于浇河及莫何仍寒川，是也。仍寒川，或曰在西倾西南。胡氏曰：州境又有莫何山，在西倾东北。

磨环川在卫西。唐天宝十三载，陇右节度使哥舒翰破吐蕃于临洮西关磨环川，于其地置神策军。宋祁云：军置于洮州西磨环川也。《会要》云：时置洮阳郡于此。又于郡内置神策军，去临洮郡二百里。至德中，沦于吐蕃。沈括曰：宋熙宁五年，王厚平河州，又出马兰川，擒木征母弟结吴叱，破洮州。马兰，即磨环之讹矣。

度周川旧《志》云：在临洮塞外，龙涸之西。晋隆安二年，乞伏乾归弟益州败吐谷浑王视罴于此。视罴走保白兰山，遣子为质以请和。白兰山，见西宁卫，又后西番。

长柳川在卫西南。晋义熙九年，乞伏炽磐击吐谷浑支旁于长柳川，破之。又击破吐谷浑别统掘逵于渴浑川。其地亦在洮州西南。又乞伏乾归破鲜卑于渴浑川，应在今靖远卫界。

泣勤川在卫南。晋义熙九年，西秦乞伏炽磐遣兵击吐谷浑别部句旁于泣勤川，大破之。又尧杆川，在州西南。晋义熙十三年，炽磐遣其子安乐将军木奕干击吐谷浑树洛干，破其弟阿子干于尧杆川。树洛干走保白兰山。或曰：川盖洮水支流，随地易名也。

○石岭关在卫北石岭山上。又松岭关，在卫东黑松岭上。○洮州关，在卫西南三十里。又旧桥关，在卫东南四十里。新桥关，在卫西南四十里。诸关俱有官军戍守。

黑石关在卫东四十里。又卫东四十五里有三岔关，卫东五十里有高楼关。○羊撒关，在卫北六十里。又卫北九十里有大岭关，卫北百四十里有八角关，亦俱有官军防守。

沓中戍在卫西南。姜维与邓艾战于侯和，败绩，退住沓中。既而司马昭侵汉，遣邓艾自狄道趣甘松沓中以缀姜维。艾奉命遣王颀等攻维于沓中。胡氏曰：沓中在诸羌中，即沙、氵强之地。晋义熙十一年，乞伏炽磐攻后秦氵强川，师次沓中。即此地也。

通岷寨卫东南四十里，宋置。又卫南有甘沟寨。○定秦堡，在卫东北，吐蕃所筑。唐大历三年，凤翔帅李晟出大胜关，至临洮，破吐蕃定秦堡，是也。又札龙沟堡，在卫东南百里。明成化十年，栗林等番族常攻此。栗林，见岷州卫。《志》云：卫东六里有鹤城镇，吐谷浑所置。

纳邻站在卫西。洪武十二年，洮州十八族番长三副使汪舒朵儿、瘿嗉子、阿卜商等叛，据纳邻七站。命沐英讨擒之。即此。

岷州卫军民指挥使司东北至巩昌府二百四十里，南至阶州六百三十里，西至洮州卫百五十里，北至临洮府百五十里。自卫治至布政司一千五百五十里，至江南江宁府四十里，至京师四千一百里。

《禹贡》雍州地。后为西羌所居。秦属陇西郡《一统志》云：为临洮县地。汉、晋因之。西魏始置岷州及同和郡其地名渠株川。《北史》：大统十六年，宕昌国乱，羌酋傍乞铁忽据渠株川。史宁讨平之，因置岷州。隋初，郡废。大业初，州废，以其地属临洮郡。义宁二年，复置岷州。唐因之。天宝初，改曰和政郡。乾元初，复曰岷州，后陷于吐蕃。宋熙宁中，收复，仍置岷州亦曰和政郡。绍兴初，没于金，置�讨荨Ｊ�二年收复，改置西和州徙治长道县之白石镇，即今巩昌府西和县。元复置岷州于此。明洪武十一年，置岷州卫军民指挥使司领千户所四，守御军民千户所一，隶陕西都司。弘治中，改属固原镇嘉靖二十四年，增设岷州。四十年，复故。今仍为岷州卫。

卫东连秦、陇，西达河湟，北阻临、巩，南控阶、文。虽僻在一隅，而道路四通，一纵一横未易当也。岂惟形援河、洮，为西偏之翼蔽而已哉？

○溢乐城今卫治。本秦临洮县地。西魏置溢乐县，为岷州及同和郡治。隋改为临洮县。大业初，属临洮郡。义宁二年，复改为溢乐县。唐为州治。宋省入�檀ㄏ兀�其城遂废。明初建卫，因旧基筑城二，东西相连，周九里有奇。《志》云：今卫城即秦时临洮故城。误。

�檀ǔ�在卫东五十里。本西魏溢乐县地。后周置�檀�郡，治基城县。隋郡县俱废。唐初，复置基城县，属岷州。又置�檀ǜ�，屯兵于此。先天二年，避玄宗讳，改曰�檀ā：蠓稀Ｋ纬缒�三年，复置�檀ㄏ兀�为岷州治。绍兴中，属西和州。元废。○和政城，在卫东八十里。后周置洮城郡，郡寻省。保定初，置和政县。隋初，属岷州。大业初，属临洮郡。唐复属岷州。后没于吐蕃。

当夷城在卫西。后周置县，又置洪和郡于此。郡寻废，以县属同和郡。隋改属岷州。炀帝初，改属临洮郡。唐仍属岷州。神龙初，并入溢乐县。又卫境有博陵城。后周置博陵郡，领博陵、宁人二县。隋初，俱省入当夷县。

宕州城卫南百二十里。古西羌地。晋末，西羌别种保聚于此，曰宕昌国。宋元嘉初，宕昌王梁弥忽遣子弥黄入贡于魏，寻为仇池所并。九年，杨难当以兄子保宗为镇南将军，镇宕昌，是也。既而羌复有其地。升明二年，宕昌王梁弥机初立，魏主宏遣使拜为征南大将军、梁益二州牧、河南王。齐永明初，亦拜弥机为河、梁二州刺史。三年，弥机死，国乱，魏拜弥机兄子弥承为宕昌王。六年，齐以弥承为河、凉二州刺史。梁天监四年，魏以宕昌世子梁弥博为宕昌王。既而梁亦以弥博为河、凉二州刺史、宕昌王。大同七年，宕昌王梁�讯ㄎ�下所杀，弟弥定立。大宝初，国乱。西魏遣将宇文贵又宁讨定之。后周保定四年，梁弥定屡寇周边。周将田弘击灭弥定。天和初，置宕州，兼置宕昌郡。隋初，郡废。大业初，复改州为宕昌郡。唐复曰宕州。天宝初，曰怀道郡，郡治怀道县。旧《志》云：怀道县亦后周置，兼置甘松郡于此。隋初，废郡，以县属宕州唐始移宕州治此。乾元以后，没于吐蕃。宋熙宁六年，王韶拔宕州，通洮山路，吐蕃木令征以岷州降，因置宕昌堡，属岷州。时运蜀茶市马于岷。及金人据洮州，遂并番市于此，岁市马数千。今卫南百二十里有宕昌驿。《一统志》云：宋纲马憩息之所也。

阳宕城在卫东南百十三里。后周所置，县为宕昌郡治。隋开皇初，郡废。十八年，改为良恭县。大业初，仍为郡治。唐属宕州，后没于吐蕃。大中间，收复，废县为镇。宋建隆三年，以良恭镇并入大潭。熙宁中，复为良恭镇。元废。又和戎城，在卫东南。亦后周置，属宕昌郡。隋属宕州。唐因之，后废入良恭县。○阶陵城，在卫东南二百八十里，近巩昌府成县界。《后魏志》：太平真君四年，置阶陵县，属仇池郡。后周并入仓泉县。仓泉，今成县之废上禄县也。

索西城在卫东北九十里。后汉建初二年，金城陇西羌反于临洮。车骑将军马防讨之。道险，车不得方驾，防设奇破之，索西迷吾等羌降。防乃筑索西城，徙陇西南部都尉戍之，悉复诸亭候。元和三年，迷吾乃退居河北之归义城。《水经注》：洮水自临洮县东北流，过索西城，又北出门峡，又东北径桑城东。《通典》：索西城，一名临洮东城，又名赤城。今桑城，见狄道县。

麴城在卫东百里。其地名翅上，亦曰乌翅。盖翅讹为麴也。蜀汉延熙十二年，姜维出陇西伐魏，因麴山筑二城，使其将句安等守之。魏雍州刺史陈泰曰：麴城虽固，去蜀险远，当须运粮，虽维来救，山道险远，非行兵之地也。遂围麴城，断其运道及城外流水。维来救，不能达，麴城降于魏。因置戍守于此，为拒蜀要地。后废。

铁城在卫东北。宋熙宁六年，收复岷州。明年，置铁城堡。元置铁州于此，与岷州并属脱思麻路。后废。明太祖命李文忠讨西番，从洮州铁城取道而出，是也。《一统志》：西和州东十八里有铁城。○梅川城，在卫东北三十里。今为梅川寨，兼置递运使于此。又酒店城，在卫东北四十里。今为酒店子寨，并置驿于此。又有颠角城，在卫南百三十五里。亦曰颠角寨。《一统志》：梅川、酒店与颠角为三古城。今俱有官军戍守。又下城，在卫北。宋嘉定十二年，四川帅安丙遣王仕信、宋质俊等伐金，发宕昌及下城。宋质俊自下城克来远镇，是也。来远镇，见巩昌府宁远县。

○岷山在卫城北。山黑无树木，洮水经其下，州以此名。相传禹见长人受黑玉书于此。又城南里许有金通山，山势嵯峨，亦名金童山。○崆峒山，在卫西二十里。《通典》：秦蒙恬筑长城，起于崆峒山。自山傍洮水而东，今州境有古长城云。宋祁曰：汉武帝逾陇西，登崆峒，盖在此。误矣。

冷落山卫东五十里。盛夏阴晦即雨雪，因名。今有冷落山寨，为官军戍守处。又卫东百二十里有遮阳山，以日影为山所蔽也。又贵清山，在卫东百五十里。顶平衍，可耕种。

牛头山在卫东南。魏收《志》：阶陵县有牛头山。《五代志》：牛头山在成州上禄县界，又东北即麴山也。姜维伐魏，依麴山筑城，使将守之。魏陈泰围麴城。维引兵救之，出牛头山，与泰相对。泰敕诸军各坚垒勿与战，使郭淮转趣牛头，截维还路。淮进军洮水。维惧，退走，麴城遂降于魏。胡氏曰：牛头山在洮水南，以形似名。

普鲁岭卫东七十五里，为岷巩冲要处。或云，即左要岭也。宋熙河路总管关师古与刘豫兵战败于此，遂以洮岷地降。今有普鲁岭寨，官军屯戍于此。○分水岭，在卫南四十五里，下有分水岭河。又摩云岭，在卫东南百五十里，下临白水江。宋有临江寨，初属秦州，熙宁中，改属岷州。寨盖置于此。

望曲谷在卫西。后汉建初二年，马防破诸羌于临洮。其众皆降，惟封养种豪布桥等屯望曲谷不下。防复击破之。《水经注》：望曲在临洮西南，去龙桑城二百里。龙桑，或即桑城矣。见前临洮府狄道县。

○洮河在卫城北。自洮州东北流，至此，又北流入临洮府界。详见大川洮河。○叠藏河，在卫城东门外。源出分水岭，下流入于洮河。

荔川河卫东南九十里。旧有荔川寨，以此为名。东南合于闾井河。○闾井河，在卫东南百四十里。源出秦州礼县之没遮拦山，流入马淳河。宋亦置闾川寨于此。○马淳河，在卫东南百八十里。合诸川之水，俱东北流入漳县境，合于漳水。又卫东南二百八十里有良恭河。旧良恭县以此名。其下流入于白水江。

白水江在卫南百五十里。自洮州流入境，又东北流入西和县境。邓艾屯白水，以拒姜维处也。《三国志》：姜维自牛头引去，邓艾料维且复还，郭淮因留艾屯白水北。又有洮城，去邓艾屯六十里。姜维使廖化军白水南，自引军渡白水，袭洮城。艾觉之，潜军驰据其城。维引还。今洮州城去白水甚远，或卫境更有洮城欤？张舜民《画墁录》：自岷州趣宕州，沿水而行，稍下，行大山中，入栈路，或百十步复出，略崖�夺�，不可乘骑，必步至临江寨。得白江，至阶州，复七八日。其所经，皆使传所不能达也。

○石关在卫东百五十里。或以为前凉张骏所置石门护军，即此关云。○茶埠峪寨，在卫东十五里。卫东六十里有永宁堡寨。又东十五里为弄松堡寨。又鸦山寨，在卫东南三十五里。俱官军戍守处也。

曹家堡在卫西十五里。又西有中寨、野狐桥、冷地峪三寨。《志》云：野狐桥在卫西四十里。又十五里为冷地峪，卫与洮州接界处也。○木昔寨，在卫西南十里。又西南有胡麻沟、鹿儿坝、柏树植、镇羌、三坌五寨，俱官军戍守处。

栗林寨卫南十五里。又南为陵兀赤、分水岭、哈答川、赏家族、脚力、高楼铺、何家铺、颠角、宕昌、老鼠川凡十寨，卫军戍守于此。○水磨沟寨，在卫北五十里。又北二十里有马崖子寨，向俱设官军防守。

〈广禾〉川寨在卫南。《宋志》：元丰二年，岷州之〈广禾〉川、荔川、闾川寨及通远军寨，置牧养十监，是也。通远，见巩昌府。

遮阳堡卫东百二十里。宋熙宁五年置，属岷州卫。七年，改隶巩州。元丰初，复隶岷州，以遮阳山而名。又《宋志》：岷州北有�喜乇ぃ�亦熙宁中置。《一统志》在西和县西十里，误。○西津驿，在卫西四十里，又九十里而至洮州卫。《志》云：卫治西，今有岷山驿。

西固城军民千户所在卫南四百里。元置汉蕃军民上千户所。明初，改今名，隶岷州卫。城周四里有奇。今仍曰西固城。

○沙川在所西十里。有桥跨其上。又所城北有三眼泉，引流而北，与沙川俱北入于白水江。

○化石关所北九十里。又所西南三十里，有平定关，皆官军戍守处。