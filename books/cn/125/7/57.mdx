---
---
---
title: 卷五十七
---



◎陕西六

◇延安府东至山西黄河界二百五十里，东南至山西吉州二百九十里，南至西安府耀州六百六十里，西至庆阳府四百五十里，北至榆林卫六百三十里。自府治至京师二千二百里，至南京四千八百四十里，至布政司七百四十里。

《禹贡》雍州地。春秋时白翟所居。秦属上郡。汉初属翟国，寻属上郡。后汉亦为上郡地。晋为雍州塞外地。后魏延昌二年，置东夏州。西魏改为延州取延水为名。隋初因之。大业初，改为延安郡。唐复为延州。天宝初，亦曰延安郡。乾元初，复为延州。中和三年，置保塞军节度。光化初，改曰宁塞军。朱梁改为忠义军。后唐曰彰武军。宋仍曰延州亦曰延安郡彰武军。元�趟哪辏�升为延安府。金因之亦曰彰武军。元改延安路。明初复曰延安府，领州三，县十六。今仍曰延安府。

府东带黄河，北控灵夏，为形胜之地。战国时，魏人入上郡于秦，而秦益强《史记》：梁襄王七年，魏尽入上郡于秦。《正义》：丹、坊、�弧⒀颖敝羾粢酰�魏上郡地也。秦惠文君六年，魏纳阴晋，八年纳河西地，十年又纳上郡十五县，而河西滨河之地尽矣。汉逐匈奴，开朔方，恒自上郡而北。盖其地外控︹索，内藩畿辅。上郡惊，则关中之患已在肩背间矣。晋失其驭，并、雍之间，遂成戎薮，历数百年而患未息。唐自贞观以后，开拓益广，延州之患绝少。及党项蠢动于前，回鹘、吐蕃猖蹶于后，延绥尝岌岌多事矣。广明召变，四方幅裂，藩镇交讧，延及五季，延绥尝为争遂之也《五代史》：梁开平四年，李茂贞合�埂�泾二镇兵，攻夏州帅李仁福，请兵于晋。晋遣周德威自振武将兵会之。朱全忠西援仁福，闻晋兵在绥银碛中，遣将李遇等自�谎尤ひ�夏，邀其归路。宋以西夏凭陵，置重镇于延州，往往选将屯兵，与诸路相声援。王庶曰：延安，五路襟喉也。金人之窥关陕也，恒自山西渡河，亟犯延安，延安陷则南侵三辅，如建瓴而下矣。呜呼！涓涓不绝，将成江河。以延绥之境，密迩雄边，控临秦晋，一旦有事，此国家救焚拯溺之时，乃犹以泄泄处之，安得不为滔天之祸哉！

肤施县附郭。战国时为赵地。赵惠文王二年，主父灭中山，迁其王于肤施，即此。秦置县，属上郡。汉为上郡治。曹魏时废。后魏复置，属襄乐郡。西魏时废。隋大业三年，复置县，为延安郡治。唐、宋时，州郡皆治此。今编户二十七里。

○延安城在府东五里。《宋志》：延安有东西二城，其中限以深渊。五代汉天福十二年，彰武军乱，攻其帅周密。密保东城，众推州将高允权为留后，据西城，是也。宋嘉定十四年，蒙古将木华黎攻金延安。延安将合达军于城东，木华黎潜令军士伏于城东两谷中，诱金兵来追，伏发，大败之。合达入城固守。木华黎以城池坚深，猝不可拔，乃南攻�环唬�留军围之。沈括曰：延安有五城。说者谓旧有东西二城，夹河对立，高万典郡，始展南北东三关城。按杜甫诗：五城何迢迢，迢迢隔河水。是天宝中已有五城也。今旧址已废。城周九里有奇，有东南北三门，即故城改筑。

金明城府西北百里。杜佑曰：古高奴也。项羽封董翳为翟王，都高奴。汉为县，属上郡。文帝三年，匈奴入居河南地，侵盗上郡。遣丞相灌婴发车骑诣高奴，击之。匈奴走出塞，上自甘泉之高奴，因幸太原。后汉亦为高奴县。晋废。后魏太平真君十年，置广洛县于此。十二年，置金明郡治焉。隋初，郡废，改县曰金明，属延州。隋末废。唐武德二年，置北武州，领开远、金义、崇德、永定、安义凡五县。旋复析肤施地置金明县。贞观二年，废北武州，以开远等五县俱省入，仍属延州。宋初因之。熙宁五年，废为金明寨。又永丰废县，在府西。后魏太平真君十三年，置永丰、启明二县，属金明郡。隋俱废入金明县。

丰林城在府东三十五里。亦汉肤施县地。后魏侨置广武县于此。太和初，兼置遍城郡。西魏末，柔然寇广武，李弼击却之。隋初郡废。开皇十八年，改为丰林县，属延州。唐武德四年，侨置云州，又析置云中、榆林、龙泉三县。八年，废州，以龙泉县并入临真，以云中、榆林并入丰林，仍属延州。宋初因之。熙宁五年，省为丰林镇，属肤施县。杜佑曰：丰林，汉朔方临河县地。似误。

延水城府东北百十里。西魏置安人县，属安宁郡。隋开皇初，郡废，改安人为吉万县，属绥州。大业初，废。唐武德二年，分延川县地置西和州，领安人、修文、桑原三县。贞观二年，废州及修文、桑原二县，入安人县，属北基州。八年，又废北基州入延川县。二十三年，改安人县为弘风县。神龙元年，又改为延水县，属延州。宋初因之。熙宁八年，省入延川县，为延水镇。

门山城府东南百八十里。《志》云：宇文周时，分云岩、汾川二县地，置门山县。隋大业初，省入汾川县，属延州。唐武德三年，复置门山县，治宋斯保，属丹州。总章二年，移治库利川。宋仍属延州。金因之。元废入宜川县。旧《志》：门山废县在宜川县西七十里。云岩、汾川，今俱见宜川县。

三城在府东南。《志》云：魏晋间所置，为戍守处。晋咸和九年，北羌王薄勾大等侵扰北地、冯翊。石虎使其将郭敖、石斌等击破之。勾大奔马兰山，郭敖乘胜逐北，为羌所败。斌收军保三城。又元兴中，姚兴欲以三城朔方杂裔配赫连勃勃守高平，不果。义熙三年，时勃勃以朔方叛秦，攻秦三城以北诸戍，悉拔之。既而勃勃取关中，置朔州牧，镇三城，即此。魏收《志》：遍城郡广武县有三城。是也。马兰山，见耀州同官县。

○嘉岭山在府城东南，形势高峻。又城东北有清凉山。上有尸毗岩及万佛、石仙等洞，又有鹫峰、定甲等泉。《寰宇记》：郡城据山，四面甚险。谓此也。元木华黎伏兵于城东两谷，即此二山云。

伏龙山府北五里。《郡国志》：上郡之名山也。又五龙山，在府北十里，山下有帝原水。《汉志》：宣帝从方士言，祠五龙山帝原水。即此。山北又有一峰，高数百丈，峭如碧簪，名碧簪山，一名虎头山。

重覆山在县东南，近废门山县，以山形重叠而名。杜佑曰：门山县有门山。《名胜志》云：山形如门，略容车马，东至宜川县仅十里。○牡丹山，在府南四十里，多产牡丹，名曰花原头。

○延水在府城东门外。源出安塞县西北芦关岭，东南流经此，又流经延长县，入黄河，一名濯筋水。《志》云：府南门外有南河，流入濯筋水。

清化水府东四十里地有嘉泉，水源出焉，东流入延水。又清水，在府西北废金明县境，流经老人谷，俗呼老人水，下流亦合于延水。○乌耶水，《志》云：出府东北乌耶谷。又龙尾水，出府北之龙尾溪，下流俱入于延水。

延利渠在府城南。旧时灌注城市，复穿城而出，溢为柳湖，入于延水。○五龙泉，在府城东北，从石罅中涌出，汇而为池。《水经注》：五龙山有牧龙川，多产骏马。即此池也。

○金明寨在府西北。本金明县地。宋天圣中，置寨于此，以御西夏。庆历初，赵元昊寇金明寨，转破宁夏寨，进陷丰州。宁夏寨，盖在夏州境内。《宋志》：金明县有金明寨。《通志》云：今府治西有金明驿，又有榆林、鱼河二驿。

安塞县府西北四十里。东至青涧县二百四十里。本汉高奴县地。后魏为广洛县地。唐为金明县地。宋置安塞堡。元升为县，属延安府。明因之。今县城周三里有奇，编户二十里。

○敷政城县西南百二十里。后魏置因城县，属上郡。后周废，寻复置，属延州。隋因之。《旧唐书》：武德二年，移因城县，治金城镇，改为金城县。又于界内置永州，领金城、洛盘、新昌、土�鲎匪南亍Ｕ旯鬯哪辏�移永州于洛源县。八年，废洛盘等三县入金城，属延州。天宝元年，改金城为敷政县。宋因之。元废。今为敷政巡司。○石门城，在县西。后魏置，属上郡。魏收《志》：上郡领石门、因城二县，后周废入因城。

○天泽山在县东五里。上有天泽泉。又龙安山，在县西一里。状如卧龙，因名。○灵台山，在县北五里。巨石高险，旧建云台观于其上。又三�鲎飞剑�在废敷政县北一里。土石相杂，上有三冢，遥望如�鲎罚�因名。

○洛水在县西七十里。上流自庆阳府流入府境，经保安县西南，流入县界。至城下又南流入甘泉县境。详大川洛水。○延水，在县北百里，东南流，入肤施县界。

西川水在县东南。自保安县境流入界，至县东南二十里，会小平川，入肤施县境，合于延水。又县西北九十里有洧水及背水，皆东流注于延水。○金明川，在县北五十里。《寰宇记》：自蕃界来入县境，西过而南流，至肤施县界，合于延水。

○芦关在县北百七十里。有东西二城基址，亦曰芦子关。唐杜甫诗：延州秦北户，关防犹可倚；焉得一万人，驱疾塞芦子。谓此也。蔡梦弼云：去延州百八十里有土门山，两崖峙立如门，形若葫芦，故谓之芦子。后唐长兴四年，李彝超以夏州拒命。诏乐彦稠等讨之，进屯芦关。彝超遣党项抄掠粮运及攻具，官军自芦关退保金明。赵�馈毒勖淄季�》曰：芦关在延州塞门寨北十五里，自芦关南入塞门，谓之金明路。旧有芦关寨，宋至道中，废。元丰四年，复为戍守之所。

塞门寨在县北百五十里。本蕃部旧寨。宋至道中，废。元丰四年，复置。其东五十里为殄羌寨。北九十里为乌延口寨。陈执中曰：塞门至金明二百里。宋时与安远、承明等寨，屡为夏人所陷。熙宁二年，夏人请纳安远、塞门二寨以易绥州。二寨之北，旧有三十六堡，以长城岭为界。时诏边臣定二寨地界，夏人不从，遂不果易。元丰二年，收复塞门寨，始为内地。《宋志》云：塞门寨，南至安塞堡四十里。似谬。○招安寨，县西北五十里。宋庞籍知延州，命部将狄青筑招安寨于桥子谷旁，以断夏寇出入之路，即此。后为招安驿。

万安寨在县北。亦谓之万安镇。又东有三川口，《旧志》以为宜川、延川、洛川之口也。宋康定初，赵元昊寇延州之保安军，破金明寨。又破安远、寨门、永平诸寨，乘胜至延州城下。诸将刘平、石元孙等自庆州趣土门，复倍道而前，至万安镇。又进至三川口西十里止营，与延州相闻。复东行五里，与贼遇。贼涉水为陈，击却之，转战三日，贼退还水东。平保西南山，立七栅自固。贼自山四出合击，平等败没。即此处也。土门，即芦子关矣。○平羌寨，县东三十五里。宋置。本名克胡山寨。绍圣四年，更名。金废。

甘泉县府西南九十里。北至安塞县百二十里，南至�恢菥攀�五里。汉上郡雕阴县地。隋为洛交县地。唐武德初，析置伏陆县。天宝初，改为甘泉县，属�恢荨Ｋ胃氖粞影哺�。今县城周三里有奇，编户二十三里。

○雕阴城县南四十里。战国时魏地。周显王三十六年，秦犀首伐魏，取雕阴。《史记》：梁襄王五年，秦败我龙贾军四万五千于雕阴。是也。汉置县。三国魏时县废。旧《志》云：雕阴城在�恢荼比�十里。《括地志》：雕阴故城在洛交县北三十里。

临真城在县东北百七十里。汉高奴县地。或云即汉上郡之定阳县。后汉因之。晋省。后魏大安中，置临真县，属定阳郡。西魏又置神水郡及真川县。后周废郡。隋大业初，又以真川县并入临真。唐初，属东夏州。贞观二年，改属延州。宋因之。元废。其南又有龙泉废县，唐武德四年析置，八年并入临真县。

黑城县东百七十里，当库利川口。相传赫连勃勃所置。缘山坡为城，崎岖不正，俗名黑城。后魏孝昌二年，源子邕奉诏讨贼，自东夏州进平黑城，遂率众南出。贼帅康维摩守锯谷，断�烟那拧Ｗ隅呋髌浦�。又破契官斤于杨氏堡，复破贼于赤沃堡，遂解白水之围。锯谷及杨氏等堡，应在今洛川、宜川等境。

○伏陆山在县治东北。唐以此山名县。又雕阴山，在县南二十里。山多土穴，雕鹰所居。汉以此名县。○劳山，在县北二十里。有大小二山。相传宋狄青与夏人相拒，士卒疲困，尝憩于此，因名。

野猪峡在县北四十五里。山峡险窄，为戍守重地。《志》云：甘泉当�弧⒀佣�州之中，为咽喉之所，而野猪峡尤当其要。嘉靖三十年，抚臣张珩议筑堡于此，以遏虏南入之冲。

○洛河在县治西。自安塞县流经此，又南入�恢菥场！鸱�陆水，在县南二十里。亦名阿伏斤水。阿伏斤，夷名也。《志》云：以水源隐伏川陆，故兼有伏陆之名。下流入于洛河。

库利川在县东北。川侧土田沃衍，五谷丰饶，羌人称贮旧谷为库利，因以名川。○甘泉，在县南五里。出岩谷中，飞流激射，厥味甘美。隋炀帝尝经此，饮而甘之，唐因以名县。

○抚安驿《通志》云：在县治西北，明初置。

安定县府北百九十里。南至安塞县百六十里。本唐延川县地。宋康定五年，于延州城马蹄川筑安定堡。金因之。元改置县。今县城周五里有奇，编户九里。

○丹头城在县东南。宋置丹头寨于此。金因之。元至元初，改置丹头县，属延安府。四年，仍并入安定。○御谋城，在县西北百里。宋崇宁三年，赐名御谋。金废。又县北有制戎城，宋崇宁中置。本名天降山新城。政和八年，赐名制戎。《通志》：县西北八十里有洛城，洪武中所筑。

○二郎山在县南一里。双峰并立，因名。又鸦鸽山，在县南四十里，林木蔚然。又南二十里曰神木山。山中有古树千株，樵采不敢入。○滴溜山，在县北百里。泉出岩石间，因名。黑水出于此。

○潘陵川县南八十里。源出鸦鸽山，南流入于延水。○黑水，在县北百里。旧置黑水堡，因水以名。宋元丰五年，种谔遣曲珍攻黑水安定堡，与夏人遇，败之。又金人以李显忠为苏尾九族都巡司使，驻兵黑水堡，是也。又白水亦在县北，源出分水岭。宋置白水堡于此。下流合于黑水。又东至延川县境，合于吐延川。

○威羌寨在县北七十里。宋元符初筑。又北七十里曰芦移堡。《宋志》：芦移堡西南至御谋城三十五里，元丰中置。○龙安寨，在县西南八十里。宋庆历初，庞籍知延州，命狄青筑招安寨，周美取承平寨，王信筑龙安寨，悉复所亡地，筑十一城，是也。宣和二年，改龙安曰德安寨。

保安县府西北百八十里。本名栲栳城，以旁有栲栳谷而名。唐咸亨间，尝置禁军于此。贞元中，改为永康镇。宋升为保安军。金改军为县，复置州治焉。元州废，以县属延安府。县城周九里有奇，今八里有奇，编户八里。

○金汤城在县西北百里。宋置金汤寨。元丰五年，�谎咏�曲珍败夏人于金汤，是也。元符二年，改为金汤城，为控御夏人之所。明成化中，套贼入犯，此亦为戍守要地。其西四十里曰白豹城，入庆阳府境。○通庆城，在县西北百六十里。亦宋置，为�谎邮�守要地。其西三十里，即庆阳府境之镇安城也。又铁鞭城，在县西北百余里。《志》云：宋时所筑，为榆林之之险。又北有锁地、五谷等城，亦宋置。

○九吾山县西五十里。上有湫，岁旱不竭。《志》云：县西一里有候雨山。旁有石室。天将雨，则此山烟雾四塞，人以为候。○唐毛山，在县西北，近榆林之宁塞营。近代官军败贼于此。又石楼台山，在县南七十里。以山岩层叠而名。

艾蒿岭在县东六十里。即子午岭之异名也。绵亘于延庆两郡间，几数百里云。

○洛河在县西南。自庆阳府废洛源县流经此，又东南入安塞县境。○吃莫河，源出蕃部吃莫川。东南流，至城西十六里，又南入于洛河。其水浅隘，不胜船筏。

三岔沟县北九十里。又县西南四十里有紫马沟，涸溢不时，水涨则注于吃莫河，通于洛河。

○石堡塞在县北。本蕃寨。宋初置城于此。至道中废。《宋志》：寨旁有洑流，一名臧底河。夏人近河筑城，为要害必争之所。政和五年，知庆州姚古克其城，建威德军，寻复为寨。金废。

顺宁寨县北四十里。西至金汤城九十里。宋为戍守要地。绍兴四年，夏赵乾顺入寇�谎樱�西自顺宁、招安寨，东自黑水、安定，中自塞门、龙安、金明以南，二百里间相继不绝。至延州北五里，陷金明寨而去。盖诸寨皆延州要冲也。《通志》：洪武中，尝设顺宁巡司于此。○德靖寨，在县西八十里。亦宋置。宝元初，赵元昊入寇，与诸酋约，先攻�谎樱�欲自德靖、塞门寨、赤城路三道并入，是也。赤城，见平凉府崇信县。

园林堡县东四十里。宋置。今县东九十里有园林驿，因旧堡以名也。又县东北有平戎堡。《宋志》云：堡南去园林堡五十里。本名杏子河东山。绍圣四年，赐名平戎。亦曰平戎寨。金废。○镰刀寨，在县南。宋庆历四年，赵元昊请以栲栳、镰刀、南安、承平故地，及他边境蕃汉所居，乞画中为界处也。栲栳，即今县城矣。

石门镇在县西。嘉靖三十年，抚臣张珩言：保安县西河川有石门镇及石门子，北接榆林、宁塞、静边诸营堡，为戎羌阑入之路，宜各筑一城，增兵戍守，是也。○圣人道，在县东七里。《志》云：从番界末�壹易謇矗�经县境一百五里，入废敷政县界。即赫连勃勃起自夏台入长安，芟平山谷所开道也。俗讹为圣人道。

宜川县府东南二百八十里。西至�恢莅倨呤�五里，东至山西吉州百六十五里。古孟门河西之地。苻秦时为三堡镇。西魏置义川县，又置汾州及义川郡，寻改州为丹州。后周改县为丹阳郡。开皇初，郡废，复改县曰义川。大业初，州废，县属延安郡。义宁初，复置丹阳郡。唐武德元年，改为丹州。天宝初，改为咸宁郡。乾元初，复为丹州。宋太平兴国初，改县曰宜川，而丹州如故。元废州，以县属延安路。今县城周四里有奇，编户二十三里。

○丹阳城在县东北二十九里。亦曰丹州城。《志》云：苻秦时三堡镇也。西魏大统三年，割�弧⒀佣�州地置汾州，理三堡镇。废帝改为丹州，因丹阳川为名。唐永徽中，移县于赤石川口，其城遂废。

汾川城在县东七十里。西魏置安平县。后周改曰汾川。隋蜀延州。唐属丹州。刘�骶湓唬核逑刂瓮帘诒ぃ�唐开元二十二年移今治云。宋熙宁三年，省入宜川。○咸宁城，在县东百里。后魏置永宁县。西魏改为太平县。隋开皇中，改曰咸宁，属延州。唐属丹州。刘�骶洹吨尽罚核逑刂伟姿�川，唐景龙二年移治长松川云。宋太平兴国中，废入宜川。

云岩城在县西北七十里。西魏置，兼置乐川郡治焉。隋初，郡废，县属丹州。大业初，县废。唐武德初，复置云岩县，属丹州，理回城堡。咸亨四年，复移治于此。宋熙宁七年，又废为云岩镇。

○安乐山在县南十里。《志》云：昔人尝屯军于此。又晋师山，在县西南百里，与�恢莘纸纭！鹪蒲疑剑�在县北八十里。山形重叠如云，旧云岩县以此名。又库利山，在县西百里，与甘泉县之废临真县接界。

孟门山在县东南二十里。山势绵延，与吉州孟门山参差相接。《志》云：山当黄河中流，有石扼束，俗谓之石�贰Ｏ啻�即《禹贡》凿石导流处也。○盘古山，在县东南百二十里。山势纡回，翼带河滨。

○黄河在县东八十里。其上流自榆林卫而南流，经葭州、绥德二州之境，又南历青涧、延川及延长县而入县境，与山西平阳府吉州分界，又南流入同州韩城县界，府境东面之险也。详见大川黄河及川渎异同。

银川水在县西南十里。流绕县城，又东注于黄河。又汾川水，在县北八十里，自甘泉县流入境。又泽径河，在县北百里。俱流入于黄河。

丹阳川在县西南。蒲川水自�恢萋宕ㄏ乩矗�流入丹阳川。川口有赤石，因曰赤石川。又库�却ǎ�在县西北二十里。川南为汉，北为蕃。蕃汉人于此缔香火。蕃人谓香火为库�纫病Ｆ湎铝鳎�俱注于黄河。○玉莲池，在县北。《志》云：池广数千顷，为一方之胜。今湮。

○乌仁关在县东八十里。下临黄河岸，与山西吉州对境。《唐志》：丹州有乌仁关。《一统志》云：金置，元废。误也。

延川县府东北二百里。东至山西永和县百里，北至青涧县五十里。亦汉肤施县地。西魏置文安县，兼置文安郡。隋开皇初，郡废，改县为延川，取界内吐延川为名，属延州。唐因之。今县城周四里，编户九里。

○义门城在县西。唐武德二年，置义门县，兼置南平州治焉。四年，州县俱并入延川。

○青眉山在县西北六十里。后魏时，有土蕃青眉族居此，因名。又西北二十里，有玉皇山。《志》云：县西一里有西山，旧为烽火之所。

禅梯岭在县西南。嘉靖三十年，抚臣张珩言，保安县石门镇、甘泉县野猪峡与延川县禅梯岭，俱为套寇深入之路，比他镇为独重，可各筑一城守之。是也。

○黄河在县东四十五里。自清涧县流入境，又南入延长县界。《志》云：县东北六十里有漩窝渡。又有延水关渡，在县东南七十里。清水渡，在县东南八十里。皆黄河津济处。

吐延川在城北。一名哥基川。胡语亦谓之濯筋水。《寰宇记》：吐延川与骨胡川，俱自绥德来，流入于黄河。

青涧水在县东城下。自清涧县流入，又东北流入于吐延川。《志》云：县东北有柏岔沟、五龙川，县西有王家沟、唐家坌沟，县南有王林沟、沙泉沟，县北有土谷坌沟、滔水川，县西北有紫沟及社树平沟，俱流入于延川。○石油井，在县北九十里。井出石油，六月取之涂疮疾，即愈。旧《志》：高奴县出脂水。是也。或谓之石液云。

○永和关县东北四十里。宋置关于此。路通绥德，前据山险，下临黄河，西戎尝盘据其间，为戍守要地。县北又有顺安、白草等寨，俱宋景�讨兄谩Ｔ�符二年，废。○文安驿，在县西五十里，为延绥往来之通道。

延长县府东百五十里。东至山西大宁县百里，西北至延川县五十里。本肤施县地。西魏置广安县。隋改延安县，属延州。唐初，置北连州于此。贞观二年，州废，县仍属延州。广德二年，改为延长县。今县城周四里有奇，编户十里。

○义乡城在县西南。西魏置义乡县。隋大业中，废入延安县。唐初，复置，又析置齐明县，俱属北连州。贞观二年，俱废入延安县。

○屏山在县治南。以形似名。下有翟水，水面出油，可以燃灯。又氵敕玉岩，在县治东轩豁，可容百人。泉出如练，流入城东鸳鸯渚，谓之城东河。

九连山在县西十五里。山有九峰，相连不断。又高奴山，在县北二十里。上有古寨。○独战山，在县东北六十里。其山险峻，一人拒守，可以当千。有交口川绕其下。又髑髅山，在县东六十里。相传古战斗之所。下有川，经独战山东，入黄河。

○黄河在县东三十五里。自延川县流入，与山西永和县接界，又南入宜川县界。县境之水，俱流入焉。○延水，在县南。自肤施县东流经县界，又南入于河。

○甘谷驿在县西七十里。东至府城，此为中道。《通志》作于谷驿。

青涧县府东北二百三十五里。北至绥德州百二十里。本名宽州垒。宋康定初，种世衡以垒当寇冲，右可固延安之势，左可致河东之粟，北可图银夏之旧，请即废垒筑之。城成，赐名青涧。金大定二十二年，升为县，属绥德州。元因之。明嘉靖四十一年，改今属。县城周三里，编户十里。

○绥平废县县西百里。本宋之绥平寨。宣和末置。李显忠初仕金，破红巾寇乞即罗义于绥平，是也。金末置为县。元省入怀宁。○怀宁废县，县北七十里，本宋之怀宁寨。金初因之，寻置为县。元以绥平县省入，寻又省入青涧县。

○草坞山在县城北。又城西有笔架山，县凭以为固。○官山，在县北五十里。万山旋绕，二川萦流，通往来官道。又吐谷岭，在县北二十里，高险为县之望。

○黄河在县东百里。自绥德州流经此，有郭宗渡为津济处。又南入延川县境。

无定河县东北八十里。自绥德州流入境，又东南流入黄河。○青涧河，在县城西。自安定县流入境，又东南流入延川县，流合吐延川入于黄河。

东河在县城东。发源县北官山苜蓿岭。又县西有西河，发源烽台川，俱流注于青涧河。宋种世衡城青涧，开营田二千顷，资东西二河为灌溉云。

石井在县治西。宋种世衡所凿。世衡城青涧，处险无泉，凿地十五丈，遇石。世衡命屑石一畚，酬百金，卒得泉。明正德间，边患告急。县令赵辂恐石井不足用，更凿一井，引东河水，自城下穿入。今谓之新井。

○永平寨县西七十里。宋置。《宋志》：县东七十里为永宁关。○石嘴岔驿，县北七十里。路通绥德。《通志》：县东南有奢延驿。

附见：

延安卫在府城内。洪武二年建，辖千户所五。又塞门守御百户所，在安塞县北百五十里，洪武十二年建。安定守御百户所，在安定县治北，洪武二年建。保安守御百户所，在保安县治南，洪武十二年建。俱属延安卫。

�恢�府南百八十里。南至西安府耀州三百九十里，西至庆阳府宁州二百十里，西北至庆阳府三百三十里。

春秋时白翟地。秦属上郡。汉为上郡及左冯翊地。后汉亦属上郡。三国魏虚其地。晋因之。后魏置东秦州，后为北华州。西魏改为敷州。隋初因之。大业三年，改为�怀强ぁＱ坝指纳峡ぁＬ瞥醺奈��恢�贞观二年，置都督府，寻又改为大都督府。天宝初，曰洛交郡。乾元初，复为�恢荨＝ㄖ谐酰��环唤诙戎斡诖耍�亦曰渭北节度。中和三年，改为保大军。宋仍曰�恢�亦曰洛交郡保大军。庆历初，置康定军于此。金亦曰�恢�复改置保大军。元仍旧以州治洛交县省入，属延安路。明因之，仍曰�恢�编户五十一里，领县三。今仍曰�恢荨�

州接壤延绥，藩屏三辅，为渭北之襟要。唐乾元以后，尝置重兵于此，与�埂⒛�、泾、原诸镇相为唇齿。宋范仲淹曰：�谎用苠橇橄模�为西羌必繇之地。因请建�恢莩牵�为康定军，增筑堡寨，备御始密。南宋初，金人尝自山西乘冰渡河，陷�谎樱�然后南破潼关，残毁三辅。州当南北之冲，亦关中之重地也。

○洛交废县今州治。本汉雕阴县地。西魏为三川县地。隋开皇三年，析置洛交县为敷州治。唐、宋皆因之。元废。今州有内城，周二里余，外城周十里余。皆因故址修筑。

三川城州南六十里。苻秦置长城县。西魏改为三川县。唐因之。宋废为三川镇。今为三川驿。又利仁废县，亦在州南。后魏置。西魏省入三川县。○直罗城，在州西百二十里。《志》云：以城枕罗水而名。后魏筑城于此。唐武德三年，分三川洛交置直罗县，属�恢荨Ｋ我蛑�。元废。又有直罗关，路通环庆，唐太宗征突厥所开也。今设直罗巡司。

长城州西南四里。战国时，秦魏分界处。《寰宇记》云秦蒙恬所筑，误也。又高奴城，今延安府之金明城也。孔颖达云：高奴在�恢菥场！跺居罴恰吩圃谥荻�五里，似未可据。

○龟山在州城西。城南四里又有樱桃山，上多樱桃树。又有梅柯岭，在州西北三里。旧时岭有古梅。又大回岭，在州南十里。登之可以回望州城，因名。○寿峰山，在州南百二十里，南接耀州同官县境。

马尾崖州南百二十里。高数十丈，岩畔水流，遥望如马尾，因名。或云，即马翅谷也。宋绍兴中，李永奇谋南归。金人贼杀之于此。

苇谷在州南三十里。谷中多葭苇。其水东南流，合于三川水。一名圣佛谷。又州西北百里有破罗谷。其水为罗水，东合于苇谷水。

○洛水在城东。自甘泉县流入境，至城下，水流冲激，州城数被其患。唐麟德二年，�恢荽笏�，坏居人庐舍，即洛水也。又南为三川水，流入洛川县界。○三川水，在州南六十里。庆阳府之华池水、黑水流经此，会于洛水，因名。西魏时，置三川县以此，亦谓之洛交水。

江家川在州西百三十里。又有余乐川，俱经废直罗县界，东南流入于洛水。

○龙益镇州西百四十里。今置驿于此。自镇而东，为州西七十里之北村驿，自镇而南六十里，为庆阳府合水县境之邵庄驿。《通志》：今州治西南有�怀擎洹Ｓ种菸髌呤�里有张村驿。

洛川县州东六十里。东至宜川县百二十里。汉�幌氐兀�属左冯翊。后魏为敷城县地。后周置洛川县，属敷州。隋因之。今县城二里有奇，编户六十里。

○�怀欠舷�在县东南七十里。本汉�幌亍：蠛悍稀６�晋时，苻秦置敷城县。姚襄遣其从兄兰略地敷城，是也。亦谓之敷陆。大元十二年，秦苻纂与后秦相持，自泾阳退屯敷陆。即此。后魏仍为敷城县。魏主焘神�溉�年，夏主赫连定攻魏�怀牵�后又兼置敷城郡。隋初，郡废。大业初，改曰�怀恰Ｌ剖舴恢荨Ｌ颇�，李茂贞置翟州于此。朱梁开平三年，翟州降于朱全忠，改为禧州。宋废州，以县属�恢荨＝鹨蛑�。元省入洛川县。今县南百二十里，有�怀茄菜尽Ｏ匾嘤续怀擎�。

定阳城在县北。汉为定阳县，属上郡。应劭曰：在定水之阳，因名。后汉仍为上郡属县。魏废。苻秦时，复置定阳县。晋义熙六年，夏王勃勃遣兵拔后秦之定阳，是也。后魏敷城郡领定阳县。胡氏曰：废县在�怀窍亟�。

○雄儿山县东五十里。又东二十里为圣公山，皆昔时据险拒贼处。又有黄龙山，在县南百三十里。

烂柯山县东北七十里。山有黄梁水出焉，西南流入洛。○界头山，县东南百五十里。与同州澄城县分界，因名。

○洛水县西南五十里。自州境流入。唐开元十五年，洛水溢入�怀牵�平地丈余，死者无算，是也。又南入中部县境。

仙宫河在县南。下流入洛。《志》云：县东北有开抚川河，西北有厢西河，俱繇宜川县界来，注于洛。又县南百二十里有聿津河，自同州韩城县界来，西流入洛。

中部县州南百四十里。西至�怪萑�百二十里，东南至同州二百七十里。汉左冯翊翟道县地。姚秦置中部县、后魏置中部郡于此。隋初，改为内部郡。开皇三年，郡废，改县为内部县，属敷州。唐武德二年，置坊州，治中部县。《志》云：后周天和七年，唐世祖作牧�恢荩�于州界内置马坊。武德二年，因置坊州于此，复改为中部县。天宝初，改为中部郡。乾元初，复故。又�环唤诙瘸踔未恕Ｋ我嘣环恢荨＝鹨蛑�。元废州，以县属�恢荨＝癯侵芩睦铮�编户二十四里。

○翟道城县西北四十里，汉县治此。后汉省。后魏置狄道县，属中部郡。后周废。又直路城，在县西北二百里。汉县，属北地郡。后汉废。

杏城在县东南百十里。相传汉将韩胡尝于此伐杏木为栅，以拒北狄。晋因之，置杏城镇。升平初，姚襄将图关中，自北屈进屯杏城。又兴宁三年，匈奴右贤王曹�峡芮匦映恰Ｇ刂骷嶙越�击破之，因北巡朔方，抚诸胡。苻生之弟幼，遂帅杏城之众，乘虚袭长安。守将李威击斩之。太元十一年，苻丕战败于襄陵，苻纂等帅其众走保杏城。十二年，为姚苌所克。十五年，故秦将魏揭飞攻后秦将姚方成于杏城，苌击杀之。义熙七年，秦姚详屯杏城，为赫连勃勃所逼，南奔大苏。勃勃遣将追斩之。秦王兴遣姚显迎详、弗及，遂屯杏城。十一年，勃勃攻杏城，拔之。后魏太平真君六年，卢水胡盖吴聚众反于杏城。明年，魏将乙拔等讨斩之。太和十五年，置东秦州于杏城。寻改为北华州，领中部敷、城二郡。西魏亦为敷州治。隋徙州治于洛交。宋白曰：隋自杏城移州治五交城。魏收《志》澄城县有杏城，盖与澄城接境也。北屈，见山西吉州。襄陵，今山西平阳府属县。○和宁城，在故杏城东南。晋太元十二年，秦苻纂屯敷陆。秦冯翊太守兰椟帅众自频阳入和宁，与纂谋攻长安，即此城也。

贰城在县西北。苻秦时贰县城也。晋兴宁三年，苻坚以匈奴曹毂死，分其部落。自贰城以西，以其子玺为辂川侯，贰城以东，以其子寅为力川侯。隆安初，鲜卑薛勃据贰城以叛，姚兴自将击平之。义熙五年，姚兴击夏王勃勃至贰城，为勃勃所败。六年，勃勃南略安定，徙其民于贰城，既而秦复取之。十年，妖贼李弘等屯于贰城，兴自将击平之。宋元嘉四年，魏将娥清等攻夏，拔其贰城，是也。胡氏曰：贰县城，当在杏城西北、平凉东南。又县有石保、长城二废县，皆后魏置，属中部郡。后周废。

○桥山在县治北。亦曰子午山，亦曰子午岭。自庆阳府境，绵亘于延安西境，其南麓跨于县界。《志》云：沮水至县北，穿山而过，因以桥名。相传黄帝葬衣冠于此。汉武巡行朔方，还祭黄帝于桥山。王莽更名上陵�匆病Ｏ昙�前名山桥山。○凤凰山，在县西一里。亦即桥山之支阜矣。

石堂山在县西北。一名翟道山。《周穆王传》：天子命驾八骏之驷，造父为御，南征朔野，径绝翟道，升于太行。即此。《水经注》：浅石川出翟道山，与泥谷水及南北二香水合流，入沮水。

○洛水县东北三十五里。自�恢萁缋矗�又南合于沮水，流入宜君县境。《志》云：县东十里有古川口，即沮洛交会处也。亦曰龙首川。○沮水，在县西。《志》云：子午岭，在县西二百里。沮水出其下，东南流，入于洛。《水经注》：沮水自直路县东南，径燋石山，又东南流历檀台山，俗谓之檀台水；屈而夹山西流，又西南径宜君川，世谓之宜君水也。又县西北七里，有谷河水及子午水，流至葛家川，与沮水合，亦谓之三河。

上善泉县东北七里。《唐志》：坊州州郭无水。开成二年，刺史张怡架水入城，以纾远汲。四年，刺史崔骈复修之，民获其利。

○彭沛�媳�在县西北。彭沛�希�苻秦时卢水胡也，立堡于贰县，附于苻登。晋太元十二年，为姚苌所败，奔杏城。此其故堡云。○大苏堡，在县南，姚秦时戍守处也。晋义熙七年，赫连勃勃逼秦将姚详于杏城，详南奔大苏。即此。《通志》今县治北有翟道驿。

宜君县州南二百十里。东南至同官县九十里。本汉左冯翊礻殳礻羽县地，有宜君川。苻秦时，因置宜君护军。后魏太平真君七年，改置宜君县，属北地郡。寻置宜君郡。隋初废郡，以县属京兆。义宁二年，置宜州。唐武德五年，临幸焉。贞观十七年，州县俱废。二十五年，复置县，属雍州。永徽二年，复废入华原县。龙朔三年，又置，属坊州。中和二年，黄巢据长安。其党尚让攻官军于宜君寨，不克。宋亦曰宜君县。元废坊州，以县属�恢荨＝癯侵芪謇镉衅妫�编户三十八里。

○升平废县县西北三十五里。唐天宝十二载，分宜君县置，属中部郡。朱梁开平三年，岐王李茂贞遣梁降将刘知俊攻灵州，梁遣唐怀贞攻静难军。知俊还救，怀贞引还，至升平。知俊伏兵山口，怀贞至，大败于此。宋初，仍属坊州。熙宁初，省为镇。地产矾，旧尝置矾场。

○玉华山县西南四十里。唐太宗建玉华宫，以此山名。宋雍熙初，于此山获一角兽，时以为麟。金于此置玉华镇。○香山，在县西北十里。又县治西有龟山。《志》云：县无城，因龟山之势，筑削为城，周五里余。是也。

太子山县东南四十里。世传秦扶苏筑长城时所憩。又东南五十里曰秦山。相传秦王世民畋猎处。又县西有驻銮崖，亦唐太宗驻跸处也。玉华川水出于此。

凤凰谷县西南五十里。尝有五色雀现于此。谷中有地九顷。贞观二十一年，以翠微宫险隘，不能容百官，乃更筑玉华宫于宜君之凤凰谷。二十二年，幸玉华宫。永徽二年，废为玉华寺。○兰芝谷，在县西五十里。又县东有大石盘谷。又清水谷，在县南，近同官县界。《隋志》宜君县有清水谷，是也。唐武德四年，校猎于此。

○洛水县东北八十里。自中部县流入，又南流，入同州白水县界，亦谓之宜君水。《水经注》：宜君水又得黄��水口，东南流，径礻殳礻羽故城西。盖洛水自白水县西北境流入耀州境也。黄��水，见�怪荽净�县。

慈乌水县西四十里。源出子午岭，流经兰芝谷。又石盘水，在县东五十里，流经大石盘谷。又县东北有雷声沟水，西南有姚曲川水，俱流注于洛水。

○玉华宫在凤凰谷。《唐志》：县有仁智宫，武德七年，尝避暑于此。盖玉华宫因仁智宫而增筑也。《通志》：县治东北有云阳驿。

绥德州府东北三百六十里。北至榆林镇三百里，东至山西永宁州二百五十里，西至宁夏后卫五百七十里。

春秋时白狄地。战国时，属魏，后属秦，置上郡于此亦谓之上地。汉初，属翟国，后亦为上郡。后汉因之。晋废。后魏亦曰上郡。西魏置绥州，兼置安宁郡。隋初，郡废。炀帝初，改为上州，寻废州，置雕阴郡取汉雕阴县地为名。唐复为绥州。天宝初，亦曰上郡。乾元初，复故。宋初，仍曰绥州，寻殁于西夏太平兴国七年，李继捧以绥州来降，其弟继迁复叛。至道初，据有夏、绥、银、宥、静五州。熙宁二年收复，废州为城，隶延州。元符二年，改为绥德军。金曰绥德州。元因之。明亦曰绥德州编户十里，领县一。今仍为绥德州。

州控扼高深，形势雄胜，为�谎又�门户。自秦置上郡，而边陲之患始远。汉因其制，以斥逐匈奴，关辅日以完固。后汉虞诩所云，安定、北地、上郡，山川险隘，沃野千里，土宜蓄牧者也。隋、唐以来，皆为藩卫重地。宋种谔复绥州，渐规横山以西，功虽不成，而寇患益少。盖横山，朔方大碛也今延绥边有山崖高峻，连延千里，即横山也。余子俊铲山为墙，即横山故址。或以为桥山北麓云。沈括言：尽城横山，瞰平夏，则彼不得绝碛为寇。种谔亦言：横山延袤千里，多马宜稼，人物劲悍，善战，且有监铁之利，夏人恃以为生。其城垒皆控险，足以守御。今兴功当自银州始，其次迁宥州，其次修夏州。三郡鼎峙，则横山之地已囊括其中。又其次修盐州，则横山强兵战马山泽之利，尽归中国。其势居高，俯视兴、灵，可以直覆其巢穴。会徐禧上言：城银州不如城永乐。从之。而禧为夏人所败。明自北人入套，州遂为极冲。成化中，余子俊改筑榆林卫，与州相为唇齿。嘉靖间，抚臣张子立言：绥德为石隰噤喉、延绥门户，崇墉巨障，雄列其间，实山陕险��厄之地。自榆林之备增，而绥德之防撤，近时边患，数自米脂乘虚入犯绥德，宜急为防维之计。从之。于是边患稍息。

○龙泉废县即州治。本汉肤施县地。西魏置上县，为安宁郡治。隋大业初，为雕阴郡治。《唐志》：隋郡治上县。武德三年，于延州丰林县置绥州。六年，又移州治延川县。七年，移魏平县。贞观二年，平梁师都，移州治上县。天宝元年，改为龙泉县。《通典》：贞观初，筑州城，周四里有奇，四面皆因石崖，甚险固。是也。宋为夏人所据，县遂废。咸平四年，复筑绥州城。既而没于夏。治平四年，种谔复袭取之，遂城其地。熙宁二年，赐名绥德城。元丰七年，范纯粹言，绥德城当寇冲，请立为军。从之。金元时皆为州治。今城周八里有奇，门四。

安宁城在县东南。西魏置安宁县，属安宁郡。又有安人县，亦西魏置，属安宁郡。隋初，郡废，改安人县曰吉万。大业初，与安宁县俱废入上县。又良乡城，在州东。后周置，隋废。○绥德废县，在州南。西魏大统十二年，以上郡南界丘尼谷置县，属绥州。隋因之。义宁初，废。唐武德二年，复置。六年，又分置云州，领信义、淳义二县，兼置龙州，领风乡、义梁二县。贞观二年，二州及县俱废入绥德。唐末，县废。金亦置绥德县。元省入州。

延福城在州东北。西魏置延陵县。隋开皇中，改曰延福。《通典》：县城三面因崖，甚险。《唐志》：武德六年，置北吉州，领归义、洛阳二县。又置罗州，领石罗、开善、万福三县。又置匡州，领安定、源泉二县。是年，梁师都以突厥寇匡州，即其地也。贞观二年，三州及县俱废入延福。宋初县废。

魏平城在州西南百五十里。后魏置魏平县，又侨置朔方郡于此。后周废郡。县属延州。隋因之。唐初，梁师都有其地，置魏州。武德二年，师都引突厥寇延州，为总管段德操所败，逐北二百里，破其魏州，是也。唐亦置魏州，领安故、安泉二县。贞观二年，州县俱省入城平县。○城平城，在州西南百七十里。后魏神龟初，置城中县。西魏属绥州。隋避讳，改曰城平。唐武德二年，置南平州于此。又析县地，侨置魏平县属焉。七年，于魏平城中置绥州。贞观二年，废南平州及魏平等县，以城平县属绥州。唐末，县废。又大斌废县，亦在州西南。西魏置，又立安政郡治焉。隋初，郡废。大业末，复省县入魏平。唐武德七年，侨置于魏平城中。贞观二年，复还旧治，仍属绥州。永淳二年，稽胡白铁余叛，据城平，进攻绥德、大斌二县。发兵讨平之，是也。唐末废。又朔方、和政二县，俱在州西南。后魏置，属朔方郡。后周并入魏平县。

开光城在州西北三十里。西魏置开光县，兼置开光郡。隋开皇初，郡废，以县属绥州。唐贞观八年，改属拓州。十三年，拓州废，改属银州。唐末废。宋绍圣四年，收复。元符初，赐名开光堡。○开疆废县，在州西。西魏置县，为抚宁郡治。隋郡废，县属绥州。唐初，县废。

抚宁城在州西。西魏置抚宁郡及抚宁县。隋郡废，以县属绥州。唐属银州。宋为抚宁寨。雍熙二年，李继迁自三族寨进攻抚宁，时田仁朗奉命讨继迁。喜曰：抚宁小而固，非浃旬所能破也。俟其困，以大军临之耳。又熙宁五年，种谔遣将筑抚宁故城。既而夏人来攻顺宁寨，遂围抚宁。折继昌等拥兵细浮图，去抚宁咫尺，不能救，遂陷。于是新筑诸堡，次第皆没于敌。沈括曰：淳化中，李继隆讨李继捧，驰入抚宁，遂袭夏州，擒继捧。抚宁旧治无定河川中，数为寇所危。继隆乃迁县于滴水崖，在旧县北十余里，皆石崖峭拔十余丈，下临无定水。今谓之�关３恰Ｎ跄�中所治抚宁旧城耳。近《志》：抚宁城，在米脂西百四十里。

义合城州东六十里。《宋志》：西去绥德军四十里，本夏人所置。宋元丰四年收复。六年，知延州刘昌祚以�谎颖呙娑�，自义合西至德静，绵亘七百里，堡寨疏密不齐，烽燧不相应，乃立为定式，耕垦训练，战守屯戍，皆度强弱，分地望，图山川形势上之。即此义合城也。金为义合寨，后升为县，属绥德州。元省。今为义合驿。德静即保安县德靖寨。

克戎城在州西六十里。本夏之细浮图寨。宋元丰中，收复。绍圣中，赐今名。嘉定十四年，蒙古木华黎攻绥德破马、克戎两寨。即此城也。又《宋志》：克戎城南接抚宁寨云。金人亦谓之克戎寨。又临夏城，在州西九十里。本名罗岩谷岭。宋元符初，筑城，赐名临夏。金亦为临夏寨。元废。

威戎城州西百三十里。本名升平塔。宋绍圣四年，章粢于环庆筑平夏城。吕惠卿在�谎樱�亦复宥州，筑威戎、威羌二城。于是夏人不复振。此即威戎城。平夏，见庆阳府。威羌，见前安定县。

上郡城《括地志》：上郡故城，在上县东南五十里，战国魏及秦上郡治也。秦太子扶苏监蒙恬军于上郡，即此。今州东一里无定河东岸有朔方台。相传扶苏所筑。又古长城，在州西十五里，亦秦魏时分界处。《志》云：州北又有长城，隋置。《隋书》：开皇三年，遣崔仲方于朔方灵武筑长城，东距河，西至绥州，绵历七百里。此其故址云。

嵯峨山在州城西南。其山层累迭出，状如鹘雕。《通典》雕山在郡西南，即此山也。又西南二里有疏属山，即《山海经》所称“梏贰负之臣危于此”者。

凤凰岭在州东三十里。又州东南有勃出岭。《唐书》：武德初，崔仲方奉命于朔方郡筑长城，东至黄河，西距绥州，南抵勃出岭，绵历七百余里以备边。又开渠溉田，民获其利甚溥云。

○黄河在州东百二十里。自吴堡县流入境，与山西永宁州接界，有黄河渡，又南流入青涧县境。

无定河在州城东。一名奢延水，一名圁水，亦曰银水。圁，音同银也。三苍作圜。《地理志》：圜水出白土县西，东流入河。今上流自神木、米脂县界，东南流入州境。又南流入青涧县，注于黄河。《史记》：晋文攘戎狄，居于河西、圁洛之间。圁，即无定河，洛，即洛川也。以溃沙急流，深浅不定，因名无定河。沈括云：尝过无定河，活沙履之，百步皆动，如行幕上。或陷，则人马车驼以百数无孑遗者。或以为即古之流沙。

大理水在州西北。亦自米脂县来，下流入于无定河。宋治平四年，种谔复绥州，夜渡大理水，军于州西。既而赵�骨牍娲罄砗哟ńūぃ�画稼穑之地三十里，以处降者。即此。○大力川，在州北二十五里。州东南又有怀宁河，俱流注于无定河。

○魏平关在州西南，以近魏平废县而名。《唐志》绥州有魏平关，是也。○李广寨，在州城东门外。《志》云：汉李广为上郡守，尝屯兵于此，因名。

柳树寨在州东北。又州东北有东村寨。《志》云：州东北境有柏林、柳树、高家、东村等寨。今柏林、高家，俱改属榆林卫。○伯颜寨，在州北。又北有拜堂寨，《志》云：州北有孤山、伯颜、双山、拜堂、鱼儿河等寨。今孤山、双山、鱼儿河寨，俱改属榆林卫。

土门寨在州西北。又西有麻河寨。又大兔鹘寨，在麻河寨西。《志》云：州西有土门、响水、麻河、大兔鹘、波罗寺五寨。今响水、波罗寺寨，俱改属榆林。

静难镇在州西境。唐武德九年，梁师都寇陷静难镇，即其地也。又州境有海末、窟儿、临川、定远、马栏、中山等一十六堡，俱宋置。今州境堡寨，盖大抵皆仍宋址云。《通志》：今州东百四十里有官菜园渡口巡司。又州城内有青阳驿。

米脂县州北八十里。东北至葭州百四十里。汉西河郡圁阴县地。唐为米脂川。宋宝元中，置米脂寨。元丰中，改为城，属绥德军。金仍为米脂寨，寻置县。元因之。今县城周五里有奇，编户十三里。

○银州城县西北百八十里。赵�馈毒勖淄季�》：银州南至绥州百六十里，西至夏州二百里。秦上郡地。汉为圁阴县地，后没于戎。宇文周保定二年，于县置银城防。三年，改置银州。相传其旁有谷，尝牧骢马于此。土语谓骢马为乞银，州因以名。州治儒林县。杜佑曰：苻秦置骢马城，即今银州城。隋大业初，州废，县属绥州。唐贞观二年，梁师都复置银州，治儒林县。天宝初，曰银川郡。乾元初，复曰银州。贞元二年，吐蕃取盐夏州，又寇银州。州素无城，吏民皆溃，转陷麟州。元和十一年，度支盐铁使言：银川水甘草丰，请置银川监。开成二年，银州刺史刘源言：银川水草乏，恒徙牧绥州境。今绥南二百里，四隅险绝，四路不能通，以数千人守要，畜牧无足患，乃以隶银川监。宋至道二年，割其地畀赵保吉。熙宁三年收复，寻弃不守。元丰四年，种谔议规横山以西，谓兴功当自银州始。因复取其地。旋为夏人所陷。崇宁四年，复得之，仍置银州。五年，废为银川城。金为银川寨，寻废。

永乐城县西百五十里，北距故银州二十五里。其地接宥州、附横山，宋时为夏人必争之处。城东西皆重冈复岭，路仅可通车马。宋元丰五年，种谔议城银州。徐禧上言：银州虽据明堂无定川之会，而故城东南，已为河水所吞。其西北又阻天堑，不如永乐形势险扼。诏从其请，于永乐川筑银州新城，赐名银川寨。城虽据险，然中无井泉，惟城连无定河，浸灌之余，可以给食。夏人度河来攻，据其水寨，城中大困，遂为所陷。

嗣武城县西北五十里。本名�关３恰Ｋ挝跄�五年，韩缝使种谔取横山，谔自青涧出师取�关＃�城之，赐名嗣武城。既而夏人陷抚宁诸城，�关１�势尚完，谔不能御，�关８次�敌所陷。金人亦为嗣武城，寻升为县。元省入米脂。

圜阴城在县西北。汉县，属西河郡。颜师古曰：圜，本作圁，以在圁水阴也。又有圜阳县，亦属西河郡，以在圁水之阳而名。

静边城在废银州西南。唐贞观以后，吐蕃浸盛，党项、拓跋诸部畏逼，请内徙。诏庆州置静边军州处之。《五代志》：静边州都督盖置于银州界。至德后，废。五代时，改置静州。汉乾�坛酰�以静州隶定难军。即此城也。

○峰子山在县西十里。县西南二十里，又有高梁山。又相连山，在县西八十里。县东七十里，又有石佛山。

○无定河在县西。东南流，入绥德州界。《舆地广记》：唐立银州，东北有无定河，即圁水也。宋元丰四年，种谔出绥德城以攻米脂，败夏人于无定川，遂克之。即此。又米脂水，在县治东南。《志》云：地沃宜粟，米汁如脂，因名。西流入无定河。

大理水县西百里。又有小理水，俱流入绥德州。下流入无定河。《志》云：县西又有马胡谷水、饮马河、抚宁谷水、磨石沟、背千川，俱流入于无定河。○明堂川，在县西北。宋元丰五年，�谎咏�曲珍败夏人于此。其水亦入于无定河。又流金堰，在县南。正德中筑，引山水灌田，民获其利。

○银州关县西九十里。上有古城，亦曰银城关。成化七年，余子俊言：延绥西路旧守土门、大兔鹘等堡，并未守铁鞭、锁地、五�稀⒑诔亲印⒁�城关等城，俱宋时防守夏人所筑，山势险，水泉便近。今所守怀远、威武等堡，既无险可守，又取水太远。宜以渐修补铁鞭等城，且于银州关隔河总要处，添筑一堡，移内地鱼河堡官军守之；又于米脂以北，直抵榆林、顺川、大路，量其远近，添筑小堡以备警急。从之。铁鞭城，见保安县。怀远、威武二堡，俱见榆林卫响水堡下。鱼河堡，亦见榆林卫。

三族寨在县西。宋雍熙二年，李继迁叛，诱杀绥州团练使曹光实，袭据银州，围三族寨。寨将折遇乜附之，乘胜进攻抚宁寨，是也。○暖泉寨，在县东四十里。宋置，地有温泉，因名。《志》云：暖泉水，在县东七十里，东流入葭州境。

悉利寨在废银州北。宋雍熙二年，王亻先等讨李继迁，出银州北，破悉利诸寨。入浊轮川，又败之。浊轮川，见神木县。○赏逋岭寨，在县境。宋熙宁五年，种谔进筑永乐川、赏逋岭二寨，分遣将筑抚宁故城。又分荒堆三泉、吐浑川、开光岭、葭芦川四寨与河东路修筑，各相去四十余里。未几，夏人围抚宁，新筑诸寨复入于敌。葭芦川，即今葭州。

清边塞在嗣武城东二十里。城西二十里为镇边寨。又龙泉寨，在嗣武城北二十里。亦谓之通泉塞。又北八里有中山堡。俱宋置戍守处也。○碎金镇，在县东北四十里，为自县达榆林之道。《通志》：今县西有银川驿。

附见：

绥德卫在州城内。洪武六年建，辖千户所五。

葭州府东北五百八十里。东北至山西保德州二百二十里，西北至榆林镇一百八十里，南至绥德州一百七十里。

秦属上郡。汉属西河郡。西魏属开光郡。后周属中乡郡。隋废郡，属绥州。唐属银州。宋为葭芦川寨初没于西夏，元丰五年收复，属石州。元符二年，升晋宁军。金初，属汾州。大定二十二年，升军为晋宁州。明年，改为葭州。兴定二年，改隶延安府。元因之。明亦曰葭州编户八里，领县三。今仍曰葭州。

州襟带黄河，翼蔽延庆。夹河而战，或左或右，皆可以得志。宋人议繇此以捣西夏。金人尝用此以困关中。盖出奇制胜，州其犄角之资也。

○真乡废县今州治。本汉圁阴县地。后周中乡县，属中乡郡。隋改曰真乡，属绥州。唐武德二年，置真州于此。六年，梁师都寇真州，即真乡矣。州寻废，县属银州。宋县废。元丰中，置葭芦川寨，寻为晋宁军治。金为葭州治。金末，又增置葭芦县于郭内。元省。今州城周二里有奇，惟南北二门。

○白云山在州南五里。又南五里曰横岭，以岭横若屏风也。又南四十里为檀家坪。其地滨河，有檀姓者居此，因名。又南十里为艾蒿坪，即子午岭之北垂矣。《志》云：山多艾蒿、蒙茸，因名。

西岭在州西五里葭芦河傍，山势逶迤。宋将韩义败夏人于葭芦西岭，即此。又州北五里有峰特出，曰第一峰。

双湖峪在州西北。其间有窑寨六十余所。近代皆为贼薮。官军讨之，处处垛截。贼遁走至关山岭，官军追而歼之。关山岭，或云亦在州境。

箭�ξ�州西三十里。地多竹箭，因名。其相接者，又有桃园子坞，以地多桃树而名。又�跚锴�坞，在州东北百里。两山之顶，大树架其中为路，行者若�跚锴�下过云。

○黄河州东一里。自神木县流入，又南入吴堡县界。河之东岸，即山西兴县境也。《宋志》：州东五里有克狐寨，在河东岸。建炎二年，金人渡河犯晋宁，南侵丹州。即其处也。

葭芦河州西五里。中多葭芦，因名。宋人傍河立寨，曰葭芦川寨。或谓之西川。近时官军败贼于此。

真乡川在州东城下。繇沙漠界来，下流合葭芦河。城下有渡，曰桃花渡。○白草洼，在州西四十里。洼多蓄水，亦曰天池。

○神泉寨在州西二十五里。地名榆林川。宋元苻初置寨。又西南二十五里为乌龙寨，亦元苻二年所置也。《志》云：乌龙寨西南至米脂县暖泉寨三十里。

通秦寨州西北二十里。本名升罗岭。东至黄河二十九里。宋元符二年置寨。又北二十七里有通秦堡，亦宋元符中置。《元志》：金末，尝置通秦县，至元二年废入葭州。○宁河寨，在州西北八十五里，地名窟薛岭。其相近者，有宁河堡，地名哥崖岭。俱宋元符二年筑。又有靖川堡，在宁河寨北十四里。

三交堡在州西。地名三交川岭，与神泉寨相接。宋元符初筑。

西板桥在州西五里。跨葭芦河，上眺危峰，下瞰深沟，亦险隘处也。《通志》：州西北五十里通秦堡，下有旧税课司，乃前代蕃、汉互市处。

吴堡县州南八十里。西南至绥德州百六十里。本唐石州定胡县地。宋置吴堡寨。金升为县。元省，寻复置，属葭州。今县城周一里有奇，编户三里。

○寨西山在县西一里。又县南十里有龙凤山，以山势回翔而名。

○黄河在县东一里。自葭州流入，又南入绥德州境。县南二十里为菜园渡，东过黄河，即山西兴县界也。

清河沟县西二十里。黄河水浑，而此水独清，因名。有清河沟桥跨其上，东流入黄河

○河西驿在县南十里。山陕往来，多取途于此。

神木县州东北百二十里。西至榆林镇二百三十五里。旧为胜州地。唐天宝初，割连谷、银城二县地，置新秦县，为麟州治。是年，改州为新秦郡。乾元初，复为麟州。宋乾德初，移治吴儿堡。五年，升建宁军。端拱初，改镇西军。金为神木寨。元初，于此置云州。至元六年，改为神木县，属葭州。今县城周四里有奇，编户五里。

○麟州城县北四十里。唐天宝初，置新秦县于此，为麟州治。今县本名吴儿堡。相传赫连勃勃陷长安，以所获吴人置城于此，因名。宋移麟州治焉。《通典》：汉武徙贫人于关以西及朔方以南，谓之新秦中。县名盖本此。《五代史》：河东兵趣夏州者，必自麟府至河西。《九域志》：麟州西至夏州三百五十里，西南至银州一百八十里。绥州西至夏州四百里，皆翰海及无定河川之地，所谓银夏碛中者也。

连谷废县县北五十里。隋为连谷镇，属胜州。唐贞观八年，升为县。开元九年，并州长史张说出合河关，掩击叛寇于银城连谷，大破之。即此。天宝初，改属麟州。宋因之。政和四年，废入新秦县。合河关，今见山西兴县。

银城废县县南四十里。后魏时置石城县，属上郡。后周曰银城防，旋置银城县。隋属绥州。唐贞观四年，县属银州。八年，属胜州。天宝初，又改属麟州。宋亦为银城县。政和四年，废。《志》云：县东三里有云州故城。元初，置州治于此。

○龙眼山在县治东。上有二穴，穿透如眼，因名。又东五里有香炉山，以形如鼎峙也。

○黄河在县南十里。自府谷县西南流入界，又南流入葭州境。《志》云：山西自河曲至蒲津，千五百里。俱邻陕西，河最狭，而于神木渡河为尤易。

浊轮川在县西北。宋雍熙二年，王亻先出银州，破李继迁，悉利诸寨，入浊轮川，斩贼首五千级。继迁遁去。即此。或曰，即曲源川也。今其水自河套来，东南流入于黄河。又屈野川，在县西南百五十里。宋尝置堡于此，曰屈野川堡。其下流，亦入于大河。

柴沟在县西。天顺中，延绥被寇，神木官军败之于此。又县有紫陌沟。成化中，寇入神木堡，乘胜犯紫陌沟，是也。

骆驼堰在县西北百里。《唐志》：开元九年，叛胡及党项攻银城连谷。张说出合河关掩击破之，追至骆驼堰。寇走入铁建山。说安集党项，置麟州以镇抚之。即今县也。或曰，堰盖近榆林之奢延水。铁建山，见榆林之铁山。

○太和寨在县西五十五里。地名太和谷，宋元符二年置寨。《元志》：金末，尝升太和寨为县。至元六年，废入神木县。南至弥川寨三十里。寨北三十里为清水谷。又北二十里为太和堡，亦是时所置也。

弥川寨县西南八十里。本名弥勒川。宋元符二年筑。东至河四十里。又西十五里为弥川堡，地名小红崖，亦是时所筑。其南十五里，即葭州宁河寨矣。《元志》：金末尝置弥川县于此。至元六年，省入葭州。

神堂寨在县北。宋元丰五年，夏人寇麟州神堂寨，知州訾虎击却之。即此。又北有静羌寨。○镇川寨，在县西南。《宋志》：嘉�趟哪辏�诏废麟州诸寨，惟镇川寨不废。是也。又大宁堡，在县西。其相近者又有镇川肃定、通津、兰干等堡，俱宋置。

府谷县州东北三百四十里。东南渡河至山西保德州不及一里，西至神木县一百二十里。隋胜州榆林县地。唐为岚州之府谷镇。五代晋王存勖天�唐吣辏�升为府谷县。八年，建为府州，以控蕃界。晋初，没于契丹。开运初，府州刺史折从远举州内附。后汉初，升为永安军，兼领胜州及沿河五镇。乾�倘�年，仍为府州，还属河东节度。周显德初，复置永安军。宋因之，兼置麟府路军马司于此。崇宁初，改为靖康军。政和五年，赐郡名曰荥河。元仍曰府州，寻改为府谷县，属葭州。今县城周五里有奇，编户四里。

○宁丰城在县西北萝泊川。《宋志》云：庆历初，赵元昊攻陷丰州。嘉�唐吣辏�于府州萝泊川地置丰州。政和五年，赐郡名曰宁丰，领永安、保宁二寨。金废。○震威城，在县北，地名铁炉川堆。宋宣和六年，置城于此。金废。又芭州城，在县东北九十里。元初置州，属山西大原路。至元初，省入保德州，盖在今县境。《通志》：县东北五十里有固城，与清水营相近。清水营，在县北六十里。今见榆林卫。

○五龙山在县城东。有五峰突起，如伏虎然，一名五虎山。○水塞山，县北十五里。两川夹流，山�嶂糯ㄖ校�因名。又县北二十里有陶家山，县东五十里有梁家山，俱以二姓所居名。《通志》云：县东北百里有紫城岩，直接大漠。

○黄河在县东百步。自榆林镇南流入县境，又自城南折而西流，入神木县界。河之东南岸，即山西河曲县也。县境又有子河汊。宋至道元年，契丹将韩德威诱党项等族自振武入寇府州，刺史折御卿邀败之于此。

清水川县北十五里。自沙漠界来，东流注于河。边方骑士，赖以给饮。明成化中，王复请移府谷堡于芭州旧城。边臣卢祥言，芭州城水泉枯涸，清水川正当冲要，水草可资，可立城堡。即此。

○宁远寨在县西南。《宋史》：咸平六年，于府州西寒岭置寨，赐名宁远。又宁边寨，在县西。《宋志》：县境又有安丰、宁府等寨，宁川、宁疆、靖安、西安等堡。

东胜堡在县东。《宋史》：庆历中，张亢为并代都�踅瘢�辖管麟府军马，以府州东焦山有石岩穴，为筑东胜堡；下城傍有蔬畦，为筑金城堡；州北沙坑有水泉，为筑安定堡，置兵守之。战于兔毛川，贼大溃。不逾月，筑清塞、百胜、中侯、建宁、镇川五堡，麟州之路始通。又嘉�趟哪辏�诏废府州诸堡寨，惟留中候、百胜、清塞三堡云。

建宁堡县西北七十里。宋康定中，赵元昊寇麟府，议者请弃河外，保合河津。仁宗不许。麟府将张亢败贼于琉璃堡、柏子寨、兔毛川诸处，筑建宁等五堡，河外始安。琉璃堡，或云亦在县境。《元志》：金置建宁县，属葭州。元并入府谷县。

附见：

镇羌守御千户所在神木县治西。正德二年建，隶陕西都司。

◇庆阳府东至延安府�恢萑�百三十里，南至西安府�怪荻�百七十里，西南至凤翔府三百五十里，西至平京府三百里，西北至宁夏卫七百七十里。自府治至布政司五百七十里，至江南江宁府三千六百里，至京师三千七百里。

《禹贡》雍州地，周之先不�ニ�居亦曰北豳。春秋时，为义渠戎国。秦灭义渠，以其地属北地郡。汉初属雍国，后仍属北地郡。后汉因之。晋为雍州徼外地。西魏置朔州。后周废。隋开皇十六年，置庆州宋白曰：隋初，置合川镇于此。大业初，改弘化郡。唐复为庆州武德六年，置总管府。七年，改都督府。自是常置都督府于此。天宝初，曰安化郡。至德初，曰顺化郡。乾元初，复为庆州唐末，李茂贞升为安定军。五代梁，改武静军。宋仍曰庆州亦曰安化郡。治平以后，环庆路治此。政和七年，升庆阳军节度。宣和七年，又改为庆阳府。金、元因之金初，改军名曰安国。后又改曰定安。又皇统二年，置庆原路总管治于此。元仍为庆阳府。明亦曰庆阳府，领州一、县四。今仍曰庆阳府。

府南卫关辅，北御羌戎，秦置北地郡以隔阂匈奴，汉人所谓缘边诸郡也。其地山川险阻，风俗劲勇。汉武拓境开边，北地良家子奏功尝最。晋弃其地，关辅日以多事。及氐羌运终，赫连奋臂，冯陵之祸，多在斯土。岂非以岭塞高�。�下临三辅，有建瓴之势欤贾耽曰：庆州以北，地形曼衍，直抵沙漠，寇入最易？唐时以�鼓�为重镇。宋亦以环庆为极冲。每西北发难，控扼之备未尝不在庆州也。宋太宗时，何亮尝言，环庆至灵武几千里，居绝域之外，请于其间筑溥乐、耀德二城，以通河西粮运。不果。继而夏人发难，郡首被其祸。明自河套有事，花马池尝为重地。敌入灵、韦，掠环、庆，犯平、固，皆以花马池为捷径。故恒以重兵驻守。又西为小盐池，则庆阳至宁夏之要道也《舆程记》：府北百六十五里为木钵递运所，又四十五里为环县。环县北行二百二十里而至小盐池，又一百七十里至灵州。自灵州渡河，又百里而至宁夏。繇庆阳环县而北，无居民，亦无树木，水草皆绝少，至灵州始有之。中间地势荒瘠，屯戍者每患无所资以为固。此庆阳之患，比他郡为倍亟也。夫庆阳有警，而�鼓�以南，祸切剥肤矣。形援可或缓哉！

安化县附郭。汉北地郡郁郅县地。后汉废。隋为合水县。唐武德六年，移弘化县与合水并为州治。是年，改合水为合川。贞观元年，省合川入弘化。神龙元年，改曰安化。宋因之。元省。明初，复置。今编户三十二里。

○郁郅城在府城东，当白马岭两川交口。汉置县于此，《水经注》谓之尉李城，音讹也。《通典》曰：即古不�コ恰！缎�通典》：不�コ窃诳こ嵌�南三里。郡城今名尉李城，亦曰不�コ牵�城周七里有奇。又合川城，在今府城西南。隋开皇十六年，置合水县于此，为庆州治。唐武德六年，改为合川县。贞观元年，省入弘化。今府城，即唐庆州城也。明屡经修筑。周七里有奇，门四：东安远，南永春，西平定，北德胜。负山阻水，屹然险固。

延庆城府东北三十里。本汉郁郅县地。后魏尝置延庆县，旋废。刘�骶湓唬禾莆涞铝�年，分合水县置白马县。天宝元年，改为延庆县。宝历初，废。○归德城，在府东北百里，汉县，属北地郡。后汉更始初，封岑彭为归德侯，是也。寻废。后魏复置归德县。西魏置恒州于此。后周废州。隋开皇初，县属庆州。唐初，废。

洛源城府东北二百七十里。本汉归德县地。隋大业初，置洛源县。十二年，为胡贼所破，遂废。唐贞观二年，复置。四年，于延州金城县，移北永州治此。八年，州废，县仍属庆州。宋废为洛源堡。金城，见延安府安塞县废敷政城。○怀安城，在府东北百八十里。《通典》：本隋柳谷城。武德六年，置县。《唐志》：开元十年，括逃户连党项蕃落置。又有芳池州都督府，寄理怀安县界，管小州十，曰静、獯、王、濮、林、尹、位、长、宝、宁并党项野利氏种落。至德以后，芳池州废。宋并废县为怀安镇，属安化县。《金志》：合水县有怀安镇。今为怀安巡司。

彭原城府西南八十里。本汉彭阳县地，属安定郡。后汉灵帝时，以北地郡富平县寄治此。后魏亦为富平县，属西北地郡。后周县废。隋为彭原县地。唐武德元年，于宁州彭原置彭州，州旋废。宋改彭原为彭阳，属原州，又分置彭原县，属宁州。熙宁二年，又改隶庆州。金亦属庆阳府。元废。○同川城，在府西八十里。《唐志》：隋义宁二年，分宁州彭原县地置三泉县，治故三泉城。武德三年，移治同川城，改为同川县，属庆州。宝历初，废。

参��城在府西北。汉安定郡属县。�憾亮�。《汉志》注：王骑都尉治此。后汉属北地郡。顺帝安汉中，烧何种羌据参�海�护羌校尉赵冲等击破之。是也。魏晋间，县废。○周�鞒牵�在府南百二十里。后魏置东�飨兀�属赵平郡。后周改曰周�鳎�寻废。隋开皇二年，遣虞庆则屯弘化以备突厥，行军总管达奚长孺别道出击，与突厥遇于周�鳎�力战得脱。即此城也。

白豹城府西北百九十里。宋时为西夏地。范仲淹建议取之。《宋史》：康定元年，韩琦使任福攻白豹城，部分诸将，王怀政攻其西，断神树岘来路。范全攻其东，断金汤之路。谈嘉震攻其北，断叶市之路。王庆、石全攻其南，武英入城门斗敌。福以大将驻于城下策应，遂克之。是也。城东四十里接金汤城，今见延安府保安县。《通志》白豹城在府东七十里，似误。

大顺城府西北百五十里。《宋史》：城本名马铺寨，当后桥川口，在夏人腹中。庆历元年，范仲淹知庆州，谓延安西、庆阳东、中有金汤、白豹、后桥三寨，取可攻之地，其在于此。因以计城后桥川赐名大顺，大顺成而白豹、金汤皆不敢犯，自是寇患益少。又治平三年，夏人寇大顺城，为宋军所败，徒寇柔远，又退屯金汤。《金志》安化有白豹、大顺二城。元废。

定边城府北二百六十里。宋元苻二年置。寻建定边军，领定边一县。金皇统六年，以其地赐夏人。寻废为定边寨，属环州。元因之。今有官军及巡司戍守。○镇安城，在府东北三百里。宋置。《志》云：城东三十里接�谎勇分�通庆城。金废。又府境有安定废州。《唐志》：安定州都督府寄在庆州界。管小州七，曰党州、桥州、乌州、西戎州、野利州、米州、还州。又有安化州都督府，亦寄在庆州界。管小州七，曰永利州、威州、旭州、莫州、西沧州、儒州、琮州，俱党项部落也。赵�馈毒勖淄季�》：党项在庆州者，号东山部；在夏州者，号平夏部；在灵、盐以南山谷中者，号南山部。至德以后，羁属诸州俱废。

○景山府西百里。山绵延深远，中多奇木怪石及獐鹿猿猱之属。又太白山，在府北百五十里。黑水河发源于此。又有斩断山，在府城南三里。

寡妇山在府北。《五代旧史》：庆州北十五里有寡妇山，蕃部野鸡族居焉。周广顺二年反，命环庆二州及府州帅折从阮讨平之。或云寡妇山，即射姑山也。《续汉书》：射姑山在北地郡。顺帝时，且冻羌叛，征西将军马贤与战于射姑山，败没。

包山在府北。五代周广顺三年，党项为庆州将所扰，野鸡等族因拒命，诏�鼓�二州兵击之。宁州刺史张建武败野鸡族，乘胜戕虐别部。杀牛等族诱建武军过包山度险，共击之，建武大败。

马岭在府北二十五里。一名箭�α搿Ｗ笥矣写ǎ�相传汉畜牧地也。旧多居民，有果实猿鸟，岩洞幽邃，莫穷所止。唐置马岭县，盖以山名。

乌岭在府西北。或云即青山也。一云乌岭。西北有青山。后汉建武二十一年，安定属国胡叛，屯聚青山。遣将兵长史陈�惶制街�。又晋泰始七年，鲜卑树机能、北地胡共围凉州刺史牵弘于青山，弘败没。《续汉志》：北地参�菏艄�都尉治有青山。谢沉《书》：属国降羌胡数千人居山田蓄。岭盖郡境之大山也。

节义峰在府西北。宋景�淘�年，庆州柔远寨番将攻夏人后桥诸堡，破之。夏人旋寇庆州，以报后桥之役，伏兵节义峰，擒宋将齐宗矩。即此。

大昌原在府南。宋绍定元年，蒙古入大昌原，金将完颜陈和尚大败之。二年，蒙古入大昌原，金将移剌蒲阿败之，庆阳围解。《金志》宁州平定县有大昌镇。原盖接宁州东南也。

○洛河在府东北二百五十里。源出合水县白于山，东北流，经废洛源县，又东入延安府保安县境。一云洛川南经尉李城东北，合马领水，号白马水。似误。今详见大川洛水。

东河在府城东。来自沙漠。至城北，合怀安川及灵沟水，南流至合水县界，为马莲河。又西河，在府城西。来自环县。流经城下，合杨集涧水、谷沟、下马汀诸水，繇西转南而会于东河。《志》云：府北三十里有下马汀。水滨地平，经行者多憩于此，因名。盖即东西两河之滨也。

黑水河府西百二十里。源出太白山。西南流，入环县境，复折而南，经府西，又东南流，入宁州境。会于九龙川，复分流而东南，入�怪莩の湎亟纾�下流合于泾河。《志》云：府南有蒲川水，流合于黑水河。

北岔河在府东七十里。来自白豹寨。南流至合水县，会于建水。又三合水，在府西南百三十里，亦东流至合水县，入马莲河。又府东北二百里有白塔水，亦南流入合水县界，会于建水。

白马川府西百二十里。南流注于东河。又府北五十里有灵沟水，下流亦入于东河。○白豹川，在府北二百里，与境内西阳川、洪水川合，东南流，入延安府保安县之洛河。

大乐涧在府南五十里。东流入宁州界，会于九龙川。又西澳，在府西。近代官军败贼于此。府境又有桑落坝，亦官军败贼处。

牛圈府西北三百余里。四旁皆石碛，中有圈潴水，人马给饮。宋时夏人入寇，章��置毒于此，夏人饮者辄毙。又鹅池，在府治东，暗通西河。宋庆历中，经略使王浚所凿。《一统志》云：经略使施昌言所浚也。

○驿马关府西南九十里。唐置。与镇原县接界。兴元初，朱Г败走，自泾州北趣驿马关。宁州刺史夏侯英拒之，是也。明初，张良臣据庆阳未下，徐达攻之。元将王保保遣兵陷原州，为庆阳声援。徐达等议以关当原州之冲，今先据关以扼之，贼计无复施矣。于是遣冯宗异等守关，又分兵备灵州、�怪荨⑴碓�以遏其奔突。庆阳旋下。今有驿马关驿，兼设巡司戍守。

横山寨府北二百三十里。宋元符初筑。其东六十里接东谷寨，其西七十里为宁羌寨，其南三十里为通塞堡，北三十里则定边军也。金废。○绥远寨，在横山寨北十五里。本名骆驼巷。其北三十里有神堂寨，南十四里有鸡嘴堡，其东二十里接定边军。宋元符初所置。又观化堡，在鸡嘴堡西二十里。又南二十里为通化堡。以上俱宋置。金废。又威边寨，在横山寨东三十五里，亦宋置。金废。

柔远寨府西北百四十里。北距白豹城五十里，东北至大顺城四十里。宋仁宗时，夏人入寇，巡简杨承吉拒战于此。又范仲淹城大顺，引兵至柔远，版筑皆具。是也。金亦为柔远寨。元废。○怀威寨，府东北二百七十里。其西四十里为矜戎堡，其南二十里为威宁寨，其东十五里即�谎勇分�通庆城也。《宋志》：威宁寨，在定边军东十五里。本名衡家堡。政和六年展筑，改名威宁。金时俱废。

东谷寨在白豹城西三十里。又安疆寨，在白豹城东南四十里。胜羌寨，在白豹城北五十里。宋时与金汤、柔远诸寨，并为控扼要地。金仍置安疆寨。元废。

天固堡在彭原废县南。隋开皇中所置。以天然险固而名。○闹讹堡，在府北三百里。宋熙宁中，夏人筑闹讹堡。庆州兵击之，败还。

荔原堡府东北二百五十里。宋治平四年，蔡挺所筑。熙宁三年，夏人来攻，不能陷而去。金仍为荔原堡。元废。《金志》：荔原堡，西白豹城，南七十五里有第二将营。《一统志》：府东百二十里有第二将城，宋置。谬甚。○九阳堡，在镇安城西二十里。又有麦川堡，在镇安南十里。又南二十里为威远堡。府境又有金村、定戎等堡，俱宋置。金废。《通志》：今府治北有弘化驿。

合水县府东七十里。东至延安府甘泉县二百六十里，东南至�恢葜胁肯囟�百五十里。汉北地郡归德县地。西魏为华池县地。隋末为合水县地。唐武德六年，分合水置蟠交县。天宝初，改蟠交曰合水。五代周省入乐蟠县。宋熙宁四年，复置，属庆州。今县城周三里有奇，编户十八里。

○乐蟠城县西南七十里。后魏时为彭阳县之落蟠城。西魏置蔚州于此。后周废。隋义宁初，分合水县置乐蟠县。唐因之，属庆州。宋熙宁四年，省为镇。《通典》：汉北地郡略畔道故城，在乐蟠县东北五里。又安定郡月氏道故城，在乐蟠县北。

华池城在县东北百二十里。汉归德县地。西魏置华池县。后周废。隋仁寿初，置华池县，属庆州。大业末，属于梁师都。武德三年，梁师都将刘�匾猿抢唇担�因置林州。五年，梁师都将辛獠引突厥寇林州，是也。贞观元年，州废，县仍属庆州。宋初因之。熙宁中，废为华池镇。七年，改为华池寨。其相近者，又有东西二华池寨。金因之。元废。今设华池巡司于此。○库多汗城，宋白曰：在华池城东北二里。隋置华池县，盖治于此。

弘化城在县西南。后周时，置长城镇。隋初为弘化县。开皇二年，遣虞敬则屯弘化，以备突厥，是也。十八年，置弘州。大业初，州废。唐初武德六年，移县入庆州城，为附郭县。又弘德废县，在州北。隋大业初置。唐废。

○子午山县东五十里。亦曰子午岭，即桥山也。沮水源出于此。亦谓之桥门，又名翟道山。一名鸡山，有乌鸡水出焉，北注于洛。详见名山桥山。

白於山《寰宇记》：在县北二十里。一名女郎山。洛水出焉。《山海经》：白於山，洛水出其阳，东流以注于渭。是也。又有南山，在县治南一里，皆子午山之支阜矣。○长厚原，在县西南七十里。又县西九十里有汉城原。

○建水在县治东。源出子午山，西南流。府东境之九坌河流合焉，谓之合水。西南流入马莲河。《地理志》：华池县有二渊。二川合流，因名。即此水也。○马莲河，在县西南四十里。自安化县流入境，合冉家河，南流入直宁县界，又南会于九龙川。

华池水县东北七十里。自延安府保安县流入境。合豹子川、平戎川、苗村沟诸水，流入延安府�恢萁纭；�池县因以名。○玉梅川，在县东，与延鸠川俱出子午山，东流入华池水。又凤川，在县东北，源出子午山，亦东流入华池水。

平戎川在县东北。源出延安府保安县界，南流入华池水。唐贞元二年，吐蕃尚结赞入寇岐陇，寻自宁庆北去，军于合水之北。�鼓�帅韩游瑰遣将夜击其营，败之。吐蕃来追，游环陈于平川，潜使人鼓于西山，寇惊遁。即平戎川也。○清水沟，在县治南。源出县西田家里，南流入合水。

○凤川寨县东北五十里。亦曰凤川镇。宋范仲淹所置。又平戎寨，在县东北八十里，近平戎川。亦范仲淹所置。○崇冈镇，在县西北。唐武德八年，突厥寇原州，入大震关。将还，弘州总管宇文歆邀击之于崇冈镇，大破之。

宋庄驿县东六十里。又东南七十里为邵庄驿，东达�恢葜�通道也。《通志》：邵庄驿在县东百里。又县西六十里为华池驿。又宋庄驿亦在县西。似误。

环县府西北二百里。北至宁夏卫灵州所五百里。汉北地郡富平县地。后魏为灵武郡地。后周为怀远郡怀远县地。隋开皇三年，郡废，县属灵州。唐置方渠县，属庆州。此为方渠县地。五代晋天福四年，移置威州于方渠县。周广顺二年，改曰环州。显德四年，降为通远军。宋淳化五年，复置环州，治通远县，亦曰通远军。金因之。元以通远县省入州。明改州为县。今城周五里有奇，编户四里。

○通远废县即今治。本方渠县地。五代晋置通远县。宋为环州附郭县。元省。

方渠城在县南七十里。本汉县，属北地郡。后汉废。隋为庆州马岭县地。唐景龙元年，分置方渠县。贞元十三年，以方渠当吐蕃要路，命�鼓�帅杨朝晟城之。元和十四年，吐蕃寇庆州，营于方渠。即此。五代晋徙威州治此。宋省为方渠寨，属通远县。

马岭城县南一百三十里。汉置马领县，为北地郡治。师古曰：有川形似马领，因名。杜佑曰：汉旧牧地也。后汉县废。隋大业初，置马领县，治天家堡。唐初因之。贞观八年，移理新城。或云：县西有马岭坂，县因以名。后废。贞元十三年，杨朝晟筑方渠三城。引还，吐蕃追之至马领。朝晟拒却之，遂城其地。五代晋末，废为马岭镇。《金人疆域图》通远县有马岭镇，是也。

乌仑城县北三十里。宋置乌仑寨，以乌仑山而名，为戍守要地。金为乌仑寨。元因之。今亦设兵防卫于此。其城东面圮于环河。○需源城，在县北四十里。宋置。其城北面圮于环河。又洪德城，在县北六十里。宋置。咸平六年，赵保吉入寇洪德寨，是也。熙宁中，章��遣折可�闷葡娜擞诤榈鲁恰＜创�。

木波城县南四十五里。唐为木波堡。贞元九年，杨朝晟为宁州刺史，诏城盐州。朝晟分统士马屯木波堡。十三年，城其地。亦谓之木波镇。后又升为县。《五代史》：石晋置威州于方渠县，割庆州马领、木波二县隶之。是也。县旋废。《金志》通远县有木波镇。

安边城县西北百二十里。本名徐丁台。宋崇宁初，筑城于此，赐名安边。金亦曰安边寨。元废。○细腰城，在县西。《宋史》：种世衡知环州。环、原之间，明珠、灭臧、康奴三族最大。其北有二川，交通西界。庆历五年，范仲淹议筑细腰城断其路，命世衡董其事。城成，自环州改隶原州。即此城也。

兴平城县东北八十里。地名灰家嘴。灰，一作炭。宋元符初，筑城于此，赐名兴平。金亦为兴平堡。又县北有清远城。宋元丰四年，高遵裕伐夏，出环庆，复清远军，是也。

曲子城县南九十里。今为曲子驿。又县南百五十里有灵�坛牵�今为灵�替洹６�城俱永乐初征西将军何福所筑。《通志》：县北九十里有红城儿，成化八年所修也。《一统志》：今县北三里有秦长城，秦蒙恬所筑。宋白曰：方渠县北一里有长城。

○乌仑山县北三十里。山甚高峻，顶阔根狭，难于登陟，为险要之所。又县北境有木盘山。唐开元九年，方渠降支康愿子反，掠牧马，西涉河出塞。张说击擒之于木盘山。或曰，山盖在榆林西境。○尖山，在县东百里。其山高耸，因名。又县南九十里有天池原。

青冈峡在县北。亦曰青冈岭。唐开元四年，单于副都护张知运，击突厥叛户于青冈岭，兵败，为所擒。又后唐天成四年，朔方节度使唐福赴镇，至方渠。羌戎出兵邀福。福击走之。至青冈峡，遇吐蕃野利、大虫二族，大破之，遂至灵州。宋至道二年，李继隆等讨李继迁于平夏，分道并进，期抵乌白池。时继隆应出环州，违命繇青冈峡，与庆州路将范廷召合兵趣平夏，行十日，无所见而还。胡氏曰：自方渠橐驼路出青冈峡，过旱海至灵州。赵�馈毒勖淄季�》：环州弘德寨有归德、青刚两川。归德川在弘德东，透入盐州。青刚川在洪德西北，本灵州大路。自此过美利寨，入浦乐河，至耀德清边镇入灵州。自过美利寨后，渐入平夏，经旱海中难得水泉，是也。乌白池，即宁夏后卫之盐池。浦乐河，在宁夏灵州所。

板谷在县南。唐大历十二年，吐蕃入寇，军于原州北长泽涧，进破方渠，入板谷。郭子仪遣将李怀光救却之。又石台谷，在方渠废县界。唐贞元十三年，杨朝晟筑方渠三城，发军次石台谷。盖庆州之要道也。

○环河县北七十里。源出青冈峡。亦曰环江。流经县城西，委曲环抱，石桥交跨，小港分流，南入安化县界，而为西河。

黑水河县南百里。自府境西南流经此，复折而南，入府西界。《通志》：黑水出县西百五十里牛家山，流经县南，入氵�鏊�。

咸河在方渠废县境。《唐志》：咸河从土桥、归德川、同家谷三处发源，咸苦不可食。又有甜河，在城西三里。从蕃部鼻家族北界来，供人饮食，亦曰甜水沟。流注环河。又石泉河，在县南五里，亦流注环河。

合道川县西八十里。东流注于环河。○七里沟，在县东七里。鸳鸯沟，在县西十八里。水波沟，在县南四十里。又佛堂沟，在县西九十五里。俱流入环河。

葫芦泉《志》云：在环县西。镇戎之东北，旧有蕃部居此。范仲淹曰：葫芦泉一带蕃部与明灭臧相接，一处城寨平定，更图一处，实为据守之策。是也。又应圣泉，在方渠废县。唐贞元十三年，杨朝晟请城方渠三城。从之。师次方渠，乏水，有青蛇降岩下走，视其迹，水从而流，筑防环之，遂为停渊。诏名其泉曰应圣。

○清平关在县西北百十里。其地旧名之字平。宋元符初，筑为关。今有清平驿，在县西北六十五里。《舆程记》：县北六十里曰清平驿，又北六十里为山城驿，驿皆有仓。又九十里接宁夏界之萌城驿，为往来通道，套寇入犯之冲也。《宋志》：县有龙平关，元符二年置。

安化寨县东七十里。又县东北有安塞寨。又定边、平远、安边等寨，俱在县境，皆宋置。○罗沟堡，在县东北百四十里。其南二十里即绥远寨也。又堡南四十里为阿原堡，四十五里为朱台堡，皆宋政和三年置。金废。

木瓜堡县东北百十里。宋置。金因之。《志》云：旁有木瓜山，因名。明正德四年，寇入花马池，总兵马昂与亦孛耒战于木瓜山诸处，颇有斩获。即此。其西五十里为归德堡，亦宋置。金因之。元废。○通归堡，在县东北七十里。西至兴平城三十余里。又流井堡，在兴平城西北四十里。定戎堡，在清平关南十里，东至归德堡三十里。俱宋置，金废。

惠丁堡县东北九十里。其西三十里为麝香堡。其南三十五里即安塞寨也。俱宋置。金废。《宋志》：惠丁堡东南至宁羌寨四十里。

百家堡在县南废马岭县旁。唐武德七年，庆州都督杨文�环矗�进陷宁州，驱掠吏民，出据百家堡，即此。后废。又县西有肃远寨。宋咸平六年，赐环州本名乾川新寨曰肃远寨，是也。元符以后，改属镇戎军。盖其地与镇原县接界。○灵武台，在县东北三里。《志》云：旧属灵武境内，相传唐肃宗即立于此。恐误。《通志》：今县北六十里有红德城仓。又县治南有灵武驿。

附见：

庆阳卫在府城内。洪武四年建。又守御环县千户所，在环县城内。本庆阳卫前千户所守御于此，与卫同置。

宁州府南百五十里。南至西安府�怪莅偎氖�三里，东北至延安府�恢荻�百十里，西至平凉府泾州百七十里。

古公刘邑。春秋为义渠戎国。秦属北地郡。汉为北地郡及上郡地。后汉兼属安定郡。晋亦为北地郡。后魏初，亦属北地郡。皇兴二年，置华州。太和十一年，改班州。十四年，改�怪荨６�十年，又改豳州，兼置赵兴等郡。西魏始曰宁州。后周亦置赵兴郡。隋开皇初，郡废。大业初，改宁州为豳州，旋又改北地郡。唐复曰宁州。天宝初，亦曰彭原郡。乾元初，复故。宋仍曰宁州亦为彭原郡。宣和初，赐军号曰兴宁。金因之《金志》：皇统二年，降为兴宁军。又为西宁州。天德二年，复曰宁州。元仍曰宁州，以州治安定县省入。明初，改属庆阳府，亦曰宁州编户四十八里，领县一。今仍曰宁州。

州连络关陇，襟带�贯�，川谷高深，地形险固。岭北有事，州每当其冲。秦并义渠，渐启榆中之塞；唐保豳宁，卒挫吐蕃之锋。《志》所称易守而难犯者欤？

○定安废县今州治。秦义渠县地。汉为北地郡泥阳县地。后汉因之。晋亦为泥阳县地。后魏太平真君二年，始置定安县，属赵兴郡。西魏为宁州治。隋以后，州郡皆治焉。金大定七年，更为安定县。元初因之，至元七年，废。今城周三里有奇，门四。

义渠城在州西北。春秋时为义渠国。秦厉公十六年，伐义渠，获其王。惠文君十一年，县义渠。汉置义渠道，属北地郡。后汉建武六年，冯异进军义渠，击破卢芳将贾览及匈奴于此。县寻废。晋咸和四年，刘胤攻长安，石虎驰救，大破胤于义渠。即此城也。《一统志》：州治西为公刘邑，秦时为义渠国云。

泥阳城在州东南五十里。本秦邑。汉初，郦商破雍将苏驵军于泥阳。即此。汉亦曰泥阳县，属北地郡。后汉因之。晋为郡治。后魏仍属北地郡，后废。杜佑曰：即今之定平城。是也。

襄乐城州东六十里。汉曰襄洛县，属上郡。后汉废。后魏置县曰襄乐，兼置襄乐郡。西魏又置燕州于此。后周州郡俱废，以县属宁州。隋唐因之。宋亦属宁州。建炎二年，金人陷延安，曲端以泾原军驻淳化，而遣其将吴�胃椿�州，寻自�怪�三水与�位嵊谙謇帧＜创恕＝鹨嗍裟�州。元至元七年，废。淳化三水，今�怪菔粝亍！锻ㄖ尽罚航裰荻�北六十里有襄乐巡司。

定平城州南六十里。本定安县地。唐武德二年，析置定平县，属�怪荩�寻属宁州。贞元中，以神策军分屯京畿。定平其一也，谓之定平镇。大中间，置衍州于此。五代梁开平三年，遣康怀贞等侵李茂贞，克宁州及衍州，降庆州，游兵侵掠至泾州境内，是也。后周显德五年，废衍州为定平镇，隶�怪荨Ｋ纬酰�为定平县，属宁州。政和七年，改属�怪荨＝鹗裟�州。元省。又有废归义县，唐武德二年析定安县置。贞观十七年，废入定平县。

大��城在州城东。�常�读曰要。汉县，属北地郡。东汉初，邓禹别攻上郡诸县，征兵引谷，归至大要，是也。县寻废。《金志》真宁县有要关镇。或以为即古大要城。○弋居城，在州南。汉县，属北地郡。后汉因之。晋废，寻复置。后魏因之，仍属北地郡。后周废。

○横岭州东百里，即子午山之别阜。岭北即真宁县。《汉志》注所云桥山在阳周南也。又安定岩，在州西五十里。岩壑如黛，石可镌砚。○彭池原，在州北。《唐书》：宁州有彭池。《金志》彭原县有彭池原。原盖因地而名。晋太元十一年，苻丕遣邓景据彭池，击姚苌于长安。胡氏曰：此彭池当作氵彪池，非宁州之彭池也。

○九龙川州东百二十里。一名九陵川，以川中有堆阜凡九似陵也。自横岭流至州西南，合奢延川，又南流入泾河。其水清莹，即真宁河矣。亦曰宁江，又曰宁河。

奢延川州东百里。一名大延川。自横岭流至襄乐故城，又西流，绕至城南，合九龙川。《唐志》：长安三年，宁州大雨，水漂二千余家，溺死千余人。盖即诸川溢流也。○珊瑚川，在州西十五里，下流亦会九龙川。一云珊瑚谷水，东南至�忠厝肼濉ｙ忠兀�今见�怪萑�水县。

黑水河在州西北。自府境流入，至州南，会于九龙川。复分流而东南出，入�怪莩の湎亟纾�合于泾水。○白羊水，在州东百里。一名白谷川。源出白羊溪，流经横岭西北，入奢延川。

○政平驿州东南六十里。�埂⒛�往来之通道也。又彭原驿，《通志》云在州南。州东又有交城镇，金天德二年置。

真宁县州东百里。西北至府城二百里。汉上郡阳周县地。后魏置泥阳、护涉二护军，后为阳周县。隋改为罗川县，属宁州。唐天宝初，获玉真人像于此，因改为真宁。今县城周二里有奇，编户二十一里。

○阳周城县北三十五里。本秦县，属上郡。始皇死，胡亥矫诏赐蒙恬死。恬不肯死，使者以属吏，系之阳周。《史记》：陈余与章邯书：蒙恬为秦将，北逐匈奴，开榆中地数千里，竟斩阳周。是也。汉亦为阳周县。后汉废。后魏复置阳周县。太平真君二年，置赵兴郡治焉。西魏又置显州于此。后周州郡俱废。隋开皇中，并入罗川县。《唐史》：会昌以后，回鹘败散。乾符二年，其余众始还至罗川，遣使贡献。此罗川，盖塞外回鹘旧地。胡氏以为即阳周，误也。

泥源城在县东北。《汉志》注：泥阳有泥水，出郁郅北蛮中。城盖近泥水上流而名也。魏收曰：阳周有泥阳城。即此矣。晋太元十二年，姚苌攻苻师奴于敷陆，军于泥源。是也。敷陆，见�恢萋宕ㄏ�。

○抚琴山在县治南。山畔有洞，风来作声，仿佛若琴韵，因名。又县东二十里有罗山。《寰宇记》：罗川水出罗山下，隋以此名县。其西南为旧宁阳城，有大陵、小陵二水，至城南合流。《诗》：夹其皇涧。注云：即陵水矣。

雕岭县东五十里。绵延高耸，亦即子午山之别阜矣。上有秦时驰道，今有雕岭巡司，在县东百里。

○马莲河在县西。自合水县流入，下流会于九龙川。又县南有大陵、小陵二水，即九龙川之上源矣。《通志》：县南十里有真宁河，源出横岭，西流入宁州界。

于庄沟在县东二十里。其水南流，入�怪荨⒋净�县，会于清水。又要册湫，在县东六十里桥山之尾。周围九亩，上有龙祠。