---
---
---
title: 卷五十二
---



◎陕西一

《禹贡》曰：黑水、西河惟雍州按：黑水在雍州西北，西河在州东。此主冀州而言，故曰西河。《周礼·职方》：正西曰雍州应劭曰：雍，壅也。四面有山，壅塞为固也。又为西北之位，阳所不及，阴气壅阏也。周都丰镐，则雍州为王畿。东迁以后，乃为秦地。孝公作为咸阳，筑冀阙徙都之。故谓之秦川，亦曰关中按潘岳《关中记》：东自函关，西至陇关，二关之间，谓之关中。东西千余里。《三辅旧事》云：西以散关为限，东以函谷为界。徐广曰：东函谷，南武关，西散关，北萧关，秦地居四关之中，亦曰四塞。其在天文，东井、舆鬼，则秦分野，亦兼赵、魏之疆按：今榆林以北属赵，同、华二州以东，皆属魏。而汉中，在《禹贡》为梁州之域，于春秋、战国，则楚地也。始皇并天下，置内史、上郡、北地、陇西暨汉中郡。项羽入秦，分其地为雍、塞、翟三国，谓之三秦，而汉中则属于汉秦及三秦，详见首卷。汉有天下，都长安。武帝置十三州，以三辅属司隶，而更置凉州以地处西方，常寒凉也，其汉中则属益州。后汉因之建武初，尝以三辅置雍州，治京兆，旋罢。献帝时，复置雍州，并凉州属焉。魏分河西为凉州，陇右为秦州，而司隶如故。蜀汉有汉中，置梁州治焉。晋改司隶为雍州，而凉、秦、梁三州皆如故。及永嘉以后，刘、石、苻、姚相继据之时所置州郡纷纭难理。今见第三卷。刘裕灭姚秦，而其地旋没于夏，惟汉中之地，常为内境，以秦、梁二州并治焉。后魏置雍州及南秦、北秦等州按：雍州治长安，北秦州治上邽，今见巩昌府秦州。南秦州治洛谷，见巩昌府成县，尽有雍州之地。迨西魏以及宇文周，则又南兼汉中矣。隋氏虽置司隶、刺史，分部巡察，而不详所统余州皆然。后魏、周、齐州郡，见第四卷。唐贞观中，分天下为十道，此为关内、陇右道，而汉中属于山南道。开元中，又分为京畿、关内、陇右及山南西道以上详见第五卷。唐末，为李茂贞及朱温所据，而汉中旋属于王建。后唐同光中，悉收复焉。应顺初，汉中又亡于孟蜀唐末方镇及五代十国，俱见第五卷。宋初，置陕西路，而于汉中置峡西路。庆历初，改置�谎印⒒非臁⑶胤铩�泾原四路。熙宁中，又增置熙河路，既又分置永兴路，凡六路。元丰六年，改为永兴、秦凤二路，而峡西亦析为利州路仍治兴元，即今汉中府。金人得关中，亦置京兆、�谎印⑶煸�、熙秦等路后又分熙秦为凤翔、临洮二路。时汉中仍为宋境。元置陕西等处行中书省于京兆汉中亦属焉，又置甘肃等处行中书省于甘州。元末，李思齐、张思道等据其地。明初，讨平之。洪武九年，置陕西等处承宣布政使司，领府八、属州二十一、县九十五总为里三千五百九十有七，夏秋二税，大约一百九十二万九千五十七石有奇，而卫所参列其间。今仍为陕西布政司。

◇西安府属州六　县三十一

长安县附郭　　咸宁县附郭　　咸阳县　　泾阳县　　兴平县临潼县　　渭南县　　蓝田县　　�合亍　←汽窍亍　「吡晗亍　「黄较亍　∪�原县　醴泉县

华州属县二

华阴县　　蒲城县

商州属县四

商南县　　洛南县　　山阳县　　镇安县

同州属县五

朝邑县　　�ぱ粝亍　『�城县　　澄城县　　白水县

耀州属县一

同官县

乾州属县二

武功县　　永寿县

�怪�属县三

淳化县　　三水县　　长武县

◇凤翔府属州一　县七

凤翔县附郭　　岐山县　　宝鸡县　　扶风县　　�ハ亍　▲狙粝伧胗蜗�

陇州

◇汉中府属州二　县十四

南郑县附郭　　褒城县　　城固县　　洋县　　西乡县凤县

宁羌州属县二

沔县　　略阳县

兴安州属县六

平利县　　石泉县　　洵阳县　　汉阴县　　白河县　　紫阳县

◇延安府属州三　　县十六

肤施县附郭　　安塞县　　甘泉县　　安定县　　保安县宜川县　　延川县　　延长县　　青涧县

�恢�属县三

洛川县　　中部县　　宜君县

绥德州属县一

米脂县

葭州属县三

吴堡县　　神木县　　府谷县

◇庆阳府属州一　县四

安化县附郭　　合水县　　环县

宁州属县一

真宁县今县属府

◇平凉府属州三　县七

平凉县附郭　　崇信县　　华亭县　　镇原县

泾州属县一

灵台县

静宁州属县二

庄浪县　　隆德县

固原州卫所附见

◇巩昌府属州三　县十四

陇西县附郭　　安定县　　会宁县　　通渭县　　漳县　　宁远县伏羌县　　西和县　　成县

秦州属县三

秦安县　　清水县　　礼县

阶州属县一

文县

徽州属县一

两当县

◇临洮府属州二　县三

狄道县附郭　　渭源县

兰州属县一

金县

河州卫、所附见

洮州卫

岷州卫西固城所附见

榆林镇

宁夏镇所附见

宁夏后卫

宁夏中卫

靖虏卫

◇陕西行都指挥使司属卫七　属所四

甘州卫各卫、所、城、堡俱附见

肃州卫

山丹卫

永昌卫

凉州卫

镇番卫

庄浪卫镇夷、古浪、高台三所附见

西宁卫碾伯所附见　羁縻司卫及属夷附见

东濒河，

黄河，在榆林镇东。又南经延安府东及西安府之东北，与山西皆濒河为界。

南据汉水，

汉水，在汉中府城南。东流过兴安州北，入湖广、界陕西之境，实逾汉水而南也。

西抵羌戎，

肃州、西宁、洮州、岷州诸卫以西，皆古羌戎地。今为西域诸国及西番诸裔之境。

北届朔漠。

即沙漠也。自西域横亘而东北，以达于辽海，为内外大限。今榆林、宁夏、甘肃三镇之北，皆以沙漠为界。汉唐至今，所以固内攘外之要地也。

其名山，则有终南秦岭附、

终南山，在西安府南五十里。亘凤翔、岐山、�ハ�三县俱属凤翔府、武功、�汽恰Ⅷ合亍⒊ぐ病⑾棠�、蓝田之境，皆谓之南山。《禹贡》谓之终南雍州：终南�柘砦�。《诗》谓之终南，亦谓之南山《秦风》终南何有、《小雅》南山有台及节彼南山之类，皆指终南也。《诗传》：周之名山曰终南。《左传》：中南九州之险也。汉东方朔曰：南山，天下之阻也。南有江淮，北有河渭，其地从河陇以东，商洛以西，厥壤肥饶《汉书》东方朔曰：南山出玉石、金、银、铜、铁良材，百工所取给，万民所仰足也。又有�骺骸⒌尽⒗妗⒗酢⑸！⒙椤⒅窦�之饶，土宜姜芋，水多蛙鱼。贫者得以人给家足，无饥寒之忧。故酆、镐之间，号为土膏。班固曰：�骸⒍胖窳郑�南山檀柘，号称陆海。其《西都赋》云：表以太华、终南之山。张衡《西京赋》曰：终南太一，隆崛崔��按王氏曰：终南，南山之总名。太一，南山之别号。据经传皆以终南、太一为一山。《西京赋》既并言之，则非一山矣。又潘岳《西征赋》曰：面终南而背云阳。又云：太乙巃嵷。所谓太一，谓武功县之太白山也。《一统志》：太一山，在终南西二十里。误。盖终南脉起昆仑，尾衔嵩岳，钟灵毓秀，宏丽瑰奇，作都邑之南屏，为雍梁之巨障。其中盘纡回远，深岩邃谷，不可殚究。关中有事，终南其必争之险也。后汉建武二年，赤眉大掠长安，乃引而西，自南山转掠城邑入安定、北地。三国时，汉魏相持，必在南山褒斜诸谷间。晋大兴四年，终南山崩，时刘曜窃据长安。说者曰：此曜亡之征也。咸康三年，侯子光聚众杜南山南山在杜县界中，故曰杜南山，僭称帝，后赵将石广击斩之。《地志》曰：南山大谷凡六六谷，或曰：子、午、傥、骆、褒、斜，南北分列，此六谷也。详见汉中府子午等道，出奇走险，则南达汉中，东通襄、邓，故后秦姚苌拜郝奴为六谷大都督，使备南山之险云。义熙十三年，刘裕伐秦，使沈田子等入武关。恐田子众少不敌，遣沈林子将兵，自华阳循南山趋秦岭往助之。宋元嘉二十二年，魏卢水胡盖吴作乱于渭北，民皆渡渭奔南山。明年，魏发兵屯南山诸谷，以备盖吴窜逸。隋大业末，李渊入关，南山群盗皆起兵应之。武德七年，校猎于�褐�南山，遂幸终南。广德初，吐蕃入长安，亡军叛卒、乡曲无赖，多乘乱为盗。吐蕃去，犹窜伏南山五谷中五谷，见下《元和志》。乃设南山五谷防御使讨之。永泰二年，京兆尹黎�蛔阅仙揭�涧水，穿漕渠入长安，不就。兴元初，李怀光叛附朱Г，车驾自奉天幸梁州。怀光遣将孟保等将精骑趣南山邀车驾。保逗留不前，至�汽嵌�还。于是百官从行者，皆得达行在。广明以后，长安多故，车驾往往入南山，趣兴元。五代梁开平三年，遣杨师厚击叛将刘知俊，至华州，长安已为岐守按：是时刘知俊以同州附李茂贞，复取长安，请兵于岐。师厚因以奇兵并南山，疾驱而进，自长安西门入，遂克之长安西面三门，延平门最近南山。宋失中原，以南山与金人分界。其后，蒙古突入山南，而宋与金人之患俱急矣。《唐十道志》：西京南据终南，一行以天下山河之象，存乎两戒，而终南分地络之阴阳。柳宗元曰：据天之中，在都之南按晋潘岳《关中记》云：终南，一名中南。言在天下之中，居都之南也。西至于褒斜，又西至于陇首，以临于戎；东至于商颜按：颜师古《汉书注》：商颜者，商山之颜，譬人之颜额也，又东至于太华，以距于关关谓潼关。其物产之厚，器用之出，则�倭绽霹停�《夏书》载焉；纪堂条梅按《诗》注：纪，山之廉角也。堂，山之宽平处。条，山楸也，材宜为车版。梅，亦材之美者。《秦风》咏焉。《元和志》：南山，西接岐州，东抵陕虢。其谷之大者有五：曰子午谷、斜谷、骆谷、蓝田谷、衡岭谷也接：衡岭亦作横岭，见蓝田县。又有牛心谷，见华阴县。其谷北接华山，南通商洛，或曰子午五谷。其谷之小者，约以百计。宋宣和六年，种师道致仕，居南山豹林谷，是其类也。南山深远，自昔常为用兵之地。《雍记》：终南横亘关中南面，西起秦陇，东彻蓝田，相距且八百里。昔人言山之大者，太行而外，莫如终南。胡三省曰：关中有南山、北山。自甘泉连延至[B18D]�搿⒕毗��衔�北山；自终南、太白连延至商岭为南山也。按唐时京师每多水患，盖诸山之水暴溢所致。罗洪先曰：关中虽称四塞，然南山东西通接商、洛、汝、邓、汉、凤、襄、沔，山深谷密，萦纡盘互，无虑数千里，内多岩洞窟穴。盗贼往往逋逃其中，潜通声问，不啻萌蘖。故《易》称�乎龟雠＃�涣丘解拇。称名取类，义弘远矣。呜乎！罗氏之言，岂意为天宝、靖康之谶哉按：罗氏有《广舆图》传于世。又《史记》：秦岭，天下之大阻也《通释》：秦岭在商州西八十里。《一统志》云：秦岭在西安府蓝田县东南。恐未可据。《西京记》云按：《西京记》，后周薛�钭�。诸家各引其说：长安正南，山名秦岭，东起商洛，西尽氵开陇，东西八百里。岭根水北流入渭，号为八百秦川。王应麟曰：秦岭北为秦山，南为汉山，周六百二十里。旧记皆云，南山深处，高而长大者曰秦岭。然则终南、秦岭，本一山矣按《括地志》：终南山，一名南山，一名橘山，一名楚山，一名秦山，一名周南山，一名地肺山。是亦以终南为秦山也。《六典》云：陇右道名山曰秦岭，或以为今凤翔府之岍山。

泰华少华山附、

泰华山，在西安府华州华阴县南十里，即西岳也。《舜典》：八月西巡狩，至于西岳。《禹贡》：导河至于华阴。即华山之北矣。《周礼·职方》：豫州，其山镇曰华山。《山海经》：太华之山，削成而四方，高五千仞，广十里，远而望之，若华然，故曰华山按《白虎通》：西方华山，少阳用事，万物生华也。《尔雅》云：西南之美者，有华山之金石云。汉成帝元延二年，幸河东，涉西岳而归。后汉初平四年，华山崩裂。《灾异志》云：汉亡之征也。《水经注》：华岳有三峰按《胜览》云：华岳三峰：芙蓉、明星、玉女是也，直上数千仞，基广而峰峻叠秀，屹于岭表，有如削成。山顶有二泉东曰太丘泉，西曰蒲池，东西分流，挂溜腾虚，直泻山下。今其山盘回峻挺，翼带河滨，控临关险，壮都邑之形胜，扼雍、豫之噤喉。秦中险塞，甲于天下，岂不以践华为城，因河为池，山川之雄，泰华裒然称首哉！唐武德二年，大猎于华山按《唐史》：是年祀华山，明年复祀焉。上元初，复较猎于华山曲武原原在山下。天宝九载，群臣请封西岳，不果按：是年将封华山，命凿华山路，设坛场，既而以关中旱，不果。《六典》：关内道名山曰泰华唐玄宗《华岳铭》有曰：雄峰峻削，菡萏森爽。是曰灵岳，众山之长。伟哉此镇，峥嵘中土。高标赫日，半壁飞雨。又《题名记》：自开元迄后唐之清泰，登华岳者，凡五百四十有二人。其峰峦洞谷，参差错列，而峰之最著者，为莲花诸峰按《华岳志》：岳顶中峰曰莲花峰，东峰曰仙人掌，西峰曰巨灵足。世传华山初与蒲州首阳山为一山，河神巨灵劈分为两，以通河流，掌迹犹存。故张衡《西京赋》云：缀以二华，巨灵�禊梗�高掌远��，以流河曲。曹植《述征赋》亦云表神掌于岩谷也。唐王涯为之辨曰：华岳首峰有五崖，比壑破岩而列，自下远而望之，偶为掌形耳，谓是巨灵之迹，不亦诞哉！又华山南峰，曰落雁峰。其相近者，曰黑龙潭、仰天坪。西北曰毛女峰。东北曰云台峰。其与云台相近者，曰公主峰。相传汉南阳公主避王莽乱，入山得仙处；洞之最著者，为碧云诸洞《华岳志》：岳顶而东，为碧云洞，下为碧云溪。稍西有王刁洞，昔仙人王遥与刁自然所居也。岳顶之东南，曰老君洞，旁为焦公岩。岳顶之北，则为仙人洞、水帘洞。其近毛女峰者，《道书》以为太极总仙洞也；谷之最著者，为牛心诸谷牛心谷，见前终南山五谷小注。按《华岳志》：碧云洞旁有黄神谷、牛心谷。其相近为藏马谷，相传谷有神马藏焉。汉武求仙时，马自谷中出也。又有文仙谷，为仙人贾君所居。迤西曰车箱谷。又有雾谷，后汉张超居此。宋陈抟命弟子凿张超谷中石室，是也。又西曰仙谷，一名石羊城，俗讹为黄初平叱石成羊处。又西南曰桃谷、瓮谷、竹谷、大敷谷。又西南则华阳薮也。登华岳之巅，俯视云烟，皆出其下。帝座微茫，仿佛可通也郭缘生《述征记》：从山麓至山顶，升降纡回，凡三十三里，有天井、青柯坪、百丈崖。夹岭以上至屈岭，为绝顶处，道皆奇险。而夹岭两箱，悬崖数百仞，路广裁三尺余，世亦谓此为搦岭也。又少华山，在华州南十里，东去太华八十里张衡赋：缀以二华。即太华、少华也。峰势相连，视华山差小，故曰少华。其峰之名者，曰少华诸峰按《华岳志》：少华山正峰，曰少华峰。峰之东曰独秀峰，亦曰玉女峰。其下即敷水峪也；谷之名者，曰白石诸峪《华岳志》：少华峰西，有白石峪、潭峪、水峪，皆深广。白石峪之西，为郑南峰。华州，本春秋时郑始封地也。《志》云：以后周所移郑县而名。又西则石堤峪也。华山层岩复岭，与终南相环带，信为天设之险矣。

陇坻陇关附、

陇坻，即陇山，亦曰陇坂，亦曰陇首，在凤翔府陇州西北六十里，巩昌府秦州清水县东五十里。山高而长，北连沙漠，南带�尽⑽肌９刂兴娜�，此为西面之险。《战国策》范睢曰：秦右陇蜀按汉初张良亦云：关中右陇蜀，盖以陇坂险阻，与蜀道并称也。又《西京赋》曰：右有陇坻之隘。《汉书》：元鼎五年，自雍逾陇，西登崆峒。王莽之篡也，命其右关将王福曰：�尽⒙ぶ�阻，西当戎狄。后汉建武二年，赤眉引兵欲西上陇。时隗嚣据天水，遣将杨广迎击，破之。六年，遣耿�巍⒏茄拥绕呓�军，从陇道伐蜀。隗嚣惧，遂发兵反，使王元据陇坻，伐木塞道，诸将与嚣战，大败，各引兵下陇。八年，来歙袭取略阳见秦州秦安县。嚣使王元拒陇坻，行巡守番须口见陇州，王孟塞鸡头道见平凉府�猛飞�，牛邯军瓦亭见秦安县。以上数处，皆陇道要口也。嚣悉众围略阳，不克。帝寻部分诸将，数道上陇，略阳围解。永和五年，于扶风、汉阳筑陇道坞三百所，置屯兵以备羌乱。既而羌入武都，烧陇关陇关，即大震关。永初以后，群羌扰乱，屡断陇道，窥三辅。《三秦记》：天水郡有太坂，曰陇坻。其坂九回，不知高几许。欲上者，七日乃得越。故《论都赋》曰：置列�尽⒙ぃ�ń偃西戎。《西京赋》亦云：陇坻之隘，隔阂华戎。言其高且险也。郭仲产《秦州记》：陇山，东西百八十里，登山巅，东望秦川，四五百里，极目泯然。山东人行役，升此而顾瞻者，莫不悲思俗歌曰：陇头流水，鸣声呜咽，遥望秦川，肝肠断绝。又云：陇头流水，分离四下，念我行役，飘然旷野，登高远望，涕零双堕。又张衡《四愁诗》曰：吾所思兮在汉阳，欲往从之陇坂长。度�韭ぃ�无蚕桑，八月乃麦，五月乃冻解。《说文》：登陇山，东望秦川，墟舍桑梓，与云霞一色。高处可容百余家，下处容十万户。上有悬溜，吐于山中，汇为澄潭，名万石氵祭，流溢散下，皆注于渭。又有小陇山《志》云：在陇州北。王氏曰：在清水县。旧《志》以大陇为陇首，小陇为陇坻。胡氏曰：小陇山，在陇州废南繇县西北，非也，即今州西八十里之关山矣，岩障高深，不通轨辙，亦曰分水岭。自曹魏以后，秦雍多故，未常不以陇坻为要害。晋义熙八年，姚兴分遣诸军击杨盛于仇池，兴自雍赴之，与诸将会于陇口即陇关之口。后魏正光五年，秦州贼莫折念生等作乱。李苗言：陇贼猖狂，利于疾战。如令陇东不守，�揪�败散时元志将兵军��，则两秦遂强谓秦州及南秦州也。见上沿革。时南秦州民张长命等，亦据城应贼。故云两秦，三辅危弱，国之右臂，于斯废矣。未几，念生遣其弟天生将兵下陇，与元志战于陇口。志败保岐州，贼势遂炽。明年，崔延伯破天生于黑水见�汽窍�，追奔至小陇，岐、雍、陇东皆平。会将士稽留采掠，天生遂塞陇道，由是诸军不得进。孝昌二年，念生以秦州降。萧宝寅使元修义西进。修义停军陇口，久不前。念生遂复叛。隋义宁初，李世民破薛仁杲于扶风，追奔至陇坻。唐贞观二十年，车驾逾陇山，幸灵州，抚定敕勒诸部。《六典》：陇右道名山曰陇坻。《里道记》：陇山有新故两关：故关，大震关也在陇州西七十里。旧《志》云：在清水县东五十里；新关，安夷关也在陇州西四十里。先是武德五年，突厥入原州，陷大震关至德初，安禄山遣其将高嵩，以敕书缯彩诱河陇将士，大震关使郭英又击斩之。广德元年，吐蕃入大震关，尽陷河西、陇右地。大历三年，凤翔帅李晟出大震关，破吐蕃于临洮。大中六年，陇州防御使薛逵，奉诏移筑故关。上言�驹次骶常�切在故关。昔有堤防，殊无制置，僻在重冈之上，苟务高深。今移要会之中，实堪控扼，旧绝井泉，远汲河流。今临水挟山，当川限谷，危墙深堑，克扬营垒之势。乞改为安戎关一作定戎，今曰安夷。从之。繇是以大震为故关，而安戎为新关。天复二年，李茂贞劫驾幸凤翔。朱全忠讨之，进军凤翔城下，遣将孔�纬龃笊ⅲ�自凤州西取成州《九域志》：凤州西至成州，二百七十里，又北取陇州，又西至秦州《九域志》：成州北至陇州，二百五十里。陇州西至秦州，亦二百五十里。不克，乃自故关引还。五代梁贞明二年，蜀将王宗播自秦州出故关，攻陇州，寻引归。六年，蜀将王宗俦等伐岐，出故关，壁于咸宜，入良原咸宜，见陇州。良原，见泾州灵台县，复攻陇州，不克。汉乾�坛酰�王景崇以凤翔叛附蜀，蜀将韩保贞赴援，出新关，军于陇州。宋建炎四年，张浚败绩于富平，金人遂逾陇关，取秦、巩诸州。绍兴十年，杨政自巩州入陇关，拔陇州，取岐州诸屯。明初，徐达克陇州，逾陇关，秦州、巩昌遂下。《纪胜》云：大震关，西汉时置。《地道记》所称汉置陇关，西当戎翟者也世传汉武帝登陇经此，遇雷震而名。俗歌曰：震关遥望，秦川如带。陇关之名大震，旧矣。宇文周天和中避讳，改关曰大宁，亦曰陇山关。隋唐复为大震关。唐薛逵改筑新关于陇山上，西去故关三十里，控扼要道，与故关并为戍守处。秦雍喉嗌，陇关当之矣今大震关曰故关，安夷关曰新关。有故关大寨巡司，两关俱属焉。

龙门、

龙门山，在西安府同州韩城县东北八十里，山西河津县西北三十里，夹河为险，古称津要。《禹贡》：浮于龙门、西河。又曰：导河积石，至于龙门。亦谓之孟门。《战国策》：吴起曰：殷纣之国，左孟门。盖指龙门也今山西吉州有孟门山，《志》以为即龙门之上口。《竹书》：晋昭公元年，河水赤于龙门。《大事记》：周威烈王十三年，晋河岸倾，壅龙门至于底柱。《吕氏春秋》：龙门未辟，吕梁未凿，河出孟门之上。《汉纪》：成帝元延二年，游龙门。今悬崖峻壁，夹河并峙，河经其中，惊涛激浪，震动岩谷，相传大禹所凿也《史记·自叙》：迁生于龙门。《魏土地记》：龙门山，大禹所凿，通孟津河口，广八十里，岩际镌迹尚存。《三都记》：龙门外悬泉而两傍有山，水陆不通，鱼鳖莫上，故江河大鱼有暴腮龙门之困。《水经注》：河水出龙门，以两山夹河而名。晋太元二十一年，后秦姚兴攻河东。故西燕所署河东太守柳恭等临河拒守，兴兵不得济。汾阴薛疆引秦兵自龙门济，遂入蒲坂，恭等皆降。后魏太和二十一年，魏主宏自代北南还，至龙门谓今河津县，遣使祀大禹，寻置龙门镇于此旧《志》：龙门镇，西对夏阳之龙门山。盖置于河东岸也。孝昌二年，以薛修义为龙门镇将。永熙末，高欢破潼关，屯华阴。龙门都督薛崇礼以城降欢。宇文周太和五年，齐将斛律光侵汾北，围定阳今吉州，筑十三城，拓地五百里。宇文宪督诸将自龙门渡河，光退保华谷华谷城，见山西稷山县。宪攻拔其新筑五城。隋大业十三年，李渊起义师，至龙门亦谓河津县。任瑰请从梁山渡河，径指韩城。渊从之《括地志》：龙门之南，即梁山。故龙门亦兼梁山之称。时唐兵盖自龙门渡也。梁山，今亦见韩城县。唐武德二年，李世民讨刘武周，自龙门乘冰坚渡河，屯柏壁见山西绛州。七年，治中云得臣自龙门引河，溉田六千余顷。《通典》：韩城东北有龙门城，极险峻。又有龙门关，盖周齐时攻守处。其地两峰壁立，大河经此，扼束而出，南北盖百余里。关之下，即禹门渡矣。

桥山、

桥山即子午山，亦曰子午岭，在庆阳府合水县东五十里。山绵亘深远。其在延安府保安县东六十里者，亦曰艾蒿岭，以岭多艾蒿也又葭州南六十里有艾蒿坪，亦为桥山东麓。其在�恢葜胁肯刂伪闭撸�则曰桥山，以沮水穿山而过，山若桥然也。相传黄帝葬衣冠于此。《史记》：黄帝葬桥山。汉元封初，北巡朔方，还祭黄帝冢于桥山，释兵须如须，一作凉。《地志》以为山南地名，即此。其在今榆林卫西南境者，则曰桥门。后汉灵帝初，段�μ侄�羌先零等，破之于高平逢义山见平凉府镇原县，追羌出桥门。《水经注》：桥山有长城门，故谓之桥门，一名青岭门。后唐长兴四年，李彝超以夏州拒命，遣军讨之。彝超使其兄阿罗出守青岭门，以拒官军。薛居正曰：自庆州而东北，过奢延泽，至夏州青岭门，即古长城门也。《寰宇记》：桥山南连耀州，北抵盐州，东接延州，绵亘八百余里。盖�埂⒛�、环、庆、延、绥、�弧⒎恢羁ひ兀�皆在桥山之麓。宋人所称横山之险，亦即桥山北垂矣。又沮水出桥山，合于洛水，东西群川，皆会流于山下，俗亦谓其地为川东、川西。

嶓冢、

嶓冢山，在汉中府宁羌州东北四十二里。《禹贡》：嶓冢导漾。是也。《山海经》以为鲋��山。《水经注》：沔水出武都沮县东狼谷中沮县，今略阳县。狼谷，盖即嶓冢之谷。狼谷，即嶓冢之异名矣。薛氏曰：陇东之山，皆嶓冢也。《唐六典》：山南道名山曰嶓冢又秦州西南七十里有嶓冢山，则西汉水所出。

西倾、

西倾山，在洮州卫西南二百五十里。《禹贡》：西倾因桓是来《寰宇记》：桓水自吐谷浑界流入洮州境。是也。一名{山强}台山，又为强山，亦曰西强山，或谓之马寒山。刘宋景平中，吐谷浑王阿豺升西强山，观垫江源，即此山也。《沙州记》：洮水与垫江水俱出氵强台山氵强与{山强}通，山南即垫江源，山东则洮水源也垫江水即阶、文之白水。郭景纯曰：自西倾山东南流，入汉而至垫江。故段国以为垫江水，盖即《禹贡》之桓水。隋大业三年，裴矩撰《西域图记》，从西倾以去，纵横所亘，将二万里，盖以西倾为内外之界也。《唐六典》：陇右道名山曰西倾今临洮府西南百五十里有西倾山，巩昌府漳县西北八十里亦有西倾山，皆非《禹贡》之西倾也。

积石、

积石山，在西宁卫西南百七十里。《禹贡》：导河自积石。是也。《水经注》：河径积石而为中国河。成公子安《大河赋》曰：潜昆仑之峻极，出积石之嵯峨。俗谓之大积石山。又河州卫西北七十里有积石山，两山如削，黄河中流，西临蕃界，俗谓之小积石山一名唐述山。后汉延禧三年，西羌余众复与烧何大豪寇张掖，校尉段��击之。羌引退，�ψ分�，且斗且行，积四十余日，遂至积石山，出塞二十余里盖自张掖而南，转战至积石，道路纡回，遂至于此，斩烧何大帅，降其余众而还。隋大业三年，平吐谷浑，命刘权戍河湟郡积石镇，大开屯田，捍御吐谷浑，以通西域之路。唐贞观八年，遣李靖等攻吐谷浑。靖督诸军经积石山河源，至且末且末，见甘肃塞外曲先卫，穷其西境。盖积石控据河津，实为西面之险。《唐六典》：积石，陇右道之名山也。

贺兰、

贺兰山，在宁夏卫西六十里。其山盘踞数百里，上多青白草，遥望如骏马。北人呼骏马为贺兰也。山多果实，又产铅，丹崖翠壁，巍然隆峻。唐建中二年，吐蕃请灵州之西，以贺兰山为界，许之。五代唐长兴三年，夏州帅康福奏党项入寇，击败之，追至贺兰山。宋景�桃院螅�赵元昊据有其地，建宫于贺兰山东。今宫垣遗址尚存。庆历四年，契丹主宗真亲帅骑兵十万，济河入夏，遣将萧惠与元昊战于贺兰山北，败之。又皇�坛酰�契丹伐夏，获夏主谅祚之母于贺兰山以归。今贺兰屹峙宁夏西北，实为屏障。正统以后，北人入套中，西犯甘、凉，多取道于山后，甚且阑入山南，视为通途。弘治二年，督臣王越袭击于贺兰山后，败之。嘉靖三年，亦不剌驻牧贺兰山后，出设扰边。议者以打��口、赤水墩诸处，可以垛截，若设���型�于山外，而于山南络绎布置，防其冲突，庶宁夏完固，而河西之患亦寡矣。

祁连。

祁连山，在甘州卫西南百里。山甚高广，本名天山，匈奴呼天为祁连也。汉元狩元年，霍去病出陇西，击匈奴，至祁连，斩首三万二百级。《西河旧事》：祁连山在张掖、酒泉二郡界，产松柏五木，美水茂草，山中冬温夏冷，宜牧放，牛羊充肥，乳酪美好。故匈奴歌曰：夺我祁连山，使我六畜不蕃息。是也。今自张掖以西，其大山多以祁连名。

其大川，则有大河、

大河，自西域入西宁卫及河州之境，绕兰州而北，经靖边、宁夏及榆林之境，乃折而南，出龙门，抵华阴，复折而东，周匝三垂，皆大河也。《禹贡》曰：浮于积石，至于龙门、西河，会于渭、�馈Ｓ衷唬旱己踊�石，至于龙门，南至于华阴。禹迹至今未改矣。又龙门以南，河山之会，秦晋之郊也。春秋时，其地属晋，故其力足以拒秦。鲁僖公九年，秦穆公援立夷吾。夷吾请割晋之河西八城与秦《左传》作“赂秦伯以河外列城五”，此从《秦纪》，背约不与。十五年，战于韩，获晋君以归，夷吾献河西地，既而晋复取之。战国初，魏使吴起守西河，秦兵不敢东向。武侯尝浮西河而下，所谓美哉山河之固者也。方是时，魏筑长城，自郑滨洛以北郑，即今华州，有上郡。其后秦数出兵攻魏，魏日以削。秦惠王六年，魏始纳阴晋即今华阴县。八年，魏纳河西地孔氏曰：同、丹二州之地也。丹州，今延安府宜川县。十年，魏纳上郡十五县今延安以北地，而河西之地尽入于秦。《战国策》：扌�盍粑胶�王，魏两用犀首张仪，而西河之外亡。是也吕氏曰：秦孝公用商鞅，取河西地。其尽得河西，则犀首张仪之力也。《吕氏春秋》：吴起去西河而泣曰：君诚知我，而使我毕能，秦必可亡，而西河可以王。今君听谗人之议，而不知我，西河之为秦也不久矣。吴起果去魏入荆，而西河毕入秦，魏日以削，秦日益大。《秦纪》：穆公时，常得河西地，而晋复取之。故孝公元年下令曰：三晋攻夺我河西地。于是出兵东围陕城。十年，东地渡洛此即渭北之洛川，所谓自郑滨洛者也。贾生《过秦》所云“商君佐之，拱手而取西河之外”者也。自秦晋以后，争于关河之交者，其盛衰强弱，无不以是为判。又大河在关中，馈运所资也。《春秋》僖十三年，秦输粟于晋，自雍及绛相继，命之曰泛舟之役。孔颖达曰：秦都雍，雍临渭，晋都绛，绛临汾，繇渭入河，又繇河以溯汾也。汉岁漕关东粟，以给中都官，多至六百万石，大率取于关东诸郡，从河入渭。隋唐都长安，皆溯河为运。而河有三门底柱之险见河南名山底柱，水流湍悍，输挽为劳。隋开皇三年，以长安仓廪尚虚，谓西自蒲、陕，东至卫、汴，水次十三州，募丁运米十三州，华、陕、�稀⒙濉⒐堋�汴、汾、晋、蒲、绛、怀、卫、相是也。于卫州置黎阳仓，陕州置常平仓，华州置广通仓，转相灌输，漕关东及汾晋之粟，以给长安。唐大历中，刘晏为转运使，以江、汴、河、渭水力不同，各随便宜，缘水置仓，转相受给。江船不入汴，汴船不入河，河船不入渭，江船之运积河阴，河船之运积渭口，渭船之运入太仓，岁输粟百余万，无升斗溺者。宋以陕西用兵，欧阳修谓宜按唐裴耀卿之迹，不惮十余里陆运之劳裴耀卿置仓三门东西，亦见河南名山底柱，则河漕通而物可致，且纾陕西之困。明天顺中，延绥多故，杨鼎请循河通饷，且议摘漕粮数千石赴陕谓河南陕州，就令教习山、陕、河南之人。待舟楫通后，乃许回运，且可顺携解盐数十万以充淮课，则国利大有益。郑晓曰：河自蒲州北至龙门，两岸平广，可渡者百余里。此诚关中之襟要，而华阴渭口，又运道之喉嗌也。今详见川渎异同。

汉水西汉水附见、

汉水有二：一曰西汉水，源出巩昌府秦州西南九十里嶓冢山，西南流经西和县北，又南至成县西，接阶州东北境，复折而东南，经成县南，流入略阳县西，谓之犀牛江。又南流经宁羌州东，而合于嘉陵江。此即嘉陵江之上流，非《禹贡》所称汉水也嘉陵江，见四川大川。其自宁羌州嶓冢山东流，经沔县及褒城县南，又东南经汉中府南，又东经成固县及洋县之南、西乡县之北，又东经石泉县南，乃折而南，经汉阴县、紫阳县之西，复折而东，出兴安州之北，又东经洵阳县南、白河县北而入湖广郧阳府界者，此即《禹贡》所云“嶓冢导漾，东流为汉”之汉水也。俗亦谓之东汉水。详见川渎异同。

渭水、

渭水，出临洮府渭源县西二十五里之南谷山，流经鸟鼠山下在渭源县西二十里，过县北，东流经巩昌府北及通渭县、宁远县、伏羌县之北。又流经秦安县南、秦州之北，至州东南清水县西。又东南流经山谷中，入凤翔府陇州南界。又经宝鸡县南，而�Ｋ�自北入焉�舅�出陇州�旧剑�历�狙粝刂帘�鸡县东三十里，入于渭。又东经岐山县及扶风县南，又东经�ハ乇保�而斜水自南入焉。又东流，入西安府乾州武功县南，又东经�汽窍乇薄⑿似较啬希�又东经�合乇薄⑾萄粝啬希�而沣、镐二水自南入焉详见西安府。又东过西安府城北，而霸、�露�水亦自南入焉详见西安。又东历临潼县北、高陵县南，而泾水自北入焉。又东历渭南县北及华州之北，又东历同州朝邑县南，而漆、沮二水亦自北入焉。又东至华阴县北而入于河。《禹贡》：导渭自鸟鼠同穴，东会于沣，又东会于泾，又东过漆、沮，入于河。《汉志》渭水出鸟鼠同穴山，东至船司空见华阴县入河，过郡四谓天水、扶风、京兆、冯翊，行千八百七十里，汉漕渠所经也。元光六年，郑当时言：异时关东漕粟，从渭上度，六月罢，而渭水道九百余里，时有难处。引渭穿渠，起长安，旁南山，下至河三百余里，径易漕度，可令三月罢，渠下民田万余顷，又可得以溉。此损漕省卒而益肥关中之地得�稀Ｉ弦晕�然，令水工徐伯穿漕渠。渠成，水大便利，民得以溉。《淮南子》：渭水多力，宜黍。杜笃《论都赋》：洪渭之流，径入于河，大船万石，转漕相过。是也。建安十六年，曹操击马超、韩遂，自蒲阪渡西河，循河为甬道而南。超等自潼关退拒渭口。操多设疑兵，潜以舟载兵入渭，为浮桥，夜分兵结营于渭南。既而进军，悉渡渭，与超等战，大破之。晋义熙十三年，刘裕伐姚秦，王镇恶等至潼关，请帅水军自河入渭，径趣长安。后魏太和二十一年，自长安还洛阳，泛渭入河。隋开皇元年，诏郭衍开漕渠，引渭水经大兴城北，东至潼关，漕运四百余里，关中赖之，名富人渠。四年，又以渭水多沙，深浅不常，漕者苦之。诏宇文恺凿渠引渭，自大兴城东至潼关三百余里，名广通渠，漕运通利。唐天宝三载，韦坚为运使，规汉隋旧渠，皆起关门，西抵长安，通山东租赋，乃古咸阳壅渭为堰，绝灞�拢�并渭而东，注永丰仓下见华阴县，即渭水入河处，复与渭合《五行志》：元和八年，渭水涨，绝济。太和元年，岁旱河涸。挽漕者掊沙而进，米多耗。咸阳西十八里有兴成堰，秦汉故漕渠也。咸阳令韩辽请疏之，东抵潼关二百里，可以罢车挽之劳。从之。天复四年，朱全忠劫迁车驾于洛阳，毁长安宫室百司及民间庐舍，取其材，浮渭沿河而下。长安自此丘墟，而漕渠之利，亦废不复讲。王氏曰：渭川自大散关以北，达于岐雍，夹渭南北岸，沃野千里，谓之秦川。关中有事，沿渭上下，可度者不一处，战守之宜，所在皆急。此诚都城之襟带、畿辅之堑防也。

泾水�浪�附、

泾水，出平凉府西南四十里开头山之泾谷《淮南子》：泾水出薄洛之山。《华戎对境图》：泾水上接蔚茹水，南流至开头山，乃折而东，东流经府城北，又经泾州北，又东历�怪莩の湎乇保��浪�入焉。�浪�源出凤翔府陇州西四十里弦蒲薮，东北流，入平凉府华亭县南，又东经崇信县北，至泾州城北，又东南过长武县北，而东流合于泾水。泾、�劳�流，过�怪荼保�又东南流经淳化县西南，又南经永寿县东，又南历谷口见醴泉县，至醴泉县东，又东南流，过咸阳县东北，泾阳县南，至高陵县西南二十里，而合渭水。《禹贡》所谓“泾属渭�馈闭撸�是也。《周礼·职方》：其川泾�馈！妒�·公刘》：芮鞠之即芮、�劳�。鞠，水外也。《左传》成十三年，晋师以诸侯之师及秦师战于麻隧在泾阳县西南，秦师败绩。师遂济泾，及侯丽而还刘伯庄云：侯丽在泾阳县境。襄十四年，晋帅诸侯之师伐秦，济泾而次。秦人毒师上流，师人多死乐史曰：济处即今泾阳县之睢城渡。《史记》：秦桓公二十六年，晋率诸侯伐秦，秦军败走，追至泾而还。景公十八年，晋悼公败秦军，追度泾，至��或林而还��或林，或曰即咸林，今华州也。又关中溉田之利，莫如泾水。《汉志》：泾水出�猛飞剑�东南至阳陵入渭阳陵，见高陵县，过郡三安定、扶风、冯翊也，行千六十里。秦始皇初，韩闻秦好兴事，欲罢音疲之，毋令东伐。乃使水工郑国间说秦，令凿泾水，自中山见泾阳县西抵瓠口为渠瓠口，《索隐》曰：即谷口。见醴泉县，并北山，东注洛北山，即九���稀�[B18D]�胫钌�三百余里，欲以溉田。中作而觉，秦欲杀郑国。国曰：始臣为间，然渠成，亦秦之利也。秦以为然，卒使就渠。渠就，用注填阏之水，溉舄卤之地四万余顷，收皆亩一钟六斛四斗为钟。于是关中为沃野，无凶年，秦以富强，卒并诸侯。因命曰郑国渠。汉元鼎六年，左内史倪宽请穿六辅渠，以益溉郑国旁高��仰通之田。太始二年，赵中大夫白公复奏穿渠引泾水。首起谷口，尾入栎阳见临潼县，注渭中，袤二百里，溉田四千五百余顷，因名曰白渠颜师古曰：六辅渠，在郑渠上流之南。白渠，在郑渠下流之南。民得其饶，歌之曰：田于何所？池阳谷口。郑国在前，白渠起后。举�匚�云，决渠为雨。泾水一石，其泥数斗。且溉且粪，长我禾黍。衣食京师，亿万之口。言此两渠饶也。后汉迁雒，而郑、白两渠渐废。晋建兴四年，刘聪使刘曜寇长安。曜陷冯翊，转掠上郡、北地，进至泾阳谓泾水北。渭北诸城悉溃，遂逼长安。义熙十三年，刘裕伐秦。王镇恶自河入渭。秦主泓遣其将姚强等合兵屯泾上以拒之，为镇恶所败。其时，泾水左右皆战地也。宇文周以后，渠堰之利复起。唐永徽六年，太尉长孙无忌言：白渠水带泥淤，灌田益肥美。又渠水发源本高，向下支分极众，若使流至同州，则水饶足。比为碾��用水，泄渠水随入渭，加以壅遏耗竭，所以失利。诏尽毁水上碾��，以利民田。天宝以后，泾、渭之间，屡遭寇乱。广德二年，回纥、吐番逼奉天，还攻泾州，不克，遂涉泾而遁。又是时，势豪之家，多引泾水营私利，民田益困。大历十三年，敕毁白渠支流碾��以溉田。杜佑曰：秦汉时，郑渠溉田四万顷，白渠溉田四千五百顷。唐永徽中，两渠灌浸，不过万顷。大历中，减至六千顷。亩�粢货�，岁少四五百万斛。复两渠之饶，诱农夫趣耕，河陇可复也，岂徒自守而已哉！《元和志》：太白渠在泾阳县东北十里；中白渠首受太白渠，东流入高陵县界；南白渠首受中白渠，东南流，亦入高陵县界。刘禹锡曰：泾水东行注白渠，酾而为三，以沃关中。白渠之利不废，关中可无硗�黾褂且病Ｌ票�历元年，泾阳令刘仁师请更水道。渠成，名曰刘公渠、彭城堰。《宋史》：淳化二年，泾阳民杜思渊言：泾河内旧有石翣，以堰水入白渠，溉雍耀田，岁收三万斛。其后多历年所，石翣坏，三白渠水少，溉田不足，民颇艰食。乾德中，节度判官施继业，率民用竹木为堰，壅水入渠。缘渠之民，颇获其利。然每遇暑雨水骤，堰辄坏。至秋，复以民力葺治，役烦而堰终不固。乞依旧修叠石翣，为暂劳久逸计。诏从之。寻复中止。至道初，度支判官梁鼎、陈尧叟言：郑、白二渠，旧史溉田以万计，今所存不及二千顷。郑渠难兴工，请修三白渠旧迹。诏皇甫选、何亮相度，选等言：郑渠并仲山而东，凿断冈阜，首尾三百余里，连亘山足，岸壁颓坏，堙废已久。度其制置之始，泾河平浅，直入渠口，暨年代浸远，泾河陡深，水势渐下，与渠口相悬，水不能至。峻崖之处，渠岸废久，实难致力。三白渠溉泾阳、栎阳、高陵、云阳、三原、富平六县田，三千八百五十余顷，宜增筑堤堰以固护之。旧设斗门一百七十有六以节水，宜悉缮治。渠口旧有六石门谓之洪门，亦曰洪口堰今亦圮，若复议兴置，则其功甚大。且欲就近度岸势，别开渠口以通水道，令渠官行视疏浚。又泾河中旧有石堰，修广皆百步，捍水雄壮，谓之将军翣，废坏已久。杜思渊常请兴修而不克，仍止造木堰。涉夏水潦，堰辄坏。欲自今溉田毕，即命水工拆堰木置岸侧，充秋季修堰之用。诏行之，于是自仲山南移治泾阳，未几复罢。景德三年，博士尚宾经度郑、白渠。宾言郑渠久废，不可复。今自介公庙在泾阳县北回白渠洪口，直东南合旧渠，以畋泾河，灌富平、栎阳、高陵等县，经久可以不竭。工毕，民果获利。景�倘�年，漕臣王沿言：三白渠溉田数万顷，今才及三千余顷，宜以时修治。又郑白渠皆上源高处为堰，沿渠立斗门，多者至四十余所，以分水势，其下别开小渠，分以溉田。其作堰之法，用石，锢以铁，积之于中流，拥为双派。南流者仍为泾水，东流者酾为二渠。故虽骇浪，不能坏其防。诏从其言，修三白渠。熙宁五年，诏三白渠为利甚大，又有旧迹，可极力修治。是年，泾阳令侯可议凿小郑渠引泾水，高与古郑渠等。又都水丞周良孺言：自石门北开二丈四尺，堰泾水入新渠，可溉田二万余顷。开至临泾泾阳县西三十里泾水南，有临泾镇，就高入白渠，则水行二十五里，利益广。开至三限口五十余里，接云阳，可溉田三万余顷。诏如其议，自石门至三限，合白渠兴修，既而复罢。六年，复诏修举。大观四年，丰利渠成见泾阳县，疏泾水入渠，下与白渠会，溉泾阳、醴泉、高陵、栎阳、云阳、三原、富平七邑之田，总二万五千九十有三顷。《元史》：宋熙宁中，修白渠故迹，自仲山旁开凿石渠，从高泻水，名丰利渠。大统八年，泾水涨，毁堰塞渠，复疏导之。至大初，御史王琚请于丰利渠上更开石渠。从之。至正三年，以新渠堰坏，导流益艰，乃复治旧渠口堰。成，凡溉农田四万五千余顷。前朝洪武中，耿炳文守西安，修筑泾阳洪渠诸堰，以溉民田，繇是军需无缺。永乐以后，屡经修治。成化中，项忠、余子俊、阮勤等并凿石通水，引泾入渠，谓之广惠渠。白渠之利，得以不废。水分三限旧《志》：自仲山下截泾河，筑洪堰，引入白渠，下至泾阳县北白公斗门，分为三限，宋元以来旧迹也：上限入云阳、三原、栎阳亦曰北限；中限入三原、高陵、栎阳；南限入泾阳，皆立斗门以均水，凡一百三十五处《志》云：三限闸在泾阳县北五里，北曰大白，中曰中白，南曰南白。大白之下为邢堰。堰之上，渠分为二：北曰务高渠，南曰平皋渠。中白渠之下二十里，为彭城闸。渠分为四：北曰中白渠，南曰中南渠，又南曰高望渠，又南曰�Ｄ锨�。中南渠之下，又北分者，曰折陂渠，南分者，曰昌连渠。独南白渠无分。其五县分水，以三限及彭城为要地云。说者谓秦汉时，泾河平浅，古沟浍犹有存者，故引河作渠，直易易耳。年久泾河益深，水势与渠口相悬，必益就上流，然后能引水，而疏凿非故渠，且多石，故其用力尤难。刘麟有言：北随旧址以开渠，南高泾渭之岸，东北杜入河之口，如李冰壅江作堋法，即高陵、栎阳以北，舄卤变为沃壤矣。

洛水、

洛水源出庆阳府合水县北二十里白于山《汉志》云：洛水出北地归德县蛮夷中。又《匈奴传》注：洛水出上郡雕阴泰冒山。一云周时有洛国居此。又《西羌传》：洛川有大荔之戎，归德废城，见庆阳府。雕阴，见延安府甘泉县。东北流经废洛源县见庆阳府，又东经延安府保安县西南，又南经安塞县甘泉县西，历�恢莩嵌�，又南经洛川县西南，中部县东，而沮水入焉沮水自中部县子午岭东南流，而入于洛水也。《唐·五行志》：太和四年，�环凰�漂三百余家，即洛水矣。于是洛水亦兼沮水之称。又南流经宜君县东，而入西安府耀州境。过州西，又南合于漆水漆水自同官县界流经耀州、三原而合洛水，历三原县东北，富平县西北及白水县东，又东南流，经澄城县西，南至同州西《唐·五行志》：开元十五年，洛水溢入�怀瞧降卣捎啵�坏同州城市及冯翊县，漂居民二千余家。�怀牵�见洛川县。又东南流，至朝邑县南而入渭水。《禹贡》：漆、沮既从杜佑曰：洛即漆、沮，盖三水同流也。《周礼·职方》：雍州，浸曰渭洛。《周纪》：西伯献洛西之地于纣。即此洛水也。于春秋时，与泾、渭并为三川。《国语》：幽王三年，西周三川皆震。《左传》昭二十二年，苌弘曰：周之亡也，三川震谓西周，韦昭以泾、渭、�牢�三川。杜预曰：泾、渭、洛也。东魏杨休之对高欢曰：河、洛、伊为三川，泾、渭、洛亦为三川。汉刘向云：昔周岐山崩，三川竭，而幽王亡《史记·六国表》：显王三年，秦败韩魏之师于洛阴。又洛河在关中，亦灌溉所有事也。《史记》：武帝时，庄熊罴言：临晋民愿穿洛，以溉重泉以东万余顷故卤地重泉，见蒲城县。诚得水，可令亩十石。于是穿渠，自徵引洛水至商颜下徵，即今澄城县。商颜，杜佑曰：即商原也。岸善崩，乃凿井，深者四十余丈，往往为井，井下相通行水，水颓以绝商颜，东至山岭十余里间。井渠之生自此始。穿渠得龙骨，故名曰龙首渠《括地志》：伏龙寺，在同州冯翊县西北四十里。故老云：汉穿渠得龙骨，因立祠焉。是也。作之十余岁，渠颇通，犹未得饶，后遂废。后周保定二年，亦于同州开龙首渠，以广灌溉云。

洮水、

洮河，出洮州卫西倾山见上，经卫南，东北流，经岷州卫北，又折而北，入临洮府西南境。盘束山中千数百里，始经府城南，又西北入兰州境，合湟水注于黄河。《沙州记》：洮水出氵强台山。氵强台，即西倾也，故洮水亦兼氵强川之名。以其西接黄沙，谓之沙氵强段国云：黄沙在浇河郡西南一百七十里。其沙南北百二十里，东西七十里，西极大阳川，周回数百里都不生草木，荡然黄沙，望之若人委干�掠诘亍Ｆ涠�则为洮氵强。自洮氵强南北三百里中，地草遍是龙须而无樵采。《水经注》：洮水与蜀白水，俱出西倾山见名山西倾。洮水东北流，经吐谷浑中，又东北经临洮、安故、狄道，又北至枹罕而入于河。诸县皆在洮东，洮西悉羌虏所居也。蜀汉延熙十年，姜维与魏将郭淮、夏侯霸战于洮西。胡王白虎又率部落降维。十八年，姜维自枹罕趣狄道。魏将王经前军逆战于故关关在洮水西，盖汉关故址，不利，经度洮水，与维战于洮西，大败。炎兴初，魏邓艾遣王颀等攻姜维于沓中见洮州卫，维闻钟会已入汉中，引还。魏将杨欣自甘松亦见洮州卫追蹑维于氵强川口，大战，维败走。晋咸和二年，凉将韩璞与赵将刘胤，夹洮相持七十余日，为胤所败。胡氏曰：氵强川口，在氵强台山东南，即洮水口也。前凉张骏于此置氵强川郡。后乞伏国仁亦置焉。又吐谷浑为乞伏乾归所败，其王树洛干帅众奔莫何川亦见洮州卫，沙氵强诸戎悉附之。义熙十二年，乞伏炽盘攻秦洮阳公彭利和于氵强川，利和奔仇池。炽盘因置益州，镇氵强川。其地亦谓之南氵强，旧皆吐谷浑地。后魏、后周及隋、唐盛时，皆斥逐吐谷浑，郡县其地。宋时，为羌人所据。元�潭�年，羌长鬼章城洮州以居，熙河总管姚兕、种谊讨之，兵分两路，并洮水而进。兕部洮西，捣讲朱城见河州卫，遣人走间道，焚河桥，绝西援。谊部洮东，使岷州蕃将包顺为前锋，繇哥龙见洮州卫宵济，进至洮州，壁青藏峡同上，大败鬼章兵，复洮州。洮河者，亦陇右西南之巨防矣元朱思本曰：洮河出羊撒岭北，东北流，过临洮府，凡八百余里，与黄河合。羊撒岭，或曰西倾山之支岭也。

西海。

西海，在西宁卫西三百馀里阚る曰：西海东去西平郡二百五十里，亦曰亻零海郦道元曰：古西亻零之地也，亦曰青海，亦曰卑禾羌海阚る曰：金城临羌县西有卑禾羌海，亦曰鲜水海，亦曰允谷盐池，西海则其总名也。海方数百里。汉元鼎四年，先零羌与匈奴通，攻令居见西宁卫，围枹罕。遣将李息、徐自为击平之，始置护羌校尉。羌乃去湟中，依西海盐池。神爵初，西羌叛。酒泉太守辛武贤，请击罕�迷谙仕�上者。又赵充国请治湟�揭晕鞯狼牌呤�所，令可至鲜水左右。元始四年，王莽诱塞外羌献鲜水海元谷盐池，置西海郡。后汉永元中，护羌校尉周鲔等击灭叛羌，西海及大小榆谷见西宁卫无复羌寇。��俞糜相曹凤言：自建武以来，诸羌犯法者，常从烧当种起。所以然者，以其居大小榆谷，土地肥美，有西海鱼盐之利，阻大河以为固，故强大常雄诸种。今者衰困亡逃，宜及此时建复西海郡县，规固二榆，广治屯田，隔塞羌胡交关之路，又植�细槐撸�省委输之役，国家可以无西方之忧。从之，乃缮修故西海郡。晋隆安二年，后凉杨轨叛，起兵攻姑臧，兵败，屯廉川，降于秃发乌孤。轨寻为羌梁饥所败，西奔亻零海，袭乙弗鲜卑而据其地。义熙九年，沮渠蒙逊遣兵袭破卑和、乌啼二部卑和，即卑禾也。二部盖在西海旁。十三年，蒙逊复遣将袭乌啼及卑和部，皆破降之。西魏初，凉州刺史史宁与突厥分道袭吐谷浑，还会于青海。隋开皇初，遣元谐等袭吐谷浑，败之于青海。《隋书》：青海在吐谷浑中，周回千余里。海中有小山，每冬冰合，以良牝马置此山，至来春牧之，牝马皆孕，生驹，号为龙种。青海西十五里，吐谷浑伏俟城在焉。隋伐吐谷浑，得其地，以俗传置牝马于小山上，得龙种，因置马牧，纵牝马二千匹于川谷，以求龙种，无效而止。唐贞观八年，段志宁出西海道，破吐谷浑，追奔八百余里，去青海三十里。既又使李靖出西海道，节度诸军，尽平其地。十二年，吐蕃击破吐谷浑。吐谷浑王诺曷钵遁于青海北。龙朔二年，吐蕃大破吐谷浑，屯于青海。咸亨二年，薛仁贵等击吐蕃，败于大非川，青海遂没于吐蕃。仪凤三年，洮河总管李敬玄击吐蕃，败于青海之上。永隆元年，吐蕃赞婆寇良非川，河源军副使黑齿常之败之，又追破之于青海。二年，赞婆畜牧于青海，常之复掩破之。武后万岁通天初，吐蕃请罢安西四镇戍兵，并求分十姓突厥之地。郭元振议以青海吐谷浑为国家要地，使吐蕃归之，以易四镇十姓，不果。开元十四年，吐蕃悉诺逻寇大斗拔谷见凉州卫，遂破甘州，焚掠而去。凉州都督王君�ǘ绕浔�疲，引兵蹑其后。吐蕃自积石军西归，顿大非川。君�套分�，及青海西，乘冰而渡，袭其辎重而还。三十五年，河西节度副大使崔希逸败吐蕃于青海西。天宝初，陇右节度使皇甫惟明，破吐蕃大岭军，又败之于青海。五载，河西陇右节度使王忠嗣与吐蕃战于青海、积石，皆大破之。七载，哥舒翰为陇右节度使，筑神威军于青海上。吐蕃来攻，翰击破之。又筑城于龙驹岛，时有白龙见，因号应龙城。吐蕃不敢近青海。明年，翰遣谪卒二千戍龙驹岛，冬冰合，吐蕃大集，戍者尽没。自是以后，中原多故，青海不复为王土。明正统以后，逋寇窜集于青海。论者常引为西顾之忧云。

其重险，则有潼关、

潼关，在今西安府华州华阴县东四十里，东至河南阌乡县六十里，古桃林塞也。《左传》文十三年，晋侯使詹嘉处瑕瑕，见山西猗氏县，守桃林之塞。杜氏曰：桃林，在弘农华阴县东，潼关是矣。自函谷至斯，高出云表，幽谷秘邃，深林茂木，白日成昏。又名云潼关，亦曰冲关。河水自龙门冲激至华山东也。王氏曰：自灵宝以西今河南灵宝县、潼关以东，皆曰桃林。自崤山以西崤山，见河南名山三崤、潼津以南，通称函谷。范雎谓左关坂即崤函也。苏秦曰：秦东有崤函之固。贾生《过秦》亦曰：秦孝公据崤函之固者也。《史记》：周慎靓王三年，楚、赵、魏、韩、燕同伐秦，攻函谷关。秦出兵逐之，五国之师皆败走。秦始皇六年，楚、赵、魏、韩、卫合从伐秦，取寿陵胡氏曰：寿陵在新安、宜阳间至函谷，败还。林氏曰：春秋时，崤函晋有也，故能以制秦。秦得崤函，而六国之亡始此矣。当苏秦之约从也，山东六国共攻秦，至函谷关。秦出兵击六国，六国皆引而归，岂非入险不可犯耶？沛公伐秦，不从函谷入，乃引而南袭攻武关，破之，诚畏其险也。及沛公军霸上，项羽引军而西，或说沛公亟守函谷关。既而项羽破守关兵，至鸿门《本纪》：时项羽至关，不得入，使黥布先从间道破关下军，遂得入，至咸阳鸿门。鸿门，今见临潼县。此非函关不足恃也？沛公方弱，阴欲贰于羽，而外不能与抗，虽守亦不固也。张良劝都关中，则云：关中左崤函。《淮南子》：九塞，崤坂其一也。《五行志》亦云：函谷关拒山东之险，地利乌可忽欤？《括地志》：函谷故关，在陕州桃林县南十一里今河南灵宝县。有关城在谷中，深险如函，因名。其中劣通，东西十五里，绝岸壁立。其上柏林荫谷中，殆不见日，荀卿谓之松柏之塞。西去长安四百里。秦法：日入则闭，鸡鸣则开。汉初因其制，置关都尉守之。景帝初，吴楚谋叛，吴遣其臣应高说胶西王�≡唬和跣叶�许之一言，则吴王率楚王略函谷关，守荥阳敖仓之粟，拒汉兵，治次舍，须大王矣。武帝元鼎三年，从杨仆言，徙故关于新安东界，以故关为弘农县，东徙盖二百里，谓之新关今见河南新安县。王莽居摄二年，关东翟义等兵起，遣其党武让屯函谷关。东汉初，王霸屯函谷关，击荥阳、中牟贼，平之。此新关也。王元说隗嚣曰：请以一丸泥，东封函谷关，图王不成，其弊犹足以霸。杜笃《论都赋》云：关函守��，山东道穷��，�┕兀�见蓝田县。此仍据故关言之。班固《西都赋》：左据函谷二崤之阻。张衡《西京赋》：左有崤函重险桃林之塞。此兼新故关言之也。桓帝初平二年，校猎上林苑，遂至函谷关。延熹九年，复幸函谷关。灵帝光和五年，校猎上林，历函谷关，遂狩于广成苑见河南汝州。此皆新关也。献帝初平二年，董卓胁帝西幸长安，出函谷关。是时关犹在新安。建安十六年，曹操破马超于潼关潼关之名，始见于此。是时关已在华阴。盖中间所更置，而史不之载也。《魏志》：建安十六年，曹公遣兵讨张鲁于汉中，关中诸将马超、韩遂等疑惧，同时俱反，部众十万屯潼关。曹公自将击之，与超等夹关而军。既而自潼关北渡河，曹公自留南岸断后，马超击之，几不免。诸葛武侯《出师表》谓操殆死潼关，正此事也。魏正始初，弘农太守孟康言，移函谷关，更号大崤关，又为金关。此以关城既移，欲更定新关之名耳新关，谓在新安者。晋大安二年，河间王�刖俦�关中，使其将张方自函谷东犯洛阳。永嘉三年，时南阳王模守关中。模将赵染以蒲坂降刘聪，聪使染等攻模于长安，战于潼关，模兵败，染长驱至下邽下邽，见渭南县。咸和三年，后赵石虎攻赵蒲阪，刘曜驰救，自冲关北济冲关，史误作卫关。虎惧，引退。九年，后赵石生举兵于长安，讨石虎。虎遣其子挺为前锋，向长安。生遣将郭权拒之，战于潼关，挺败死，虎奔还渑池今河南属县。永和六年，苻健遣其弟雄率众先驱，自潼关入。时杜洪据长安，遣兵逆战于潼关北，败走，健遂入关中。十年，桓温伐秦，不克，还自潼关。太元十八年，氐帅杨佛嵩叛，奔后秦。河南太守杨�科诘茸分�，败佛嵩于潼关。后秦将姚宗趣救，�科谝�却。义熙十二年，秦姚懿以蒲坂叛。秦主泓遣姚驴屯潼关。十三年，刘裕伐秦，前锋王镇恶自渑池径抵潼关，檀道济等自陕北渡河，攻蒲阪。秦主泓使姚绍督军五万守潼关，又遣兵救蒲阪。沈林子谓檀道济曰：蒲坂城坚兵多，未可猝拔，不如并力争潼关。若得之，蒲坂不攻自溃矣。从之。姚绍出战，大败。绍复使姚鸾屯大路即三崤路也，以绝道济粮道。鸾分遣尹雅将兵战于关南，皆为晋军所败。绍又遣姚讠赞屯河上以断水道，亦败走。裕寻至潼关，遂克之。既而裕自长安东还。夏王勃勃图取关中，其臣王买德曰：青泥、上洛，南北险要青泥关，见蓝田县。先遣游军断之，东塞潼关，绝其水陆之路，三辅不足取也。勃勃遂遣军向长安，而分命其子昌屯潼关。十四年，长安乱，朱龄石等奔潼关，关中遂入于勃勃。《西征记》：函谷左右绝岸，高十丈，中容一车，沿路逶迤。入函道六里，有旧城，城周百余步，北临大河，南对高山，姚氏置关以守峡。宋武帝入长安，檀道济、王镇恶或据山为营，或平地结垒，为大小七营，滨带河阴。姚氏亦保据山原，阜上尚传故迹。《水经注》：河在关内，南流，冲激关山，因谓之潼关。晋所谓桃林之塞，秦所谓杨华也。又西有潼水，东北注于河。河自潼关东北流，水侧有长坂，谓之黄卷坂见河南阌乡县。傍绝涧，陟此坂以升潼关。潘岳《西征赋》所云：溯黄卷以济潼也。历此出东崤，通谓之函谷关。邃岸天高，空谷幽深，涧道之峡，车不方轨，号曰天险。《西京赋》云“岩�葜芄蹋�襟带易守”者也。宋元嘉二十七年，遣兵北伐，雍州刺史随王诞遣其属柳元景等自南阳北出，入卢氏，拔弘农，进向潼关，遂攻之。魏戍主娄须弃城走，将军庞法起等据之。关中豪杰，所在蜂起，四山羌胡，皆来送款。会王玄谟等自滑台败退，魏军深入，宋主以元景等不宜独进，皆召还。二十九年，复遣雍州刺史臧质，分道向潼关。魏人闻之，遣军屯守。《北史》：魏孝昌三年，关中乱，秦州贼莫折念生遣其党据潼关，既而魏复得之。未几，萧宝寅以关中叛，遣兵守潼关。魏主遣长孙稚等讨之。至恒农，杨侃谓稚曰：昔魏武与韩遂、马超据潼关相拒，遂超之才，非魏武敌也。然而胜负久不决者，扼其险要故也。今贼守御已固，虽魏武复生，无以施其智勇，请分兵自蒲阪而西。从之。稚遂克潼关，入河东。永熙三年，高欢入洛，魏主西入关。欢自追迎之，至弘农，攻陷潼关，进屯华阴。寻退屯河东，使别将薛瑜守潼关。宇文泰复进攻潼关，斩瑜。东魏天平二年，司马子如等攻潼关，宇文泰军霸上以备之。三年，复遣高敖曹趣上洛，窦泰趣潼关。欢军蒲坂，造三桥，欲渡河。宇文泰谋先袭其潼关军。关之左有谷，谓之小关。宇文深请选精锐，潜出小关击贼。从之。窦泰败走，欢军乃退。后周保定四年，宇文护约突厥共伐齐，护军至潼关，遣尉迟迥为前锋，趣洛阳。权景宣帅山南之兵时周人有荆襄之地。山南谓荆襄也，趣悬瓠见河南汝宁府。杨ɡ自邵郡出轵关邵郡，今山西垣曲县。轵关，见河南济源县。大象二年，尉迟迥举兵相州讨杨坚。坚遣将杨尚希将兵镇潼关。隋大业七年，移潼关道于南北镇城间�鼋�音阙兽槛谷，去旧关四里余。十三年，唐公渊济河而西，遣世子建成等将兵屯永丰仓见华阴县，守潼关，以备东方兵。屈突通自河东引兵趣长安，为唐军所拒，东保潼关北城，与唐相持。《唐史》：潼关有南北二关城，炀帝各置都尉守之，谓为都尉南城，都尉北城。唐公初济河，遣建成戍永丰仓，备潼关，别将王长谐遂克潼关南城而守之。既而屈突通谋攻长安，不克，乃保潼关北城，为刘文静所败。北城亦降于唐。天授二年，益移关向北，近河为路。开元十二年，以华州岳祠南为通衢，旧入关而西，路在岳北也。天宝十四载，安禄山陷东都，封常清败走，至陕，谓高仙芝曰：潼关无兵，若贼豕突入关，则长安危矣。陕不可守，不如引兵先据潼关以拒之。仙芝从之。贼至，不得入。既而哥舒翰代仙芝守潼关，屡却贼兵。寻奉诏与贼战于灵宝西原，败绩。贼遂入潼关。玄宗西狩。至德二载，郭子仪自河东遣其子旰等，济河击潼关，破之。安庆绪自洛阳遣兵救潼关，旰等大败。既而子仪将收东京，追贼至潼关，克华阴、弘农二郡，破贼将崔乾�逃阡�关。乾�套弑Ｆ呀颉Ｗ右怯智舱愿吹劝茉艄啬诰�，进收永丰仓见华阴县，关陕始通。杜佑曰：旧关在灵宝县南，今通途反在关北，则旧关非衿束之要矣。今关即天授间所置。其地上跻高隅，俯视洪流，历崤函而至潼津，数百里间，盘纡峻极，实为天险，所谓秦得百二者，此也。河之北岸为风陵津亦见华阴县，又北至蒲关六十里，河山之险，逦迤相属。自此西望，川途旷然，岂非神明之奥区、帝宅之户牖哉？自开元而后，牧华州者多带防御潼关军使，即汉设都尉之意也。乾符三年，王仙芝寇汝州，逼东都，诏凤翔帅令狐�鄯⒈�狩陕州潼关。又小关曰禁谷，亦曰禁坑。广明初，黄巢陷虢州，张承范屯潼关，仅得军二千人，为守御之备。关左有谷，平日禁人往来，以榷征税，所谓禁坑也。贼至仓卒，官军忘守。时汝郑将齐克让，以军万人屯关外，力战，饥甚而溃，遂从谷入。谷中灌木寿藤，茂密如织，一夕践为坦途。明日，贼急攻潼关。关外有天堑，贼驱民千余人入其中，掘土填之，须臾即平，引兵而度。夜，纵火焚关楼俱尽。承范方分兵守禁坑，而贼已入矣。贼夹攻潼关，关上兵皆溃。朱梁开平三年，刘知俊以同州附于李茂贞，又袭华州，以兵守潼关。刘�翁种�，乘间入关，华州降，知俊遂遁。汉乾�坛酰�乱将赵思绾据长安。虢州伶人靖边廷杀州将，驱掠州民，奔思绾，至潼关。守将出击，其众皆溃。又李守贞以河中叛，先遣兵据潼关潼关度河至河中百余里。陕州将王玉复克而守之。郭威奉命讨守贞，自陕州进，分遣别将白文珂自同州、常思自潼关进，寻克河中。宋室南迁，潼关入于金，而永兴六路，遂不可复。嘉定十五年，蒙古木华黎取金河中，遂趣长安，遣安赤将兵断潼关。既而金人尽弃河北、山东关陕，惟守河南，保潼关。铁木真谓金精兵尽在潼关，是也。又降人李昌国言于蒙古曰：金迁汴将二十年，所恃以安者，惟潼关、黄河耳。绍定四年，金人闻蒙古入饶风关见汉中府县，遣徒单兀典行省阌乡，以备潼关。及蒙古围汴，兀典发兵入援，潼关遂入于蒙古。元致和元年，燕帖木儿作乱，迎怀王图帖睦尔于江陵。将至汴，遣孛罗等将兵守潼关，又遣襄阳、邓州兵守武关。既而诸王阔不花等破潼关，克阌乡陕州，别将铁木哥出武关，破邓州、襄阳。又也先帖木儿北渡河中，趣怀、孟，下郡县三十余，横绝数千里。河南河东皆大震，既闻上都陷，乃引还。至正末，元主诏潼关以西属李思齐，潼关以东属扩廓帖木儿。明洪武二年，冯宗异破潼关。太祖曰：潼关，三秦门户，扼而守之，李思齐辈如穴中鼠耳。既而自关以西，次第降下。今有关城，设卫防御，又以备兵使者驻其地。

武关、

武关，在西安府商州东百八十里，东去河南内乡县百七十里文颖曰：在析西百七十里。析，即内乡也，旧为秦楚之衿要。《左传》哀四年，楚人谋北方，司马起丰、析以临上��，使谓阴地之命大夫士蔑曰士蔑，晋大夫也：将通于少习以听命。杜氏曰：丰，丰乡也见河南淅川县。析，析县也见上。上雒，今上洛郡即商州。阴地，河南山北，自上洛以东至陆浑也陆浑，今河南嵩县。《郡县志》商州即晋阴地，误。又今河南卢氏县有阴地城。少习即武关，谓将大开武关道以伐晋。京相�以唬何涔兀�楚通上雒��厄道也。春秋时，武关属晋，非秦有也。秦未得武关，不可以制楚。故穆公之世，秦伐若阝，与楚争商密若阝国本治商密，今内乡县之丹水城。商密近武关也。苏秦说楚威王：秦起两军，一军出武关，一军下黔中，则鄢、郢动矣。楚怀王十八年，秦使人告楚，请以武关之外易黔中地。二十年，齐遗楚王书：王取武关、蜀汉之地，则楚之强百万也。三十年，秦昭王绐怀王会武关，至则闭，执之以归。顷襄王元年，秦出武关攻楚，取析十五城。及秦并六国，东至齐，即墨大夫入见齐王曰：使鄢郢大夫收楚地，则武关可入；三晋大夫收晋地，则临晋之关可入也。秦始皇二十八年，自南郡繇武关归。二世二年，陈涉使其将宋留将兵定南阳，入武关。三年，沛公南出�г�见河南巩县，略南阳，攻武关，入秦。汉元年，遣将军薛欧、王吸出武关，东略地。三年，辕生说汉王出武关，军于宛、叶间宛、叶，俱见河南南阳府。景帝三年，七国反。吴王濞臣田禄伯曰：愿得五万人，别循江淮而上，收淮南、长沙，入武关，与大王会。当是时，周亚夫击反者，将会兵荥阳，发至霸上。赵涉说曰：从此右走蓝田，出武关，抵洛阳，不过差一二日，直入武库击鸣鼓，诸侯闻之，以为将军从天而下。贾谊《新书》：所为建武关、函谷、临晋关者，大抵为备山东诸侯设也。淮南王安谋反，欲发南阳兵守武关矣。武帝太初四年，徙弘农都尉治武关时武关属弘农郡。太史公《货殖传》：南阳西通武关。应劭曰：武关，秦南关也。王莽居摄二年，以东郡翟义兵起，遣逯并屯武关。更始初，遣申屠建等攻武关，析人邓晔于匡起兵应汉，攻武关都尉朱萌，萌降。二年，赤眉扰关中，樊崇、逢安自武关，徐宣等从陆浑关见河南嵩县，两道俱入。后汉建武三年，冯异击破延岑于蓝田。岑自武关走南阳。献帝初平四年，李亻�竦茸髀遥�吕布自武关奔南阳。晋永兴三年，东海王越等遣兵入关中迎车驾，成都王颖自武关奔新野。永嘉四年，洛阳陷于刘聪，豫州刺史阎鼎奉秦王业于密见河南密县。鼎寻奉业自宛趣武关，入关中。永和七年，桓温伐秦，步兵自淅川趣武关，败秦军于蓝田，进至霸上。义熙十二年，刘裕伐秦，遣沈田子等趣武关。明年，田子入武关，进屯青泥见蓝田县。姚泓来战，败之。后魏孝昌二年，汝、颍群蛮断三鸦路按三鸦路，见河南重险，引梁兵围荆州魏荆州治穰城，遣都督崔暹将兵救之，至鲁阳，不敢进。乃别遣将军裴衍等将兵出武关，通三鸦路以救荆州。东魏天平初，高欢遣侯景击贺拔胜于荆州，胜败降梁，东魏遂取荆州。宇文泰遣独孤信出武关，攻东魏兵于淅阳见河南内乡县，遂袭下穰城即是时荆州治。既而东魏复取之。高欢使高敖曹繇武关趣商洛，击宇文泰。敖曹自商山转斗而进，遂攻上洛。又西魏大统六年，东魏侯景出三鸦，将复荆州。宇文泰遣李弼等出武关，景引退。《括地志》：武关山，地门也。唐至德二载，兴平将王难得攻安庆绪于武关，败之，克上洛郡。广德初，吐蕃入长安。郭子仪至商州，发武关防兵收长安。建中四年，朱Г据长安，尚可孤自襄阳入武关赴援，军于七盘亦见蓝田县，败Г兵，遂取蓝田。又是时，江淮朝贡，为淮西李希烈所阻，皆繇宣、饶、荆、襄趣武关。中和四年，黄巢为李克用所败，自蓝田入商山，从武关逸去。五代至宋，皆置兵于此，以为商、洛、宛、邓之防。元致和初，燕帖木儿迎立怀王，遣兵守武关。诸王阔不花等遣将破之，遂引而东。今繇河南南阳、湖广襄、郧入秦者，必道武关。自武关而至长安四百九十里，多从山中行，过蓝田始出险就平。夫武关之于潼关，犹阴平之于剑阁也。然阴平僻而险，武关径且易，故尤能为秦患。《志》曰：武关之西，接商洛、终南之山，以达于岍陇；武关之东，接熊耳、马蹬诸山，以迄于�г�。大山长谷，动数千里，倘逋逃者视为渊薮，秦、楚、梁、豫之间，患未有已也。杜笃云：一夫守垒，千夫沉滞，武关之谓乎？

散关、

散关，在凤翔府宝鸡县西南五十二里。汉中府凤县东北百二十五里有大散岭，置关岭上，亦曰大散关，为秦蜀之噤喉。南山自蓝田而西，至此方尽。又西则陇首突起，�疚驾恿鳌９氐鄙酱ㄖ�会，扼南北之交。北不得此，无以启梁益，南不得此，无以图关中。盖自禹迹已来，散关恒为孔道矣。汉元年，汉王自故道故道即凤县出陈仓，定三秦。说者谓出陈仓必繇散关也《后汉志》注：散关故城，在陈仓县南十里，有散谷水，因名。东汉初，汉中王嘉与延岑战，岑引兵北入散关，至陈仓，嘉追破之。建武四年，公孙述遣将李育等出屯陈仓，将徇三辅，冯异击破之。元初二年，虞诩为武都太守，叛羌遮诩于陈仓崤谷，诩计却之。胡氏曰：崤谷，即今之大散关。建安二十年，曹操讨张鲁，自陈仓出散关，至河池。蜀汉建兴六年，诸葛武侯出散关，围陈仓。宋元嘉十九年，遣裴方明等平仇池。既而魏主焘遣古弼等督陇右诸军，自祁山南入。皮豹子等督关中诸军，自散关西入，俱会仇池，遂取之。梁承圣二年，益州刺史武陵王纪引兵侵荆州，梁主绎求援于西魏。宇文泰曰：取蜀制梁，在兹一举。遂遣尉迟迥自散关伐蜀。后周天和五年，周主西巡，如散关。隋义宁元年，唐公李渊定长安，使姜谟、窦轨俱出散关，抚定陇右。唐上元二年，奴剌党项寇宝鸡，烧大散关，南侵凤州，大掠而西。凤翔节度使李鼎追破之。天宝末，西幸成都，道出散关。光启二年，田令孜劫上自宝鸡幸兴元，以杨晟为兴凤节度使，守散关。�鼓�帅朱玫来追，攻散关，不克。继而玫复遣将王行瑜攻散关，晟败走。行瑜进屯凤州，攻兴州。天复二年，李茂贞劫车驾幸凤翔，朱全忠讨之，军于虢县。遣将孔�纬錾⒐兀�攻凤州，拔之。又拔秦、陇二州，至成州而还。朱梁贞明二年，蜀遣将王宗绾等自凤州大出散关，破岐兵，遂取宝鸡，进围凤翔。五年，又出散关击岐，度渭水，会大雨而还。六年，蜀将陈彦威复侵岐，出散关，军于箭�α�见宝鸡县箭��关。后唐同光三年，郭崇韬伐蜀，自宝鸡入散关，指其山曰：吾辈进无成功，不得复还此矣。长兴元年，石敬瑭入散关，攻董璋于东川。及石晋末，蜀人乘中原之乱，遣兵攻凤州。寻分兵扼散关，以绝北兵之援，凤州降蜀。刘汉初，蜀将张延钊等出散关及陇州，以逼凤翔。王景崇拒却之，又追败之于散关。乾�坛酰�景崇以凤翔叛。蜀兵赴援，军于散关。赵晖攻凤翔，遣别将李彦从击败蜀兵。既而蜀将安思谦复自散关应援，击汉兵于箭�φ�。周显德二年，命凤翔节度使王景攻蜀，自散关入，拔其秦凤诸州镇。南宋初，恒屯重兵于此，以备金人。而金人亦盛兵宝鸡，以当大散之冲。嘉定十年，金人入寇，遣完颜阿邻入大散关，攻西、和、阶、成州。明年，复犯大散关。绍定四年，蒙古拖雷入大散关，而梁洋诸州悉见涂炭。宝�涛迥辏�蒙古主蒙哥南寇，繇陇州入散关，捣蜀口。明初定关中，徐达亦分军自凤翔出散关，下兴元。盖梁益有事，必在散关。入散关而南出褒斜，西走阶、文，蜀亦岌岌矣。《元丰志》：繇长安而至商州，二百余里；从商州至金、洋，皆数百里；兴元去长安，盖千二百余里；自骆谷关至洋州，亦五百余里；惟宝鸡南入大散，至梁州，五百里而近。今皆以连云栈为经途，而大散之势益重矣。

萧关、

萧关，在平凉府镇原县西北百四十里，关中四关之一也《括地志》：萧关，亦名陇山关。襟带西凉，咽喉灵武，实为北面之险。汉文帝十四年，匈奴入朝那萧关，杀北地都尉。至彭阳，使奇兵烧回中宫见陇州，候骑至雍甘泉。景帝三年，吴王濞反书曰：燕王北定代、云中，抟音专，统帅之也胡众，入萧关，走长安。武帝元鼎五年，行幸雍，逾陇，登崆峒，北出萧关，猎新秦中。元封四年，复幸雍，通回中道，遂出萧关。自魏晋以后，关中多故，萧关皆为往来孔道。唐武后久视初，以魏元忠为萧关道大总管，以备突厥。神龙元年，置萧关县。天宝十五载，太子按军平凉，议出肃关，趣丰安见宁夏故灵州所，曰：灵州我之关中也。大中三年，吐蕃以秦、原、安乐三州及原州之石门、驿藏、制胜、石峡、木峡、六盘、萧七关来降安乐州，即故宁夏中卫之鸣沙州。七关，俱见镇原县及固原州境内。五年，白敏中帅�鼓�平党项，乃规萧关，通灵威道灵州、威州之道也，又置武州于此，以控三州七关之险。宋自天圣以后，西夏多事，萧关南北，筑城置戍，几无虚日。明初，徐达繇静宁、隆德至萧关，遂取平凉。萧关诚控扼要地矣。

按：陕西山川四塞，形胜甲于天下，为自古建都重地。雄长于兹者，诚足以奄有中原矣。然外虞羌戎之警，内殷资储之虑，则谈边备、议屯政者，往往聚讼焉。而汉唐成辙，固���腥缫印！逗褐尽罚河褐萦续骸⒍胖窳帧⒛仙教磋希�号称陆海，为九州膏腴。天水、陇西多林木，及安定、北地、上郡，皆迫近戎狄，修习战备，高尚气力，以射猎为先，故秦诗多车马田猎之事。自武威以西，本匈奴昆邪王、休屠王地，习俗颇殊，地广民稀，水草宜畜牧。故凉州之畜，为天下饶。项羽入关，韩生说羽曰：秦地山河四塞，地肥饶，可都以霸。汉六年，田肯说高祖曰：秦形胜之国也，带河阻山，隔绝千里，持戟百万，秦得百二焉。地势便利，其以下兵于诸侯，譬犹高屋之上建瓴水也。后汉建武中，杜笃献《论都赋》曰：西被陇蜀，南通汉中。北据谷口，东阻��岩即崤关。关函守��，山东道穷。置列�韭ぃ�ń偃西戎。拒守褒斜，岭南不通。杜口绝津，朔方无从。此亦足以见雍州之大都矣。又永建初，陇西羌反，校尉马贤击降之。四年，虞诩上疏曰：《禹贡》雍州，厥田惟上，沃野千里。又有龟兹盐池今见故宁夏后卫，以为民利。水草丰美，土宜产牧，因渠以溉，水舂河漕，用功省而军粮足。故孝武、光武筑朔方，开河西，置上郡，皆为此也。乃复三郡，使缮城郭，激河浚渠为屯田，省内都费，岁一亿计。唐筑受降诸城，广事屯田，而边储以足，徭戍减省，岂非雍州饶沃、不必虚中国以事疆埸之明验欤？宋赵鼎曰：经营中原，当自关中始。汪若海曰：将图恢复，必在川陕。淳�淌�二年时，蒙古主蒙哥欲以中州封同姓，命忽必烈于汴京、关中自择其一。姚枢曰：南京河徙无常，土薄水浅，泻卤生之。不若关中，厥田上上，古名天府陆海。忽必烈遂请关中。蒙古主并以河南与之，繇是地广兵强。章俊卿有言：自蜀江东下，黄河南注，而天下大势，分为南北，故河北、江南，为天下制胜之地。而挈南北之轻重者，又在川、陕。夫江南所恃以为固者，长江也，而四川据长江上游，下临吴、楚，其势足以夺长江之险。河北所恃以为固者，黄河也，而陕西据黄河上游，下临赵、代，其势足以夺黄河之险。是川、陕二地，常制南北之命也。