---
---
---
title: 卷五十九
---



◎陕西八

◇巩昌府东至凤翔府陇州六百六十里，南至汉中府宁羌州一千一百六十里，西南至岷州卫二百四十里，西至临洮府二百里，西北至临洮府兰州四百二十里，东北至平凉府固原州六百里。自府治至京师三千六百二十里，至南京二千六百三十里，至布政司一千六十里。

《禹贡》雍州地。春秋时，羌戎所居《括地志》：自陇以西为冀戎、犭原戎、氐羌之地。秦置陇西郡以在陇坻之西也。汉因之。东汉灵帝时，分立南安郡。三国魏亦为陇西南安郡陇西，治襄武。南安，治犭原道。晋因之。后魏为陇西、南安、安阳三郡地，兼置渭州。后周并为南安郡。隋初，郡废。炀帝又废州，复置陇西郡。唐仍曰渭州。天宝初，亦曰陇西郡。乾元初，复故。宝应以后，陷于吐蕃。大中五年，收复景福初，属于李茂贞。五代时，为羁縻之地。宋初因之。皇�讨校�置古渭寨。熙宁五年，升为通远军。崇宁三年，改为巩州。金因之皇统三年，亦置通远军节度。元初始置巩昌府，寻为巩昌路。明初洪武三年，改为府，领州三、县十四。今仍为巩昌府。

府翼蔽秦陇，控扼羌戎。东汉初，隗嚣据陇西，动摇三辅。诸葛武侯伐魏，欲先取陇右，结连羌夷以图关中。魏亦以为重镇。邓艾尝云：狄道今临洮、陇西、南安、祁山，各当有守。盖其地山谷纠纷，川原回绕。其俗尚气力、修战备、好田猎、勤稼穑，自古用武之国也。诚于此且耕且屯、以守以战。东上秦陇而雍岐之肩背疏，南下阶成而梁、益之咽喉坏，西指兰会而河湟之要领举。巩昌非无事之地矣。是故，唐初入长安，即遣军安抚陇右。而秦、凉之藩篱秦谓薛举，凉谓李轨，以次摧坏。天宝以后，吐蕃窃有其地，窥伺畿辅，大为唐患。宋人议复河湟，置通远军以经略之，而熙河遂为内地。蒙古并有巩昌，南窥蜀口，而宋之西边，遂不支矣。夫欲保关中，先固陇右，欲固陇右，巩昌岂非都会之所哉！

陇西县附郭。汉犭原道县地。后汉中平五年，析置中陶县，属南安郡。晋因之。后魏属南安阳郡。隋开皇初，郡废，改县曰内陶，寻又改曰武阳。十年，又改为陇西县，属渭州。唐因之。宝应以后，没于吐蕃。宋为古渭寨，属秦州。熙宁中，为通远军治。元�倘�年，复置陇西县，为巩州治。金因之。元为巩昌府治。今编户三十二里。

○襄武城府东南五里。汉置县，属陇西郡。后汉因之。魏为陇西郡治。蜀汉延熙十六年，姜维围魏襄武，不克。晋陇西郡亦治此。后魏因之。又于县置渭州，以水为名也。隋亦为渭州治。大业初，为陇西郡治。唐因之。宝应以后，没于吐蕃，县废。宋巩州移于今治。今郡城周九里有奇，门四：东永安、南武安、西静安、北靖安。环城有濠，称为险固。

犭原道城府东南二十五里。犭原，音桓。应劭曰戎邑也。《史记》：秦孝公元年，西斩戎之犭原王。汉置县，属天水郡，骑都尉治此。东汉属汉阳郡。灵帝时，为南安郡治。魏因之。蜀汉延熙十六年，姜维围魏南安，不克。晋南安郡亦治此。西秦乞伏氏时，尝置东秦州治焉，亦曰南安郡。宋元嘉三年，夏赫连昌遣其叔韦代攻西秦南安，拔之。既而复为秦所据。八年，赫连定复遣韦代攻秦王暮末于南安，暮末穷蹙出降。后魏时，改郡曰南安阳郡，县亦曰桓道县。隋郡废。又省县入陇西。

新兴城在府西南二十里。亦汉犭原道县地。后汉中平五年，析置新兴县，属南安郡。魏晋因之。后魏属广宁郡。后周郡废。隋并县入陇西。杜佑曰：汉灵帝析汉阳郡置南安郡，领犭原道、中陶、新兴三县。皆今陇西县地是也。

○仁寿山在府城南。逶迤二百里。又南十五里为赤觜山，山下旧有赤觜镇。○马鹿山，在府南八十里。四围石崖甚险，戍守要区也。又莲峰山，亦在府东南八十里，与马鹿山并峙，有五峰分列。《通志》以为即马鹿山。

赤亭山在府西五十里。以近赤亭川而名。又府西四十里有首阳山。山当往来通道，有关在其上。又有三岩山，在县西北十里。其上宽平可耕。《通志》作三品石山，谓山腹有三巨石，列如品字。○八角山，在县北八十里。以山三岩层峙而名。

武城山在府东南。姜维攻祁山不克，自董亭趣南安。邓艾拒之于武城山。即此。《水经注》：渭水过犭原道县南，又东径武城县西，武城川水入焉。盖以山名县也。武城县，盖后魏置，旋废。故《志》不载。○桃花山，在府东三十里。

薄寒山在府西南。唐会昌二年，吐蕃将论恐热举兵自洛门川至渭州，击其国相尚思罗于薄寒山。思罗西奔松州。四年，论恐热攻鄯州，为镇将尚婢婢所败，走保薄寒山。或曰，山盖近岷州境。松州，今四川松潘卫也。

高田谷在府东。宋元嘉七年，西秦暮末为河西王蒙逊所逼，请迎于魏，东如上邽。至高田谷，为夏人所拒，留保南安。即此。或以为即城东三十里之妙娥谷云。

○渭水在城西一里。自临洮府渭源县流入境，经城北，又东历通渭、宁远、伏羌县界，而入秦州境。《志》云：渭水入城，分东西南北四池，前后浚引，以资汲取。又城西十五里有头渠城。西里许有二渠。城东有三渠。皆引渭水分注，下流仍入渭。宋熙宁八年，秦凤提点郑民宪自通远军熟羊寨导渭河至军溉田，是也。今详大川渭水。

赤亭水府东五里。源出府东十五里之东山赤谷，西流经府北，又南入于渭。亦谓之赤亭川。晋永嘉末，姚弋仲起于此，所谓赤亭羌也。太元十一年，姚硕德起兵应姚苌，分据冀城、陇城及南安之赤亭，亦谓之赤水。义熙十一年，西秦王炽磐遣兵击南羌弥沮康薄于赤水，降之，以王孟保为略阳太守，镇赤水。宋元嘉四年，炽磐置梁州于此。既而仇池杨玄遣其党苻白作围秦梁州刺史，出连辅政于赤水，破之。

广阳水出府西南九十里之西山，东北流，注于渭。又有漓水，出府西南四十里之石门山，下流亦入于渭。又洛门水，章怀太子贤曰：在陇西县西南，东流入漳县，又东入伏羌县界，下流入于渭水。

南河府南二十里。源出荆谷中，北流入渭。○六泉，在府东南五里。《地记》：东晋太元十一年，西秦乞伏国仁帅骑兵袭鲜卑三部大人密贵等于六泉。即此处也。胡氏曰：六泉，当在高平境内。

○首阳关在府西首阳山上。又府南有赤水三关，又西南有后川、药铺二关。○锦布隘，在府北六十里。其地有锦布峪，因名。境内又有沙湾口、截道澜、安乌隆等隘。澜，一作深。

董亭在府西南。三国魏甘露元年，姜维出祁山，闻邓艾有备，乃回从董亭趣南安，是也。又宋元嘉十二年，仇池杨难当使兄子保宗镇董亭。董，或作童。

熟羊寨府北四十里。又府北二十五里有三坌堡，俱宋置。

五溪聚在府东。《后汉志》注：襄武有五溪聚。建武十年，来歙破羌于五溪，是也。《陇西记》：襄武有五溪，杨盛分羌为五部，错居溪旁。每溪为五聚，于是有五溪之号。

山坌驿府西南九十里。《舆程记》：自山坌驿而西南七十里，为酒店子驿。又八十里，即岷州卫矣。又甸子川递运所，在府北四十里。又二十里为锦布峪递运所。《通志》：府治东北有通远驿，城北二里为北关递运所。

安定县府北百八十里。西至兰州二百四十里，北至靖虏卫三百里。本唐渭州西市贸马之所。宋元丰中，筑定西城，属通远军。金大定中，改为定西县，属巩州。贞�讨校�升为定西州。元因之，后改为安定州。明初，改为县。今城周九里有奇，编户十九里。

○定西城在今县南。宋元丰四年，以兰州西使城为定西城。南去通远军百二十里。明年，并入通远军，复以汝遮堡为定西城。七年，夏人围定西城，熙河将秦贵败却之。即今县治。

安西城在县北二十七里。宋绍圣三年，章��进筑汝遮堡地，赐名安西城，为戍守处。金贞�讨校�升为安西县，属定西州。元省。○通西城，在县南四十八里。本宋之通西寨。金升为县，属定西州。元省。

○兴原山在城东二里。又东三里为照城山。其支曰兴云山。绕城东北，又东回一里，曰凤凰山。○西岩山，在城西二里。城南一里有南安山，以地旧属南安郡而名，俗呼庙坡山。以上群山，皆相联接，蜿蜒甚远。

双峪岭县南五十里。又南四十里为胡麻岭。相传张骞自西域还，种胡麻于此而名。《志》云：县北百里有北乱山。其山形势百出，稠叠难状，因名。

车道岘在县北百余里。又有沉儿峪，在其南。明初，徐达败王保保于此。○青岚峪，在县东三十里。又县西十里有锦鸡原。

○西河在县西二十里。县西北六十里有甸子川。西河源于此，流绕城西。又东河出县南四十里。麻子川流绕城东。东河味苦，亦曰苦水。西河味甘，亦曰甘水。二水交流，东西二十里，南北三十里。其间物产繁盛，实为民利。西河上有桥，曰西土桥。○暖水，在县西五十里。隆冬不凝。俗呼横河。县西南三十里有得罗川，土脉肥饶，约有千顷。

○�倏诠�城北五十里。路通甘肃，今有�倏谘菜尽！吨尽吩疲合乇卑耸�里，地名关川，西通兰州，北通靖边，实为要区。○乌龙关，在县南东西两河间，亦宋置，南接陇西县。今亦曰乌龙��厄。《通志》：县境有岢岚峪口、大西口、双峪口、峡口，凡四隘。

平西寨县北六十里。本名青石峡。宋绍圣四年，进筑、赐名。北至会宁关四十四里。金亦为平西寨，属会州。元因之。明初洪武二年，元故将扩廓袭兰巩境内。三年，遣徐达等御之，达至平西，扩廓退屯车道岘，既而明军为所败。《宋志》：平西寨北四十里，即会宁关。今关见靖边卫。

渚水驿县西北百二十里。《舆程记》：自县西北六十里至秤钩湾驿。又六十里至渚水驿。又七十里为定远驿。又西北五十里而至兰州。《通志》：县治北有延寿驿，东六十里有西巩驿，南七十里有通安驿。又好地掌递运所，在县南四十里。

会宁县府北二百二十里。西南至安定县五十里，北至靖边卫二百七十里。本陇西县地。金人尝于此置西宁县，兼置西宁州。州旋废，以县属会州。元徙州治此，寻以县并入州。明初为会宁县。今城周五里，编户十二里。

○西宁城即今县。金人置县于此。《志》云：县东二十五里又有西宁城。城有三，俗呼为西宁连城。宋宣和中，尝置刺羌城于此。

○桃花山县东南五里。土石皆赤如桃花。又城南十里有白土峰。又南十里有青土峰。《物产志》：县产五色土，可资藻绘。《志》云：县东二里有鸦坌山。

铁木山县西北百里。又县东北百里有屈胡山，皆高险，为县境之屏障。

○响河在县东百里。水出悬崖下，潺急触石，声闻数里，北流入于黄河。○南河，在县城南。本名〈广禾〉坌河。〈广禾〉，读麋。又城东三十里有松树坌河。皆东流合于响河。

什字河在县东五十里。源出县东之隐山谷。又米峡河，出县南六十里之蒸饼山谷中。今冏寺牧场也。《志》云：县境之水，悉北流，经靖边卫境，入于大河。

○青家关县东九十里。有巡司戍守。并置递运所及青家驿于此。又县东四十五里有翟家嘴递运所，为往来必繇之道。《通志》：县治东有保宁驿，县北九十里有乾沟驿。又北九十里为郭城驿。

通渭县府东北六十里。西北至安定县百五十里，东南至宁远县六十里。本唐陇西县地。宋元丰中，置通渭县。崇宁五年，废为寨。金复升为县，属巩州。今编户十六里。

○甘谷城在县东五十里。宋熙宁初，曹玮置城于此，为戍守处。金于此置甘谷县，属秦州。元废入通渭县。《元丰志》：城在秦州西百八十五里。

甘泉城在县东北九十五里。宋元丰中，置城于此，为戍守要地。又有堡川城，在县东北八十里。东至甘泉城十八里。宋政和六年置。金废。

○照城山在县城北渭水上。城西南二里有发云山，其高俯瞰城中。《志》云：县南二里有屏风山。山阴有洞，深数百丈，可以保守。上有东岳庙，俗名庙山。又十八盘山，在县西南五十里。山路险阻，经十八盘乃得上云。○笔架山，在县东北二百里。《志》云：山连延甚远，几二三百里。有五峰萃��律，县之主山也。又艾蒿山，在县东北五十里。又东四十里有斗底山，其形如斗。《志》云：县东南八十里有蔺家峡，水经其下，有二十四渡。

○渭水在城北。自陇西县流入境，又折而东南，入宁远县界。

华川水县西八十里。东流经城南，入于渭。其间四围平坦，草茂水清。明置安定苑，为牧圉之所，隶苑马寺。又有海子川，在城东三十里。中川，在城西十五里。俱合华川水流入于渭。

甜水河城西北七里。出甘谷，引流入城，籍以取汲。又西十三里为锦鸡峡水，其下流俱入于渭河。

○华川关在县南华川水上。又县境有石门关、闭门关。○兰峪隘，在县东南八十里。其地有兰家峡也。又县境有田家硖、砥石硖、谈家硖、石嘴硖、袁家硖、金带硖，凡七隘。

漳县府南七十里。西南至岷州卫一百八十里，汉襄武县地。后汉置障县，仍属陇西郡。永元初，封耿秉为侯邑。晋属南安郡。西秦暮末置广宁郡。后魏改为彰县，广宁郡治焉。西魏又改郡为广安郡。后周郡废。隋复为障县，属渭州。唐因之。天授二年，改为武阳县。神龙初，复故。广德后，陷于吐蕃。宋熙宁六年，置盐川寨于此，后改为镇。金亦为盐川镇，属巩州。元至元十七年，置漳县。今编户六里。

○鄣县故城县西南五里。后汉置鄣县，本治此。后魏亦为彰县治。唐没于吐蕃。元因改置漳县，讹鄣为漳也。

盐川城即今县治。宋熙宁六年，置盐川寨于此。开禧二年金人分道入寇，使石抹仲出盐川。又嘉定十三年，四川宣抚司安丙分遣王仕信等会夏人之兵伐金。仕信自宕昌进克盐川镇，会夏人于巩州，是也。宕昌，见岷州卫。

○西倾山县西北八十里。山势绵延，西倾水出焉。或以为《禹贡》之西倾山，非也。○箭�ι剑�在县西南三十里。山有两峰，高险插天，因名。又县南三十五里有三岔山。县西北十里有马铺山。《志》云：马铺山在县西北十五里。四围石崖，居民避兵处。

○漳水县南三里。本曰鄣川。《水经注》谓之彰川，从后魏县名也。源出县西木寨坡。木，一作立。西倾山之西倾水，自县西北注之。箭�ι街�东�汗人�，自县西南注之。并流而东北，以入于渭。○洛门谷水，在县东北。自陇西县东南流，经县境，又东北流而入伏羌县界。

盐井在县城内。旧有井煮水成盐，宋因置盐川寨。

宁远县府东九十里。唐陇西县地。宋元�讨校�置宁远寨。崇宁三年，升为县。金仍废为寨。元至元中，复置宁远县。今城周不及二里，编户十七里。

○三岔驿县西三十里。明初置。

○广吴山县西二十里。山下有广吴堡故城，宋所置也。又马宗城山，在县南五十里。山下旧有庙儿镇。○石门山，在县东北五十里。四围皆峡，仅容一门，曰石门，山口为要隘处。山下有洞，光映如月，名夜月洞。

箭竿山县西南四十五里。以山峰挺峙而名。又西南二十里为瓜牛山，高五百余丈，周回四里。上有日月空，日月未出，其光先照云。又柏林山，亦在县西南六十里，与瓜牛山相望。又西南十里曰水溪山。○太阳山，在县南百二十里。有隘可守，曰太阳山口。山出铁，旧置铁冶场于此。

桃花硖在县北五里。两山夹峙，渭水经其中。又有砚石峡，在县东南四十里。有砚石峡口，亦为设险处。

○渭水在城北。自通渭县流入县境。又东南流入伏羌县界。《志》云：县东路有红峪等新旧十三渠，西路有乐善等新旧十四渠，皆引渭溉田，民资其利。又县北五里有桃花峡水，县城南有古流泉水，皆资民溉汲。

广吴水在县西二十五里。《志》云：源自岷州，流绕广吴山下，因名。又有山丹水，亦来自岷州，流经县西十五里山丹铺，因名山丹河。二水并流，北注于渭。

○来远镇县西南三十里。宋置寨，隶秦州。熙宁五年，改属通远军。元丰七年，废为来远镇，属宁远县。开禧二年，金人以韩��胄败盟，分道入寇，使其将完颜���诔隼丛丁Ｓ旨味ㄊ�三年，安丙遣将宋质俊出下城，克来远镇，是也。元以来远镇省入宁远县。下城，今见岷州卫。

鲁班山口在县北四十里。以在鲁班山下而名。县东北又有花崖山、木林峡二口。《志》云：县境鲁班山口而下，有石门、太阳及砚石峡，凡六隘。又有大木树关、马务〔水〕关、水关、文盈关，凡四。

伏羌县府东百八十里。东至秦州九十里，东南至西和县一百七十里。古冀戎地。秦武公十年，置冀县。汉属天水郡。东汉为汉阳郡治。晋亦属天水郡。乱废。后魏太平真君八年，改置当亭县，仍属天水郡。后周复曰冀城县，寻废。隋大业初，复置，亦属天水郡。唐武德三年，改为伏羌县，仍置伏州。八年，州废，县属秦州。广德以后，没于吐蕃，县废。宋建隆二年，置伏羌寨。祥符九年，知秦州曹玮败吐蕃于此。熙宁三年，升为伏羌城。金因之。元至元十三年，升为县。今城周三里，编户十二里。

○冀城在今县东。汉县治此。后汉初，隗嚣据冀。汉将来歙等共攻嚣。嚣卒，子纯复据冀。来歙破落门，纯降。永初二年，叛羌败邓骘军于冀西。又光和末，群盗边章等围凉州刺史左昌于冀，汉阳长史盖勋救却之。建安十七年，马超率羌胡击下陇上诸郡，惟冀城、奉州郡固守，久之乃下。既而郡将赵昂等共谋击超，超败走。晋仍为冀县。大宁初，凉州张茂将韩璞东略陇西、南安之地，保冀城。刘曜遣将攻璞，璞拒却之。寻废。宋白曰：古冀城即唐之陇城县云。又当亭城，在县西南。旧《志》：在秦州西百三十里。今为县境。后魏太平真君八年，以故冀县地改置当亭县。后周废。《水经注》：籍水出上邽当亭西山，东历当亭川。是也。

黄瓜城在县东南四十里。汉陇西郡上邽县地。后魏析置黄瓜县，属汉阳郡。后周因之。隋又以冀城县省入。大业初，复置冀城县，以黄瓜县省入焉。《水经注》：黄瓜水发源黄瓜谷西。东流径黄瓜县北，又东归于籍水。籍水又东径上邽城南，是也。

平襄城在县西南三十里。汉置天水郡治于此。阚る曰：古襄戎邑也。王莽改天水曰镇戎，仍治平襄。更始初，成纪隗崔等起兵应汉，攻平襄，杀镇戎大尹李商。又隗嚣初据平襄，后据冀，是矣。后汉属汉阳郡。永初二年，邓骘遣任尚等讨叛羌，大败于平襄。《献帝起居注》：初平四年，分上郡汉阳置永阳郡，领平襄、清水、略阳等县。曹魏改曰广魏郡。晋属略阳郡。太元十三年，乞伏国仁破鲜卑越质赤利于平襄，获其子诘归。十五年，诘归据平襄，乞伏乾归击之，复降。皆是城也。后魏省。《志》云：伏羌西南有废城。或以为故平襄城也。唐武德九年，于废城置盐泉县，属秦州。贞观元年，改为仪宾县。二年，废。○永宁城，在县西四十里。宋雍熙中，置永宁寨。崇宁三年，升为县，属巩州。金复为永宁寨。元省。

○朱圉山县西南三里，即《禹贡》所载之朱圉也。圉，一作圄。俗名白崖山。又天门山，在县南三里。山有两穴如门，亦谓之天门山口。有事时，置戍于此。○《志》云：县西南五里有大像山，颇高耸，缘阁道以登，上有隗嚣歇凉台。○锦缆山，在县西南三十里。渭水经其下。又有石鼓山，在县南五十里。《志》云：山有石鼓，不击自鸣，鸣则兵起。

狐�鞴�在县东。汉灵帝光和末，汉阳长史盖勋以叛羌围夏育于畜官，驰救至狐�鳎�为羌所败。又秦苻生葬姚弋仲于此。《载记》：狐�鳎�在天水冀县。畜官，盖畜牧所在，在扶风郡界。

三都谷在县西。《水经注》：渭水又东，洛门水与三府谷水注之。三府谷，后讹为三都谷。宋祥符九年，西番宗哥族与��角厮�沟热肟芊�羌寨，知秦州曹玮败之于三都谷，因城伏羌南市，是也。又有吴谷口。天禧元年，宗哥番族来寇，韦复破走之于此。或云：吴谷，在宁远县广吴山下。

○渭水在县北三里。自宁远县流经县界，又东流入秦安县境。○永宁河，在县西南四十里，源出南山中。又有沙沟河，亦在县西南三十里。俱北流入渭。

散渡河在县东北五里。源出通渭县之十八盘山，曲折流入县界，至此入于渭。○洛门川在县西二十里。自陇西县东南流经漳县境，又东北注于渭水。汉落门聚以此名。或讹为木梅川。《志》云：县西有陆田、通济、广济、惠民四渠，溉田数十里。

○落门聚在县西十里，亦曰落门镇。后汉建武十年，隗嚣据冀。冯异攻其落门，未拔而卒。来歙复攻拔之，纯降。《郡国志》冀县有雒门聚，是也。三国汉延熙十三年，姜维攻狄道。陈泰自上邽驰救，进至洛门。维粮尽引还。洛门，即落门矣。唐广德以后，吐蕃得其地，置兵守之。会昌二年，吐蕃国乱，洛门川讨击使论恐热举兵入渭州，侵掠鄯、廓以西。大中五年入朝，遣还，恐热复归洛门川，聚众欲为边患。会久雨乏粮食，乃奔廓州。

定边寨在县东北。宋建隆中置，属秦州。熙宁八年，废为镇，改属陇州。寻复为寨，仍属秦州。嘉定十二年，四川帅安丙遣将宋质俊克来远镇，进败金人于定边城。即定边寨矣。又相近有绥远寨，亦宋初置。熙宁八年，废为镇，属陇州。寻复故。《通志》县有槐树关。

西和县府东南四百里。北至秦州百二十里，东南至宁羌州略阳县三百五十里。汉为天水郡绵诸道地。后魏太平真君二年，置水南县，寻置天水郡治焉，亦曰南天水郡。西魏改郡曰汉阳，又析置长道县为郡治。后周郡废，改县曰汉阳，属成州。隋因之。开皇十八年，复改县曰长道。大业中，属汉阳郡。唐仍属成州。咸通中，改属秦州。宋熙宁七年，改属岷州。建炎五年，岷州徙治县之白石镇，改曰西和州，以长道县为附郭。元至元七年，县并入州。明初，改州为县。今城周四里，编户七里。

○长道城在县西北二十里。西魏置县治此。隋因之。唐天宝末，尝废，后复置。宋建炎中，五路之师败，吴�我岳钣犁魇蒯褐荩�移州治于白石镇。及金人请和，改岷州为西和州。以淮南有和州，故此为西也。《志》云：白石镇城在今县西三里，即汉时有星陨地成白石处。唐宣宗时，始筑镇城于此。宗绍兴三年，王彦败刘豫将郭振于白石镇，复秦州，是也。县旧治此，洪武初始移今治。今县城周四里有奇。

绵诸城在县东北五十里。《史记》：秦自陇以西，有绵诸之戎。《汉志》天水郡有绵诸道。惠帝三年，陨石于绵诸，是也。后汉省。晋太兴初，南阳王保将陈安据绵诸，即故城矣。后魏复置绵诸县，属略阳郡。西魏省入长道县。《水经注》：绵诸水径绵诸城北，又东入于清水。

大潭城县西南三百里。西魏置潭水郡，治潭水县。后周郡废，县属成州。隋因之。唐贞观初，改属岩州。广德后，废。宋建隆三年，复置大潭县，属秦州。熙宁七年，改属岷州。建炎中，五路之师败，关师古聚熙河兵守岷州大潭，是也。宋末废。

水南城在县西南二十里。后魏太平真君二年，置水南县于此，为天水郡治。后周郡废，并废县入长道县。○盐官城，在县东三十里。《志》云：有盐井水与岸齐，味甘美。汉时尝置盐官于此。唐亦谓之盐官镇。又《城冢记》云：县南十八里有石堡城，高百丈，上有石城。城中有石井，深一丈，水色湛然。相传昔人避难于此，开水以饮。敌欲漏其水，左右穿凿不见水脉。

○祁山在县北七里。后汉末，置城山上，为戍守处，城极严固。建安十八年，马超据冀。郡将赵昂等据祁山，以击超。超奔张鲁，引兵还围姜叙于祁山。夏侯渊驰救，超败走。其后诸葛武侯六出祁山，皆攻此城。魏明帝所云“西固祁山，贼来辄破”者也。城南三里有武侯垒，西汉水经其南。《开山图》：汉阳西南有祁山，蹊径逶迤，山高岩险，九州之名�ǎ�天下之奇峻也。汉建兴五年，丞相亮率大军攻祁山。九年，复围祁山，制木牛马以馈运。今武侯垒旁多丰草，犹是时所植。武侯《表》云：祁山去沮五百里，有人万户，瞻其丘墟，信为殷矣。今山西南有南北二岈。古语：南岈北岈，万有余家。武侯出祁山，祁山万户出租五百石供军，是也。延熙十九年，姜维复出祁山。时邓艾已先为之备，维引却。景耀六年，魏将诸葛绪督军，自祁山趣武卫桥头，以截姜维自沓中还蜀之路，不果。晋大兴初，南阳王保称晋王于上邽，寻以饥困，退保祁山。义熙八年，仇池杨盛叛秦，侵扰祁山。十二年，盛拔后秦祁山，进逼秦州。宋元嘉十九年，平仇池。魏人来争，遣古弼督陇右诸军，自祁山南入。复遣别将督关中军，自散关西入，俱会仇池。祁山自昔为陇右襟要矣。县北四十里有屏风峡。宋郭中正以此为祁山之正峰也。

宝泉山县北二十里。上有湫池。又鸡峰山，在县东北十五里。山形如圭，亦名圭峰。○通灵山，《志》云：在县西百四十里。四山环合，二水萦流，有清泉自岩窦飞落，如玉绳云。

黑谷山县南百里，与秦州及成县接境。《志》云：黑谷大山乔木，雄跨数郡，上有黑谷关。宋绍兴中，郡守程俊置。开禧二年，吴曦叛，导金将蒲察贞破和尚原，犯西和州。曦将王喜等方力战，曦忽令退军黑谷，军遂溃，贞入成州。

独头岭在县东南三百里。宋开禧三年，时叛帅吴曦以西和等州降金。兴州将李好义、杨巨源共讨诛曦，谓新帅安丙曰：关外西和、阶、成、凤四州，为蜀要害，盍乘势攻取之。丙即遣好义复西和州。好义进兵独头岭，会忠义及民兵夹击金人，大败之，七日而至西和。金将完颜钦遁去，遂复其城。关外，谓仙人关外也。○塞峡。在县西北。宋元嘉十九年，裴方明败仇池，杨难当别将鲁尚期逐北至塞峡。即此。

○西汉水在县北一里。自秦州废天水县流入境，亦谓之盐官水，以县境旧置盐官也。西南流，入成县境。《水经注》：汉水西南径祁山军南，西流与建安川水会。是也。

浊水在县西南五十里，即白水江也。自岷州流入境，又南流入成县界，又东南入略阳县及宁羌州界，复折而西南，入阶州境。旧《志》云：浊水从长道县穿大潭入阶州。误也。

盐井在县东北八十里。煮水成盐，民资其利。○九龙泉，在县西八里。四时湛然，水旱如一，夏凉冬温，居民引以溉灌。

○石营在县西北二百里。三国汉延熙十六年，姜维自武都出石营，围狄道。又十九年，姜维围祁山，不克，出石营，经董亭，趣南安。即此。○ガ公营，在县西南三里。唐初ガ国公窦轨抚定陇右，尝营于此，因名。

柏关寨在县城内。宋南渡时，置寨于此，以保蜀口。○屏风峡口，在县北九十里。又县有青阳峡、木桥厄，皆为设险处。

成县府东南六百里。东至汉中府凤县二百七十里，东南至略阳县二百十五里，西南至阶州四百六十里。古西戎地。战国时，白马氐居此。秦属陇西郡。汉为武都郡下辨道地。后汉为武都郡治。晋因之。后魏太平真君七年，改置仇池镇。太和十二年，兼置渠州。正始初，改为南秦州。西魏曰成州。隋初，郡废，州存。大业初，改州为汉阳郡。唐亦曰成州。天宝初曰同谷郡。乾元初复故。皆治上禄县。大历后，没于吐蕃。咸通中，复置成州，治同谷县。五代梁初，改曰汶州，李茂贞为朱温父讳也。贞明初，地入于蜀。后唐复曰成州。宋因之。宝庆初，以尝为潜邸升为同庆府。元仍曰成州，以州治同谷县省入。明初，改州为县。今城周五里有奇，编户六里。

○同谷废县即今县治。秦下辨邑也。汉初，曹参攻下辨，即此。寻曰下辨道。后汉移武都郡治焉。建安二十五年，先主进兵汉中，遣张飞、马超屯下辨。曹操遣曹洪拒之。既而先主有其地，亦谓之武街城。景曜末，魏司马昭使诸葛绪出武街以侵汉。《水经注》：武街，下辨县治也。晋大宁初，成晋寿守将李稚攻仇池氐杨难敌于武街，败死。后魏亦为下辨县，属修城郡。又析下辨地置广业郡，领白石等县。西魏改县曰同谷。后周又置康州治焉。隋初，郡废。大业初，州废，县属河池郡。唐武德初，置西康州于此。贞观初，州废，县改属成州。咸通中，始为州治。宋因之。元省。杜佑曰：同谷城，一名武街城，即古下辨也。后魏时，置下辨县，又改曰下阪。盖在今略阳县废修城县之境。王应麟曰：成州内保蜀口，外接秦陇，山川险阻，尝为襟要。

上禄废县县西百二十里。汉置县，属武都郡。后汉因之。晋县废。永嘉末，其地没于杨茂搜。后魏取其地置仇池郡。魏收《志》：太和四年，置仓泉县，仇池郡治焉。正光末，秦州贼莫折念生遣其党杨�」コ鸪乜ぁ６�益州刺史魏子建击败之，即此。《隋志》：后魏置仓泉县，又析置阶陵、丰川、建平、城阶四县。后周以阶陵四县悉并入仓泉县。隋初，废仇池郡。移成州治仓泉。大业初，改县曰上禄，为汉阳郡治。唐亦为成州治。大历后，没于吐蕃。太和中，寄治骆谷城。咸通末，州改治同谷，县废。

骆谷城县西八十里。晋永嘉末，仇池氐杨茂搜所置。宋元嘉四年，仇池杨玄遣其将苻白作围西秦梁州刺史出连辅政于赤水城中，粮尽，民执辅政以降，至骆谷，辅政逃还。十九年，魏取仇池，立杨玄之子保宗为武都王，使拓跋齐与保宗对镇骆谷。保宗谋叛魏，齐诱执之。魏收《志》：正始初，改置南秦州，治骆谷城，领天水等郡。是也。后废。唐太和初，以上禄没于吐蕃，诏修筑骆谷城，为县治。咸通中，废。

仇池城在县西北百里仇池山上。辛氏《三秦记》：山在仓、洛二谷间，常为水所冲激，故下石而上土，形如覆壶，上有池百顷。池左右悉白马氐。惟东西二门盘道可七里。上则冈阜低昂，泉源交灌，煮土成盐，居人盖以万数。《水经注》：仇池山，一名瞿堆。汉水东南流，径瞿堆西，又屈径瞿堆南。绝壁峭峙，孤�对聘撸�登其巅约二十余里，羊肠盘道，三十六回。《开山图》谓之仇夷，所谓积石嵯峨，��岑隐阿者也。上有平田百顷，煮土成盐，因以百顷为号。山上丰水泉，所谓清泉涌沸，润气上流者也。汉武元鼎六年，开置武都郡，治武都县。说者谓天池、天泽在县之西，故谓之都。常璩、范晔云：郡居河池，一名仇池。献帝建安中，有天水氏杨腾者，世居陇右。子驹勇健多计，徙居仇池。其孙千万附魏，魏封为百顷王。千万孙飞龙浸强盛，徙略阳。飞龙以其甥令狐茂搜为子。晋元康六年，茂搜复自略阳率部落四千家还保仇池，宫室�ゲ郑�皆立板屋，自是益强。大宁初，刘曜遣将侵杨难敌，难敌南奔汉中，曜置益州刺史镇仇池。既而难敌复据武都，袭取仇池。永和三年，杨初称藩于晋，因置仇池郡，后又兼置北秦州授之。太和五年，杨纂与其叔统争立，苻秦因遣兵攻之，纂败降秦。置南秦州，改命统为刺史，以其先降于秦也。太元十年，杨定复据仇池，称仇池公，称藩于晋，寻取天水、略阳地自称陇西王。苻丕以定为雍州牧，定寻徙历城，置储蓄于百顷，定故陇右氐也。既而定兼有上邽，自称秦州牧陇西王，使其叔之子盛守仇池。十九年，定为乞伏乾归所败死。盛复称秦州刺史仇池公，分氐羌为二十部护军，各为镇戍，不置郡县。宋元嘉二年，盛卒，子玄继之，仍附于宋。宋以玄为北秦州刺史，镇武都。说者谓时武都移置仇池也。六年，玄卒。弟难当篡立，寻叛宋，侵扰梁、益二州。十九年，遣将裴方明讨之，仇池平。二十年，仇池没于魏，亦置仇池郡，寻又为仇池镇。升明初，氐帅杨文度遣其弟文弘袭陷魏仇池。魏将皮欢喜击却之。《地形志》：真君七年，置仇池镇。太和十二年，为梁州。正始初，改置南秦川，治洛谷城，仍领仇池郡。西魏郡废。后周并废州。《元和志》：仇池因山筑城，四面壁立，峭绝险固，石角外向，自然有楼橹却敌状。上有平地，方二十余里，田百顷，泉九十九源。自晋杨茂搜据仇池百顷，其后浸盛，尽有汉武都地，北侵陇西、天水，南侵汉中，然亦称藩于南北间。后拓跋魏取其武都仇池之地，而杨氏始衰，仅据武兴。正始二年，杨集起等复叛魏，奉其兄子绍先为帝。时魏已尽有汉中，三年遂击杨氏而灭之。事在梁天监五年。盖仇池之兴，始终凡二百一十一年。

建安城在县西。《水经注》云：城在西县界，去仇池百二十里。《通典》曰：在同谷郡西七里，去仇池九十里。《魏书》：太和元年，杨鼠窃据仇池，皮豹子讨平之。诏曰：仇池，国之要藩。从前骆谷置镇，奸贼息心；近由徙就建安，致有往役。可速于骆谷置城。盖仇池与建安远，与骆谷近也。唐同谷郡治上禄也，本名历城。宋白曰：晋元康中，置仇池郡治此。又北有卤城，在故冀县西县之间。马超据冀，郡将姜叙自历城举兵击之，进入卤城。或云，卤城即西城之讹矣。又苻秦将杨定自陇右徙治历城，亦即是城也。其后改曰建安城。后魏置建平县于此，属仇池郡。后周废。

武都城在县西北。或曰在故仇池城东南。汉武都郡县俱治此。后汉曰武都道，属武都郡。晋仍曰武都县。后魏置落丛郡于此。西魏郡县俱废。○白马城，在县西南。本白马氐羌所居，因置城于此。晋太和二年，略阳羌敛岐叛秦，王猛击之，克略阳。敛岐奔白马，猛遣将追擒之。太元十年，西秦乞伏国仁得其地，置白马郡治焉。后魏废。

栗亭城县东五十里。后魏置兰仓县，属汉阳郡。西魏废。唐为同谷县地。五代唐置栗亭县，属成州。宋因之。元初县直隶行省，寻废。○钟提城，在县西北。三国汉延熙十八年，姜维围狄道，不克，退驻钟提。明年，维屯钟提，进攻祁山。胡氏曰：钟提当在羌中蜀之凉州界也。又乐乡城，在县东北。宋元嘉二十年，魏人争仇池，遣其将皮豹子等自散关而西，至乐乡。宋将王奂之御之，败没，遂入仇池。

○宝井山县东南十里。宋石�爸薄冻勤蚣恰肺教瞥で斐酰�迁郡治于宝井。《新唐志》：咸通七年，复置成州，徙治宝井堡。是也。又东南为太祖山。宋李宜《记》云：岩峦耸秀，林壑邃深，下瞰数州，历历可辨者也。

鸡头山县西南十五里。或以为黄帝所登之鸡头，误也。傍有五兄弟山，以五峰突起而名。○泥功山，在县西二十里，县境之名山也。《南齐书》：建武二年，氐寇汉中。杨元秀收合义兵，断贼运道。贼亦遣其南梁州刺史仇池公杨灵珍据泥功山以相拒。四年，灵珍据泥功山归款。《新唐书》：成州没于吐蕃。贞元五年，于同谷西境泥公山权置行州，是也。又有兑山，在废栗亭县北。《尧典》：申命和仲，宅西曰昧谷。郑康成以西为陇西，或又以此山为仲所宅云。又秦州西五十里有崦嵫山，或谓之昧谷，亦谓之兑山。

鹿玉山在县东十里。蹊洞幽绝，或谓之鹿台山。朱梁贞明元年，蜀将王宗翰克固镇，趣秦州。李茂贞将郭守谦与战于泥阳川，蜀兵大败，退保鹿台山，是也。固镇，见汉中府凤县。

方山在县东四十里。祝穆以为晋时武都氐尝据此。按屠飞啖铁据方山，盖陇州之方山原也。○固山，在县东南。先主取汉中，使张飞屯下辨，军于固山。即此矣。

仇池山县西北百里。仇池城在其上，一名百顷山。山下有飞龙峡，以杨飞龙所据而名也。○黑谷山，在县北百里，与西和县接界处也。

鹫峡在仇池山北，亦谓之塞峡。晋太和六年，苻坚遣苻雅等伐仇池，至鹫峡，与杨纂战于峡中，纂兵大败。又义熙六年，仇池杨盛叛姚秦，侵扰祁山。秦王兴遣将军姚恢出鹫峡，秦州刺史姚嵩出羊头峡，右卫将军胡翼度出�境且曰魇ⅰＳ趾笪禾�和二十一年，氐帅杨灵珍以武兴降齐。魏将李崇讨之。灵珍遣其从弟建屯龙门，自帅兵屯鹫峡以拒崇。崇遣别将繇他路袭破龙门，自攻鹫峡，灵珍败走，遂进克武兴。或云灵珍在武兴，则鹫峡当是武兴之鹫峡。胡氏曰：《水经注》仇池东北有龙门戍，而鹫峡在龙门之西南、仇池之北，意灵珍已得仇池也。羊头峡，或云在仇池东。�境牵�今陇州。武兴，见汉中略阳县。

龙峡在县南十里。峡南半山有洞，曰雷洞。宋绍兴初，金人南侵，郭执中集乡豪守此以拒之。○鱼窍峡，在县西二十里。又县东北有观音洞。两山壁立，洞在山半，至为高险。

○西汉水在县东南百余里。自西和县西南流，经县西南，接阶州界，复东南流，经县南入略阳县界。《后汉书·虞诩传》：诩为武都太守，按行川谷，自沮至下辨数十里中，皆烧石剪木，开漕船道，于是水运通利。沮，今汉中略阳县也。《续汉志》：下辨东三十余里有峡，中当水泉生大石，障塞流水，至春夏辄溢。诩使人烧石以水溉之，石皆裂，因镌去石，遂无泛溢之害。

浊水在县西南，即白水也。自西和县西南流，历县界，接阶州北境，复折而东南流，经县西南，又东入略阳县境。《水经注》：浊水经武街城南。今去城甚远。

东河在县治东。源出秦州南入龙峡，又东南至略阳县境，入嘉陵江。即唐元和中、山南节度使严砺通运道、饷成州戍卒处也。又有南河，一名下辨水，出县西南青渠堡，会东河入于龙峡。

六汉水在县西北六十里。源出西和县境，流经县之六汉堡，又西入西汉水。○建安川，在县西百里，自阶州流入境，又东合于西汉水。故建安城以此名。又洛谷川，亦出县西山谷中，经骆谷城下，下流亦入于西汉水。

泥阳川在县东五十里。祝穆云：水自天水谷发源，东南流，至泥阳镇与栗亭水合，东南入徽州界，注嘉陵江。《隋志》：后魏置泥阳县，西魏废入同谷。即此处也。朱梁贞明初，蜀将王宗翰与李茂贞将郭守谦战于泥阳，蜀兵败退，保鹿台山。○万丈潭，在县东南七里。相传鲁有黑龙自潭飞出。一名凤凰潭。县西二十里有黄龙潭，西十里有白龙潭。○裴公湖，在县治西南，唐刺史裴守真所创。旧为一郡之胜，有堤曰云锦堤。

○黄渚关在县北百里，有巡司戍守。《志》云：县东北二百二十里有白环堡，近陇州之白环谷，因名。又堡南十里，有止店堡。

赤亭在县西北。《续汉志》下辨有赤亭。后汉元初二年，虞诩为武都守，羌众攻围赤亭，诩击退之。宋元嘉十八年，遣裴方明伐仇池，破斩杨难当将苻弘祖于浊水。难当弟和退走，方明追至赤亭，又破之。

兰皋戍在县南。萧子显曰：武兴西北有兰皋戍，去仇池二百里。宋元嘉十九年，遣裴方明等伐仇池，杨难当遣其将苻弘祖守兰皋，是也。《元丰九域志》阶州将利县有兰皋镇。

浊水戍在县境，亦曰浊水城。《五代志》：城在上禄县东南、武阶城西北。宋元嘉十九年，裴方明伐仇池，与杨难当将苻弘祖战于浊水，破斩之。二十年，北秦州刺史胡崇之守仇池，与魏人战于浊水，为魏所擒。又是年，宋将姜道盛与仇池杨文德攻魏浊水戍，道盛败死。

龙门戍《水经注》云：在仇池东北。后魏李崇讨叛氐杨灵珍。灵珍于龙门北数十里中伐树塞路，以拒魏兵。崇命别将慕容炬从他路袭破之。今县东有龙门镇，或曰即故龙门戍，苻秦所置。又有西安镇，在县西，宋置。

附见：

巩昌卫在府城内。洪武三年建，辖左右中前后五千户所。又安边守御千户所，在成县城内，嘉靖初建。

秦州府东三百里。东至凤翔府陇州三百五十里，东南至汉中府凤县三百二十里，南至成县二百六十五里，东北至平凉府三百四十五里。

古西戎地。秦始封于此周孝王封秦非子为附庸。今秦亭、秦谷是其处，及并天下，置为陇西郡。汉析置天水郡武帝元鼎三年置，治平襄，王莽末，隗嚣据其地，建武中讨平之。永平十七年，更为汉阳郡治冀。三国魏增置秦州治上邽。晋因之，又改汉阳为天水郡亦治上邽，其后为氐羌所据。后魏仍为天水郡，亦置秦州仍治上邽。隋初，郡废。炀帝又改州为天水郡。隋末，薛举据其地。唐复曰秦州。天宝初，曰天水郡。乾元初，复故初治上邽，后移成纪。大历初，没于吐蕃。大中三年，收复。咸通四年，置天雄节度治此。景福初，为李茂贞所据。五代初，没于蜀，亦置天雄军。后唐平蜀，改为雄武节度。汉初，又为后蜀所取。周显德二年，收复。宋仍曰秦州亦曰天水郡雄武军节度。金因之又改军曰镇远军。元仍为秦州，寻以州治成纪县省入。明亦曰秦州编户四十九里，领县三。今仍曰秦州。

州当关、陇之会，介雍、凉之间，屹为重镇。秦人始基于此，奄有丰岐。东汉初，隗嚣据之，妄欲希踪西伯也。其后，武侯及姜维皆规此以连结羌胡，震动关辅。蜀汉延熙十八年，姜维破魏雍州刺史王经于洮西，进围狄道。魏征西将军陈泰曰：维若以战克之威，进兵东向，据略阳积谷之实略阳，见秦安县，招纳羌胡，东争关陇，此我所恶也。而乃以乘胜之威挫坚城之下，是我破敌之时矣。盖关中要会，常在秦州。争秦州，则自陇以东皆震矣。晋元康以后，关中多事，秦州每为棋劫之势。唐初，薛举据秦州，与唐争关中。举不速亡，则三辅未必能一日无事也。大历以后，秦州没于吐蕃，雍岐之境，烽火相接矣。李茂贞兼有秦州，关中诸镇，岐为最强。其后蜀人得此，数争岐陇。周世宗克秦州，而孟蜀之亡兆已见于此矣。宋人南渡以后，以梁、益为东南上游，拮据蜀口，尝在秦陇间。宋卒弃秦州，五路遂不可复绍兴十年，吴�胃辞刂荩�和议成，割以畀敌。三十一年，吴��收复秦州，旋弃之，以坚和议。虞允文曰：关中天下之上游，陇右关中之上游，而秦州其关陇之喉舌欤。

○成纪废县今州治。《帝王世纪》：伏牺生于成纪。汉置县，属天水郡。后汉属汉阳郡。魏晋仍属天水郡。后魏因之，寻废。后周复置县，属秦州。隋唐仍旧。《唐志》：秦州本治上邽，开元二十二年，地震，移州治于成纪县之显亲川。天宝初，复还旧治。大中初，又移于成纪。宋因之。南宋以后，始移天水军治天水县。金仍置秦州于成纪。元末，县省。又韩公城，即秦州东西关也。宋庆历二年，守臣韩琦以州东西居民军营，皆附城旁，因请筑外城，凡十一里，与内城联合为一。秦民德之，称为韩公城。今城周四里有奇，门四。

上邽城在州西六十里。古邽戎邑。秦武公十年伐邽戎，置县。即此。汉曰上邽县，属陇西郡。邽，音圭。后汉建武八年，隗嚣别将保上邽。帝自将征嚣，幸上邽，既而东还，使耿�巍⒏茄游�上邽。嚣平，改属汉阳郡。三国魏为秦州治。蜀汉建兴九年，武侯出祁山，魏司马懿御之，留兵守上邽，余众悉出，西救祁山。武侯自逆懿于上邽，败上邽守将郭淮等，与懿遇于上邽东。懿敛兵依险，兵不得交，武侯引还，懿等寻汉军后至卤城。卤城，即西城之讹也。又魏正元二年，陈泰屯于上邽，以备姜维。晋亦为秦州治。永嘉末，南阳王保保上邽。大宁初，保故将陈安，亦据此以拒刘曜，为曜所败。咸和三年，曜败于石勒，曜子熙及胤弃长安，走上邽，寻为石虎所败。义熙十二年，赫连勃勃攻姚秦上邽，拔之，毁其城。明年，上邽为西秦所取。宋永初元年，夏人复取之。元嘉四年，夏主昌为魏所攻，自统万奔上邽。七年，夏主定败于平凉，亦走保上邽。八年，上邽为仇池杨难当所取。十三年，入于后魏，亦为秦州治。太平真君七年，金城边固等据上邽东城，攻略西城，秦益二州刺史封敕文击平之。时上邽有东西二城也。《地形志》亦作上封县，避魏主�窒用�耳。隋复曰上邽，仍为秦州治。唐因之。后没于吐蕃。大中三年收复，县仍属秦州。朱梁贞明六年，蜀将王宗俦等伐岐还，分屯上邽是也。宋省入成纪。

天水城州西南七十里。汉上邽县地。唐初析置天水县，旋废。宋复置，属秦州。绍兴初，州没于金，分置南北二天水县，南天水县隶成州，北天水县亦羁附焉。嘉定初，并为天水军。九年，移于天水县旧治。《志》云：天水城南去成县二百二十里。是也。元废。

显亲城在州东南十里，本成纪县地。后汉建武中，分置显亲侯国，以封窦融弟友，属汉阳郡。建安十九年，韩遂屯于此。曹操将夏侯渊袭攻遂，遂败走。晋为显新县，属天水郡。太元十七年，休官权千成据显亲，自称秦州牧，降于乞伏乾归。休官，盖杂夷部落也。后魏仍为显新县，亦属天水郡。孝昌二年，天水民吕伯度叛，其党莫折念生据显亲川以拒之，既而降魏。后周县废。刘�骶湓唬撼杉拖鼐芍涡】哟ǎ�开元中移治敬亲川，即显亲川也。王氏曰：成纪城，在今县北三十里。今县即显亲故城云。

西县城州西南百二十里。秦县。汉初，周勃、樊哙击破西丞，是也。汉亦曰西县，属陇西郡。后汉建武八年，来歙攻隗嚣，入略阳，嚣引军攻之。既而败奔西城，诏冯异、彭岑等围之。彭拥谷水灌西城，城未没丈余，嚣将王元将蜀兵赴救，乘高卒至，力战入城，迎嚣归冀是也。永平以后，县属汉阳郡。晋改为始昌县，属天水郡。后魏时，改置杨廉县。后周废。○戎丘城，在西城西。《水经注》：戎丘城在西城西北。戎溪水径其南。建武八年，吴汉围西城。隗嚣将王捷别在戎丘，登城呼汉军亟退，因自刎以明死守处也。蜀汉建兴六年，武侯使马谡与张�ふ接诮滞ぃ�亲引大军屯于戎丘。即此。

望垣城在州西南。汉县，属天水郡。后汉属汉阳郡。中平二年，张温使董卓讨先零羌。羌人围卓于望垣北，卓走还扶风。即此。陈寿曰：其地有望垣峡，晋废。○罕�贸牵�在州南汉县，属天水郡。�茫�音羌肩反。罕�茫�本金城南二种羌也。师古曰：汉破罕�弥�羌，处其人于此，因以名县。后汉省。

○嶓冢山州西南九十里，此西汉水所出之嶓冢也。其旁有神马山，马池水出焉。《开山图》：陇西神马山有渊池，龙马所生，一名龙渊水。昔人尝于此得马头骨，长三尺，其旁地因名马头。晋义熙十二年，西秦乞伏炽磐遣将镇马头，以逼秦之上邽。即此。

麦积山州东南九十里。状如麦积，为秦地林泉之冠。中又有豆积山，一名麦积崖。北魏正光末，陇右叛乱，东侵岍岐。李苗请固守陇东，命偏将出麦积崖以袭其后。又西魏大统六年，乙弗后自杀于秦州，凿麦积崖而葬之，号曰寂陵。山之北有雕窠谷。相传隗嚣曾据此，有避暑宫。

黑谷山在县西南百里。山盘纡数百里，接西和、成县之间。保秦陇者，以黑谷为要隘。今亦见西和及成县。○吴寨山，在县东八十五里。相传绍兴末，吴��复秦陇，尝置寨于此，山因以名。

孤山在州西北。魏正始三年，秦州贼吕苟儿屯孤山，围逼秦州。元丽击破之。别将李韶复掩击孤山，覆其巢穴，苟儿遂降。胡氏曰：时秦州治上邽，山盖在上邽界。

大寒岭在州西。晋太元二十年，西秦将乞伏益州击苻秦故将姜乳于上邽，乳败之于大寒岭。胡氏曰：岭在上邽县西。○竹岭，在州西南二百里。《水经注》：竹岭水出南山竹岭，东北入籍水。晋元兴三年，西秦乞伏乾归与仇池杨盛战于竹岭，为盛所败。义熙十二年，杨盛逼后秦。秦州上邽守将姚嵩拒却之，追盛，战于竹岭，败死。竹岭之南盖近仇池。胡氏曰：上邽西南有南山竹岭。

射虎谷在州西。东汉建宁二年，段�μ峙亚加诜餐ど剑�羌众溃奔。既而复聚于射虎谷，分兵守谷上下门。�τ谖飨亟崮疚�栅遮之，分兵夹东西山奋击，大破之。凡亭山，杜佑曰：瓦亭山之讹也。射虎谷，盖在西县之东北。

木门谷在州西南九十里。蜀汉建兴九年，武侯围祁山，以粮尽退军。司马懿遣张�ぷ分�。�そ�至木门，蜀人乘高布伏，�ぶ蟹墒付�卒。《水经注》：木门谷水出南山，北流入籍水，以注于渭。胡氏曰：谷在天水县南十里。

金沙谷在州东南。朱梁贞明元年，蜀将王宗绾败李茂贞秦州兵于金沙谷，乘胜趣秦州，至上染坊，秦州迎降。上染坊，旧《志》云：在州南三十二里。

赤谷在州西南七里，有赤谷川。宋嘉定十一年，利州统制王逸复大散关及皂郊堡，进攻秦州，至赤谷口。沔州都统刘昌祖遽命退师，遂溃还。

胡奴阜在上邽故城西。晋大元十一年，苻登攻姚秦将姚硕德于上邽。苌驰救，登与战于胡奴阜，大败苌兵处也。○铁堂峡，在天水废县东五里。汉姜维世居此。峡有铁堂庄，四山环抱。

○渭水在州北二十五里。自秦安县东流入境，循陇山之麓，折而东南，入凤翔府陇州境。今州东五十里有渭水渡。又秦水，在州东六十里。源出小陇山，西入于渭。

西汉水出嶓冢山西南，流入西和县境。其下流合于宁羌州之嘉陵江。今附详大川汉水。○马池水，在州西南嶓冢山下。南流合于西汉水，即所谓龙渊水也。

西谷水在废西县城北。《水经注》：水出西谷，众川泻流，合成一川。东南流，径故西城北，又东南流注西汉水。冯异攻西县，引此水以灌城。或谓之白水，下流入西和县境。亦曰浊水。汉初，樊哙别击西丞于白水北，是也。又谓之杨廉川，隗嚣将杨广守西城，因以名水。广，讹为廉也。

籍水在州南。《志》云：源出州西南九十里刑马山，东流入于渭。《水经注》：籍水出当亭西山，东历当亭川，又东经上邽县南，下流入于渭。是也。杜佑曰：籍水，一名洋水，又名峄水。

段谷水在州西南。《水经注》：上邽南有段溪水。水出西南马门溪，东北流，合籍水。杜佑曰：上邽有段谷泉。蜀汉延熙十九年，姜维与邓艾争武城山，不克。夜渡渭东行，缘山趣上邽，邓艾与战于段谷，姜维大败处也。

长离水在州东。《水经注》：瓦亭水南经成纪县东，历长离川，谓之长离水。汉末，烧当羌据之。夏侯渊击长离诸羌，韩遂来救，渊击破之。即此。○三阳川，在州北二十里，东流入渭。宋三阳寨以此名。

天水湖在州南七里。《秦州记》：郡前有湖，冬夏无增减，故有天水之名。○马跑泉，在州西南四十里。相传唐初尉迟敬德与番将金牙战于此，士卒罢渴，敬德马忽驰，泉遂涌出，因名。明初，徐达定关陇，引兵向秦州，至马跑泉，其守将弃城遁去。

○石榴关州南九十里。又南十里有现子关，当陇川吴山之大路。○白水关，在州西南。《公孙述传》：白水关，在汉阳西县。盖州境亦有白水关。

定西寨在州西北，宋置，领宁西、牛鞍等堡。○三阳寨，在州北四十里。亦宋置。领渭滨、武安、蜗牛诸堡，皆与西夏拒守处也。

安远寨在州西。宋嘉定十三年，四川帅安丙遣将会夏人攻巩州，不克。夏人自安远退师，宋将程信邀之共攻秦州，不从。信亦自伏羌引还。《宋志》：州境有安阳、保安诸寨。

皂郊堡州西南三十里，宋置，有皂祁搏马务。嘉定十年，金人犯皂郊堡，破天水军。明年，又焚大散关，破皂郊堡。既而利州统制帅官军复之。未几，金人合长安凤翔之众，复攻皂郊堡，遂趣西和州。宋守将弃城遁，金人复犯大散关。盖陇右之要区也。○刘沟堡，在州北。宋置。熙宁二年，夏人寇秦州，陷刘沟堡。即此。

刘家圈在州东北。宋绍兴十一年，吴��拔秦州。金将胡盏屯刘家圈，据险自固，前临峻岭，后控腊家城。��进次刘家湾，遣姚仲、王彦衔枚渡河，涉峻岭截坡上。既至，万炬齐发，敌骇愕出战，大败，退保腊家城。攻围垂破，朝庭主和议，乃班师还。

樗泉营在州西北。后汉永初五年，汉阳人杜琦等据上邽以叛。琦死，其党杜季贡等将其众据樗泉营，既而败降于滇零羌，是也。○柔凶坞，在州西南。晋永嘉末，凉州刺史张轨遣其子�氐冉�兵诣长安，尊辅秦王业。秦州刺史裴苞据险拒之，为�厮�败，奔柔凶坞。

诸葛垒州东二里。俗谓之下募城。旁有司马懿垒，俗谓之上募城。汉建兴中，武侯攻天水，司马懿拒之。此其对垒处也。○地纲，在州西南故天水及长道二县境。宋绍兴中，吴��以地势平衍，敌骑入犯纵横无碍，乃建地纲于平田间，纵横凿为渠。每渠阔八尺，深丈余，连绵不断如网。后金人来犯，骑兵始不得肆。

新店在州西。宋建炎二年，金将娄宿陷秦州、犯熙河，经略使刘维辅逆败之于新店。即此。○高桥，在县南一百二十里接成县境，今有巡司戍守。

秦安县州西北九十里。东北至平凉府静宁州百八十里。汉陇县地，属天水郡。晋为新阳县地。后魏为略阳县地。隋为陇城县地。唐因之。宋为纳甲城。金正隆中，置秦安县，属秦州。元因之。今县城周三里有奇，编户十里。

○陇城废县在县东九十里。汉陇县，属天水郡。后汉属汉阳郡，为凉州刺史治。晋县废。大宁初，南阳王保故将陈安保陇城，刘曜攻拔之。即此。后魏置陇城县，为略阳郡治。后周以阿阳县并入，又改县曰略阳。隋开皇二年，郡废，改县曰阿阳。六年，复为陇城县，属秦州。唐武德二年，改属交州。八年，州废，仍属秦州。宋因之。元至元七年，省。颜师古曰：汉陇县即唐之陇城县。宋白曰：陇城，汉之冀县，魏黄初中，改曰陇城。谬矣。今有陇城巡司置于此。

略阳城在县东北六十里。汉曰略阳道，属天水郡。其地当陇口之要。后汉建武八年，隗嚣据陇右。汉来歙从番须回中径袭略阳，斩其守将。嚣惊曰：何其神也。帝闻得略阳，甚喜，曰：略阳，嚣所依阻，心腹已坏，则制其肢体易矣。嚣尽锐争之，斩山筑堤，激水灌城，不能下。汉军救略阳，嚣走西城。永平中，县属汉阳郡。晋属略阳郡。晋乱，县废。后魏置陇城县，略阳并入焉。永安三年，尔朱天光击平略阳贼帅王庆云于水洛城，顿兵略阳。永熙三年，宇文泰击破侯莫陈悦于水洛，悦退保略阳。泰遣轻骑趣略阳，悦复退保上邽。即略阳故城也。或曰，时仍置略阳郡于故城中。章怀太子贤曰：略阳城，在陇城西北。是也。

临渭城在县东南八十里。本陇县地。三国魏析置临渭县，置广魏郡治焉。晋泰始中，改郡为略阳郡，治临渭县。后魏并入陇城县。又安戎城，在今县东百二十里。魏收曰：汉天水郡之戎邑道也。后汉省。后魏置安戎县，属略阳郡。后周废。

阿阳城《通典》曰：在陇城县西北。汉县，属天水郡。吕后六年，匈徒寇狄道攻阿阳，即此。后汉属汉阳郡。汉安二年，赵冲等击破叛羌于阿阳。又光和七年，北地羌胡与边章侵陇右，汉阳长史盖勋屯阿阳以拒贼，是也。晋省入略阳。后魏复置阿阳县，属略阳郡。后周省入陇城。

新阳城在县西。汉略阳县地。三国魏析置新阳县，属汉阳郡。晋属天水郡。大兴初，凉州张�鼐饶涎敉醣Ｓ谇刂荩�遣军至新阳，是也。后废。《水经注》：渭水过冀县，又东出岑峡，入新阳川。新阳县盖置于此。

兴国城在县西北。后汉初平中，略阳氐筑城于此，号为兴国城。氐酋阿贵据其城，自称兴国氐王处也。建安十八年，马超据冀，氐王万应超，屯兴国。既而夏侯渊击超于祁山，超败走。渊因袭韩遂于显亲，遂亦走，追至略阳城，去遂三十里。或言当攻兴国氐。渊以遂兵精、兴国城固，乃转击长离诸羌致遂。遂来救，渊破走之，进围兴国，氐王千万遁去。千万，盖清水氐种也。其后群氐恒保聚于此。晋太元中，乞伏乾归西徙羌众，以兄子阿柴为兴国太守。盖即故城置郡也。后魏废。

街泉城在县东北。汉置县，属天水郡。后汉省。刘昭曰：略阳县有街泉亭，故县也。三国汉建兴六年，武侯出祁山，使马谡与张�ふ接诮滞ぃ�败绩。杜佑曰：陇城县有街泉亭，即马谡败处。谡，所七反。时武侯军于西县，以街亭师败，进无所据，乃拔西县千余家还汉中。《郡县志》西县有街亭山。似误。

长川城在县西北。后魏置安阳县，为安阳郡治，兼领乌水县。西魏兼置北秦州，寻改交州。隋开皇三年，郡废。十八年，改州曰纪州，又改安阳县曰长川县。大业初，州废，并废乌水入长川县，属陇西郡。唐武德二年，置交州于此。五年，交州刺史权士通分道击突厥，是也。八年，州废。贞观三年，又并长川入陇城县。○鸡川城，在县西北三十里。宋治平中，置鸡川寨。金升置鸡川县。贞�趟哪辏�改属西宁州，寻还属秦州。元省入秦安县。《志》云：其地有鸡川谷，鸡川水出焉。又有牛骆水注之，俗谓之水洛口也。

○大陇山在县东六十里，即陇坻之险也。其东二十里曰断山，当略阳南北之冲，截然中止，不与诸山联属，为县境之要口，曰断山隘。○九龙山，在县东一里。九峰相拱，状若龙翔，磅礴百里。《志》云：县南二里有长山，延亘百里。即大陇之支阜。

瓦亭山县东北二百里，所谓西瓦亭也。后汉建武七年，隗嚣攻围略阳，使牛邯军瓦亭，以拒汉援军。建宁二年，段�Π芏�羌于瓦亭山，羌众溃走。晋太元十二年，苻登与姚苌相持，军于瓦亭。元兴初，魏主�智餐匕献裣�没奕干于高平。没奕干奔秦州。魏军追之，至瓦亭而还。唐贞观二十年，逾陇山至瓦亭观马牧。宋绍兴末，吴��遣将攻德顺军，使其子挺与敌战于瓦亭，大败之，敌悉趣德顺。��自往督师，先壁于险，且治夹河战地。敌出战，复败走，遂克其城。盖瓦亭去德顺军，道里至近，且据险以临之也。太子贤曰：安定乌氏县有瓦亭故关。杜佑曰：瓦亭在原州萧关。误矣。

八龙山在县西六十里。山阜有八，回合如龙，其势如羁如御，亦谓之把龙山。又曜紫山，在县西北四十里，高峻甲于群山。

南安隘在县南。胡氏曰：南安隘在陇城县界。晋大宁初，陈安保陇城，刘曜自将围之。安突围奔峡中，曜将平先追杀之。隆安四年，后秦将姚硕德伐西秦，入自南安峡，乞伏乾归拒之于陇西，是也。○小长安岭，在县西北百有五里。山势修长，亦曰长安山。宋时置长安寨于此。

○渭水在县城南。自伏羌县流入境，又东南入秦州界。

陇水在县城西。源出陇山，西北流，经瓦亭山南，又西南流，合于瓦亭川，又西南注于渭水。又略阳川，在县东，亦出陇山谷中，西南流入陇水，经略阳城北。隗嚣闻略阳陷，悉众攻围，拥水灌城。即此水也。其下流同注于渭。杜氏曰：略阳水，在县东九十里，即陇水别名云。

瓦亭川在县东北。源出陇坂，西流经瓦亭山北，又西南流，合陇水而注于渭。《志》云：瓦亭川下流，即长离水也。《秦州记》曰：瓦亭水出陇山东北，斜趣西南流，经成纪、略阳、显亲界，又东南出新阳峡而入于渭。○莲花川，在县东七十里，亦东流入于陇水。

松多川在县东。源出陇山，西南流，径故陇城北，又南注于秦州东境之秦水。晋建兴末，南阳王保尝遣其将屠各路松多屯此，因名。北魏主焘太平真君七年，略阳人王元达聚众屯松多川。魏秦、益二州刺史封敕文击平之，是也。

○鸣蝉堡在县北。《志》云：秦州废陇城县有安阳城，其相近有鸣蝉堡。晋太元十六年，苻秦鲜卑别部帅没奕干与乞伏乾归攻鲜卑大兜于鸣蝉堡，即此。《载记》：时大兜盖据安阳城。○长山堡，在县西南。宋置。以近长山而名。又有静戎、永固、平定等堡，皆在县境。

鹞子岭隘在县西北四十里。《志》云：县境又有神仙岭、�锒�峡二隘，皆山谷峻险，恃为噤要，与断山口为四隘。《通志》：县有卧马、躔移、马颊三关。

清水县州东百五十里。东至凤翔府陇州二百里。汉县，属天水郡。公孙述初为清水令，是也。后汉省。晋复置，属略阳郡。后魏因之。西魏于此置清水郡。隋初，郡废，县属秦州。唐武德四年，置邽州治此。六年，州废，县仍属秦州。大历后，陷于吐蕃。大中二年，收复。五代唐移治于上邽镇。今城周四里有奇，编户六里。

○清水故城在县西。《括地志》：县本秦城，非子始封。汉置县于此，后皆因之。五代唐移置今治。《九域志》：清水故县，在秦州东九十里。县北又有冶坊废县，本宋冶坊寨。熙宁五年，改为镇。金升为县，属秦州。元省入清水县。

秦岭城在县西南百三十里。后魏置柏阳县，属天水郡。隋开皇中，改曰秦岭。唐贞观十七年，并入清水县。○绵诸城，《括地志》：在秦岭县北五十六里，即汉之绵诸道。今见西和县。

白石城在县西。《志》云：清水县西有白石城及白崖堡、白沙镇。晋义熙六年，赫连勃勃寇后秦陇右，破白崖堡，遂趣清水。略阳太守姚寿都弃城走。九年，西秦乞伏炽磐遣兵攻休官奚权小郎等于白石川，大破之，进据白石城。显亲休官权小成等据白��亢，不服，复攻斩之。其地盖与秦州废显亲县相近。宋亦为白石堡。金废。

○陇山在县东百里。《寰宇记》：大陇山在县境。亦曰邽山，亦曰关山，连绵凡百余里。又亭乐山，在县东三十里。又东二十里为盘龙山，山势回环，亦谓之南山。

小陇山在县西南三十五里。有小陇山口，为县境之要隘。俗名坂坡峡。又有牛头山，在县西十里，亦高险。○宝盖山，在县北百五十里。顶平如盖，因名。其地东连关山，北抵静宁。有川曰牛头河，自山之青崖洞发源，又西径牛头山下，注秦川，入于渭。

柏阳谷在县西南。《水经注》：伯阳水出伯阳谷，在董亭东。又东有伯阳城，城南谓之伯阳川。盖李耳尝经此也。后讹为柏阳。晋隆安四年，姚兴伐西秦，乞伏乾归使一军屯柏阳，一军屯侯辰谷。义熙七年，乾归攻姚秦略阳太守姚龙于柏阳堡，克之。胡氏曰：候辰谷与柏阳相近，后魏柏阳县亦因以名。

安化峡在县东，陇山峡口也。唐贞元三年，吐蕃入寇，掠�狙簟⑽馍健；�亭丁壮，悉送安化峡西。或以为陇州�狙粝刂�安化镇。误也。

○渭水在县西。自秦州流经此，又东南流入凤翔府陇州界。《舆程记》：县西九十里为涉水屏，又西五十里而至秦州。《秦州记》：州东五十里有东阿谷桥。盖跨渭水上，与清水县接界。

秦水在县东北。《水经注》：秦水出陇山秦谷，西历秦亭，即秦仲所封也。过清水城，西南流，注于清水。又西入秦州，共注于渭水，亦谓之秦川。○清水，在县南。源出小陇山，西流合秦水注于渭。

○大震关县东五十里，即陇关也。凭高据险，襟带华戎，自古为关中之襟要。今祥见名山陇坻。

轩辕谷口在县东南七十里。《志》云：县境有玉屏山、小陇山、坂坡峡、石牛峡，与轩辕谷为五隘。又有盘岭巡司，在县东七十里。

弓川寨在县东。五代汉乾�坛酰�王景崇以凤翔降蜀，汉兵围之。蜀遣山南西道帅安思谦出散关赴救，复遣秦州帅韩保贞引军出�狙簦�以分汉兵之势。保贞寻出新关，屯陇州。会思谦以食尽引退，保贞亦退保弓川寨。《九域志》：弓川寨，在秦州东一百六十五里。宋曰弓门寨。又有永安、威塞、西顾等堡，皆在县境。金废。

〈广禾〉穰寨在县西北。宋置寨，兼领白石等堡。《宋志》云：熙宁三年，改〈广禾〉穰为镇是也。〈广禾〉，音麋。金亦为〈广禾〉穰镇。元废。

礼县州西南二百二十里。东至西和县百六十里。本西和县地。元置礼店县。明初，改为千户所。成化九年，改置。今县城周三里有奇，编户十九里。

○红土山在县东三里。又东四里曰翠峰山，俱以土石采色而名。○雷王山，在县南四十里。又南十里为蔡华山。又西南十里曰金紫山。

四角山在县东北十里。以山分四向，截然挺峙而名。又二十里有飞凤山，亦以形似名也。○圣湫山，在县北六十里。又有没遮栏山，在县西百六十里。山高广，与岷州卫接界。

○平泉河在县北二十里。县城东二里为捱城河，以近城而名也。○西江水，在县西二十里。又圣泉水，在县南。其下流俱入于白水江。

○漩水镇在县西百八十里，有漩水巡司。又县东百三十里，有板桥山巡司。《通志》：县有洮平、牛脊、野麻、尖岔、木树等五关。

附见：

秦州卫在州城内。洪武十五年建，辖千户所五。又礼县守御千户所，在礼县城内。洪武十五年建，隶秦州卫。

阶州府西南八百里。东至汉中略阳县五百八十里，东北至成县四百六十里，南至四川龙安府五百四十里，北至岷州卫六百三十里。

古白马氐之国，西戎别种也。汉武帝始置武都郡治武都县。《括地志》：初为武都道，属陇西，后改为郡。后汉因之治下辨道。三国时，属于蜀汉。晋亦为武都郡，后没于杨茂搜。后魏亦为武都郡亦曰武都镇。西魏兼置武州。后周亦为武都郡，又改永都郡。隋初，废郡，而武州如故。炀帝又改为武都郡。唐复曰武州皆治将利县。天宝初，曰武都郡。乾元初，复故。大历初，没于吐蕃。大中三年，收复。景福初，改曰阶州。宋因之。元以州治福津县省入。明仍曰阶州编户二十一里，领县一。今因之。

州接壤羌戎，通道陇蜀，山川险阻，自古为用武之地。后汉虞诩为武都太守，占相地势，筑营垒百八十所，以制羌裔。诸葛武侯图兼关陇，先取武都，为北伐之道。晋之衰也，仇池氐杨氏窃据武都，北侵陇西、天水，南扰汉中，纵横且百余年。盖虽僻在西陲，而控扼噤要，用之得其道，未始不可以有为也。若其制两川之命，为入蜀径路者，则曰阴平道。

阴平道，入蜀之间道也。汉武开西南夷，置阴平道《志》：邑有蛮夷曰道，非路也，属广汉郡，设北部都尉治焉。以其地隔碍雍梁，实为险塞也。即今之文县矣。诸葛武侯于建兴七年，平定阴平，北至武都，谓全蜀之防，当在阴平。其后，钟会、邓艾入寇。姜维闻之，请亟护阴平桥头，以防未然。后主不省。及维与会相拒于剑阁，邓艾密言于司马昭曰：请从阴平，繇邪径经汉德阳亭见四川龙安府趣涪今四川绵州，出剑阁西百里，去成都三百余里，以奇兵冲其腹心，敌必不知所备。昭从之。艾遂自阴平步道，悬车束马，径油江，出绵竹今四川有江油、绵竹二县，以灭蜀也。南北朝时，阴平之地，恒互相窥伺。后唐时，孟知祥据蜀，唐兵克其剑州。知祥遣兵趣龙州，守要害龙州，即龙安府。唐兵果出文州来袭，败还。明初，傅友德奉命征四川，阳言出金牛见汉中府金牛道，而使人觇青川、杲阳俱见四川龙安府皆空虚。阶、文虽有兵垒，而守备单寡。遂繇陈仓攀援山谷，间行而进，克阶州，进拔文州，遂引兵出青川、杲阳，直趣绵州。此即邓艾阴平故道也。今自阶州经龙安至绵州，几千余里《舆程记》：自阶州至文县二百十里。繇文县而南，至四川龙安府三百三十里。又东至青川所百二十里。又东南至江油县百九十里。折而西南至成都府之绵州一百八十里。其间皆重岩复涧，阁道险仄，仅而得达。夫攻蜀者，不可不知阴平。守蜀者，固可不知阴平乎？

○福津废县在州东八十里。汉武都县地。后魏太平真君中，置玩当县，为武阶郡治。魏收《志》：武阶郡治北部县，领赤方县。方，一作万。似北部寻改玩当也。太和四年，置赤万郡，寻又改为县，属武阶郡。西魏又于郡城东北三十里置覆津县，为赤万郡治。后周废赤万郡及玩当县，以武阶郡治覆津。隋初，又废武阶郡，以县属武州。大业初，属武都郡。唐仍属武州。景福元年，改为福津县。宋阶州治此。元移州治于柳树城，以福津县省入焉。即今州治也。《隋志》：西魏置万郡，统赤万、接难、五部三县。后周悉并入覆津县。今州城周二里有奇，门四。

将利城在州北三百十里。后魏太平真君九年，置石门县，为武都郡治。西魏改曰安育。后周改曰将利，武都郡仍治此。隋亦为武州治。唐因之。宋属阶州。元至元七年省。又州北境有东平城，亦后魏真君七年置县，属武都郡。后周并入将利县。○羌道城，在州北。汉县，属陇西郡。后汉属武都郡。晋省。魏收《志》石门县有羌道故城，是也。

盘堤城在州东北。后魏太和四年，置南五部郡，寻改为县，属武阶郡。西魏又改为盘堤县。隋因之，属武州。唐废。旧《志》云：在福津县旧治南一百三十五里。恐误。○赤土城，在州东。魏收《志》：武阶郡有赤土城。魏太和二十一年，氐帅杨灵珍以武兴降齐。魏主诏李崇讨之。崇槎山分道，出氐不意，表里袭之，进据赤土，是也。武兴，今见略阳县。

葭芦城旧《志》云：在将利故城东南七十里。三国时，姜维与邓艾相持于此，置葭芦戍，亦曰葭芦城，后为仇池氐所据。宋元嘉十九年，平仇池。明年，仇池为魏所取。仇池王杨玄之子文德寻叛魏，围仇池，不克，屯据葭芦城。二十五年，魏取之。二十七年，宋取阴平郡地，以文德从祖兄头戍葭芦。孝建二年，雍州刺史王言谟言：头守葭芦，能藩捍汉川，若葭芦不守，汉川亦无立理者也。泰始二年，武都王杨元和治白水，弃国奔魏。其从弟僧嗣复自立，屯葭芦。诏以僧嗣为北秦州刺史武都王。元徽初，僧嗣弟文度代立为武兴王，遣使降魏，魏因以为武兴镇将。升明初，文度复叛魏。魏将皮欢喜拔葭芦，斩文度，以杨难当族子广香为阴平公葭芦戍主。齐建元初，葭芦镇主杨广香请降。以为沙州刺史。葭芦自是没于魏，置葭芦县及武阳郡治焉。后周废郡县并入盘堤。沙州，见四川昭化县。

建威城在州东北三百六十里。后汉末所置戍守处也。蜀汉建兴七年，诸葛武侯遣兵攻武都阴平。魏雍州刺史郭淮引兵救之。武侯自出至建威，淮退走，武侯遂取二郡。延熙中，姜维请置建威诸围戍，即此。炎兴初，张翼、董厥以钟会来侵汉中，将兵诣阳安关口。至阴平，闻魏将诸葛绪将向建威，留住月余待之，后为仇池氐所据。后魏太平真君九年，于此置白水郡，寻改为县，属武都郡。既而宋取其地。泰始二年，武都王杨元和治白水，弃国奔魏，是也。西魏复置白水郡，又改为绥戎郡。后周郡废，后改县曰建威，属武州。隋因之。大业初，属武都郡。唐贞观初，省入将利。

孔提城在州东北二百里。亦仇池所置城也。后魏太平真君九年，置孔提县，属武都郡。寻入于宋，属北阴平郡。大明四年，魏人入寇北阴平，至孔提。北阴平太守杨归子击破之，是也。齐建元初，复没于魏，仍为孔提县。西魏兼置孔提郡。后周郡县俱废入建威县。又洪化废县，亦在州东。西魏置，属白水郡。后周废。

○卧龙山在州治北。一名北山。又州南三里有仙君山，本名仙陵。宋白曰：后魏平武都，筑城于仙陵山，置武都镇。即此。又州境有露骨、龙峡等山，俱高胜。

武都山州西七十里。州西面之大山也。又盘堤山，在州东南七十三里。《寰宇记》：盘堤城与此山相近，因以名县，亦作盘池。

黄阶岭在州东北。石晋天福九年，蜀兵攻阶州。秦州兵救之，出黄阶岭，败蜀兵于平西。○角弩谷，《志》云：在州西八十里。《郡国志》：武都沮水之西，有角弩谷。蜀将姜维剿杀五部氐羌于此。或以为即此谷云。又州境有留谷。后周主邕天和元年，筑武都、留谷、津抗诸城，以置军士云。

峰贴峡州西百二十里，与蕃羌地相接。宋时为戍守要地。○龙帝峡，在州西南。宋雍熙三年，福津县有大山飞来，自龙帝峡雍白水江逆流，坏民田数百里。即此。又五仙洞，在州东二十里。境白水江南岸，溪涧幽阻。中有卧龙坪，宽广可容百十人。又有铁桥及黄卢水桥诸胜。

○白水江在州北三百二十里。自成县流入境，复东南流，经略阳县及宁羌州界，复折而西南流，经州南，去州二百余里，又南入文县境。一名白龙江，或云白水江，即洮州卫西倾山南所出之垫江，又即桓水之异名也。今见名山西倾小注。

犀牛江在县东北二百四十里，即西汉水也。或谓之沮水，自成县西南流，接州界，复折而东南入汉中略阳县境。

北峪河在州西二里。自州北境流入，有赤河水流合焉。又紫水河，在州东五十里，出紫泥。汉封玺书用武都紫泥，是也。与北峪河俱南流，注于白水江。○羌水，在州西北。《汉志》：羌道有羌水，出塞外，南至阴平，入白水，过郡三，行六百里。郡三，陇西、武都、广汉也。《水经注》羌水出陇西羌道，东南流，经宕昌城东，西北去仇泥五百余里，又经葭芦城西，下流合白水。

建安川在州东北。《水经注》：建安水导源建威西北山，东径建威城南，又东径西县之历城南，与西汉水合。历城，今成县之建安城也。

○平定关在州西北。宋置。《志》云：宋时于福津西界置峰贴峡寨及武平寨、沙滩寨，又置团城堡、平定关以备御羌人。○望贼关，在州北百八十里，有阶州所兵戍守。《通志》：七盘关，在州东北三百五十里，有巡司。

杨家寨在州北百里。其地有杨家崖，故仇池杨氏之苗裔保据为寨处也。临控白江，山路仅容一线，最为险��厄。宋绍兴间，吴�涡值芡急Ｊ窨冢�择地为寨，因筑城守此，以犄角西入之寇。寨中素有积贮，丰于水泉，寇攻之不能陷。亦名家计寨。○尖石寨，亦在州北。后唐清泰元年，郭知琼攻蜀阶州，拔尖石寨，是也。

青阁在州东南。祝穆云：福津有青阁、牛圈阁、赤阁、鹅鼻阁，旧为往来险道。《通志》：州西百里有杀贼桥驿，州北二百四十里有平落驿。

文县州南二百十里。南至四川龙安府三百三十里，东至四川广元县四百九十里。古氐羌地。汉武开西南夷，置阴平道，属广汉郡，北部都尉治焉。更始三年，封陈牧为阴平王。后汉仍属广汉郡。安帝永初二年，改北部都尉为广汉属国。三国蜀建兴七年，克魏阴平郡。《华阳国志》：蜀克阴平，魏亦遥寄其郡，属雍州。蜀亡，始合为一，属秦州。晋永嘉六年，阴平都尉董冲逐太守王鉴，叛降李雄。太宁元年，杨难敌克阴平。宋元徽中，魏以杨广香为阴平公葭芦镇主。齐建元元年，拜为河州刺史。永明元年，以杨炅为沙州刺史阴平王。《魏纪》：太和十三年，阴平国朝贡，自后累至。西魏废帝元年，氐帅杨法深据阴平，以为黎州刺史。二年，从平蜀回，与种人相攻。赵昶分其部落，更置州郡以处之。周明帝二年，以葭芦郡置文州。永嘉末，没于杨茂搜。其后复属于晋。宋初，分置南北二阴平郡，此为北阴平郡治。萧齐因之。寻没于后魏，改置西晋寿郡，治阴平县。兵乱后，郡县俱废。西魏改置曲水县，属卢北郡。隋初，郡废，县属文州。大业初，州废，改属武都郡。义宁二年，置阴平郡治焉。唐初，又改曰文州。天宝初，复曰阴平郡。乾元初，复为文州。宋因之。宋末，州废。元仍置文州，以州治曲水县省入。明洪武四年，改州为县，属阶州。二十三年，省入阶州。二十八年，改置文县守御军民千户所，隶陕西都司。成化六年，复置文县，属阶州。今县城周二里有奇，编户三里。

○曲水废县今县治，汉之阴平道也。西魏改置曲水县。隋末，为阴平郡治。唐为文州治。《广记》：德宗时，以州城在平地，遂移于故城东四里高原上，号曰文台。即今城也。宋仍为州治。元省。其地当南北二水之曲，因名。旧《志》云：文州东接汉中，西通陇右，左山右江，控据深险。若出景谷、达江油，则又蜀地之噤喉也。

长松城县西百里。本阴平县地。西魏析置建昌县，为卢北郡治，兼置文州于此。隋开皇初，郡废。十八年，改县曰长松，仍为州治。大业初，州废，县属武都郡。唐文州治曲水，县属焉。贞元六年，省长松县入曲水。○正西废县，在县西南五十五里。西魏置，属卢北郡。隋属文州。唐因之。贞观初，省入曲水县。

安昌城县东北三十二里，旧戍守处也。后魏尝置安昌郡于此。西魏废帝时，遣仪同宇文昶殄阴平、邓至二蕃，尝立宁州，修筑此城，为州治云。又县西五十里有卢北城，亦昔时戍守处。《志》云：西魏有卢北郡，盖置于此。

同昌城县西北百六十里。东北至阶州三百二十里。古西戎地。西魏逐吐谷浑，置邓州及邓宁郡，以平定邓至羌为名。隋开皇七年，改置扶州，治尚安县。大业初，曰同昌郡。唐移治同昌县，仍曰扶州。天宝初，亦曰同昌郡。乾元初，复曰扶州。广德后，没于吐蕃。大中三年，山南西道帅郑涯奏复扶州，是也。后仍为羌人所据。○尚安废县，在同昌故城西。隋扶州治也。刘�骶湓唬何魑河诖酥梦浣�郡，又改为上安郡。隋废郡为尚安县。唐亦属扶州，旧治剌利村。长安二年，移治黑水堡。至德二载，改曰万全县。后没于吐蕃，县废。又帖夷城，在故同昌成南。西魏置帖夷县，又置昌宁郡治焉。隋开皇三年，郡废，县寻属扶州。唐因之。万岁通天二年，改为武进县。神龙初，复故。后废于吐蕃。又钳川城，在同昌故城西南百五十里。其地有钳川山。西魏因置钳川县，属邓宁郡。隋属扶州。唐因之。后废。

邓至城在县西南。《五代志》：邓至者，羌之别种，国于宕昌南。李延寿曰：白水羌也，世为羌豪。自街亭以东，平武以西，汶岭以北，宕昌以南，皆是其地。齐永明元年，以邓至、王像舒为西凉州刺史。像舒亦入贡于魏。十一年，像舒传位于其子。旧西魏王廓初，邓至、王檐桁失国奔魏。宇文泰使秦州刺史宇文导将兵纳之。既而遂并其地。按《齐书》：建元元年，西凉州刺史东羌王像舒进号。又《梁书》：天监元年，封西凉州刺史像舒彭为邓至王。像舒彭，即像舒矣。杜佑曰：今交川郡南，通化郡北，临翼同昌等郡，皆邓至之地也。相传以邓艾尝至此，故名。《城邑考》：今县南三里有邓至城，以县东二十二里之邓艾山而名。交川、通化、临翼，今四川松潘茂州叠溪所是也。

邓艾城在县东白水北，或以为邓至城。《水经注》：白水径邓至城南，即邓艾所屯处。蜀汉延熙十二年，姜维引军救麴城，不克而还。魏将邓艾留屯白水北。维遣其将廖化自白水南向艾结营，而潜军东出，袭洮城。洮城在水北，去艾屯六十里。艾觉之，即夜潜发，先据洮城。维引还。洮城，盖亦在县东北境，是时戍守要地也。《志》云：今县东七里麻关谷口，有邓艾城。相传艾入蜀时所筑。傍有姜维城，为维与邓艾相守处。麴城，今见岷州卫。

○南山在县治南。清水江绕其下。又有天牢山，在县西北二里。相传为古�桌铮�文王囚于此。山上有�桌锍恰Ｓ至�女山，在县西南二里。横拥县城，即南山之支也。○龙头山，在县西七里。其山延袤甚远，与四川之松潘卫叠溪所接界。又金珠山，在县东。《寰宇记》：唐武德元年，移文州于阴平白马水，东接金珠山。即此。

素岭山在县西。其山高耸，冬夏积雪，因名。黑水源于此。《元和志》：山在故扶州尚安县西北。○天魏山，在县西北百三十里。有天魏湫、合众山，凹为大壑，环百五十里。积水其中，水平山颡，不见畔岸，亦谓之天池。山与阶州接界。○太白山，在县南二百五十里，山谷高深，霜雪经春夏不消，因名。

青唐岭在县东南。胡氏曰：繇此入龙州，为左担路，凡一百五十里，即邓艾入蜀之道。○滴水岩，在县北。乱山矗立，划开两峰，如鸦髻对峙。有飞泉七尺，居人置槽，引以给用。又上清洞，在县北四十里。深邃不可穷。又县西有飞�《矗�接天魏湫。

孔函谷在县西北。蜀汉末，魏人来侵，姜维自沓中东还，闻诸葛绪已塞道屯桥头，乃从孔函谷入北道，欲出绪后。绪闻之，却还三十里。维还从桥头过，至阴平，是也。

○白水在县城东。县城南有清水江流合焉，东南流，入四川龙安府界。《水经注》：白水西北出临洮县东南西倾山，水色白浊，东南至阴平界。民居水上者，为白水氐。宋元徽中，晋寿民李乌奴与白水氐杨成等寇梁州，刺史范柏年说降乌奴，击成，破之，是也。或曰：即《禹贡》之桓水，源出西倾，经西和、成县、略阳、宁羌之界，又经阶州南，而入文县境。又南流，经城东，入四川龙安府界。又东流，至昭化县北，而合于嘉陵江。盖与西汉水并为嘉陵江之上源。晋寿，见四川广元县。

黑水在县西。源出素岭山，下流合于白水。《水经注》：黑水出羌中，西南径黑水城西，又西南入于白水。宋元嘉二年，西秦乞伏炽磐遣将吉毗南击黑水羌酋丘檐，大破之。即此。○白马水，在县西南。出故长松县西南之白马溪，北流注于白水。

大白水在县北三十里。即羌水也。自阶州流入境。《汉志》注：羌水出塞外，南至阴平，入白水。或以此为白龙江。明初，傅友德自阶州趣文州。州人断白龙江阻之。友德修桥以渡，破五里关，遂入文州，是也。

○玉垒关县东百二十里。又县北有五里关。俱唐宋以来所置戍守处也。○铁炉寨，在县南四十里。又县西八十里有阴平寨。又西为镇羌寨。又西南有哈南坝寨。俱宋置。又临江寨，在县北百二十里。其下为临江渡云。《通志》：今为临江关驿。

黑水堡在县西黑水旁，即废尚安县也。唐贞元八年，山南西道节度使严震奏败吐蕃于芳州及黑水堡。即此处也。芳州，见洮州卫。○临河镇，在废扶州境。唐置。仪凤二年，吐蕃寇扶州，陷临河镇，擒镇将杜孝�睢＜榷�得还，复帅余众拒守处也。

阴平桥在县治东南。跨白水上，即所谓阴平桥头也。蜀景曜五年，姜维在沓中，闻有魏师，请护阴平桥头以防未然。后主不省。司马昭遣诸葛绪自祁山趣武街桥头，绝维归路。维还，闻绪已塞桥头，乃佯出北道。绪引却。维从桥头达阴平。《读书镜》云：史不言武街趣桥头，或以武街为同谷，桥头亦在焉。误矣。盖昭使绪出径道，繇祁山至武街，即从武街西南走桥头也。时钟会已入汉中，邓艾方战氵强川。桥头为东西要会，维还，必繇阴平入蜀。故司马昭遣绪军此。绪不知兵，邓艾追维，东还至此，即定入蜀之谋矣。《水经注》：白水东经阴平故城南，又东北径桥头。即诸葛绪邀姜维处，亦不言武街桥头也。

新开桥县西八十里。又县有保安桥。皆白水所经，波流汹涌。○金窟，在县东。《一统志》：金窟在县之麻仓谷，接四川昭化县界。窟如井，有金出焉，取之甚难。

附见：

阶州守御千户所在州城内。洪武四年建，隶秦州卫。

徽州府东四百八十里。西北至秦州百八十里，东至汉中府凤县百五十里，南至宁羌州略阳县二百里。

秦陇西郡地。汉属武都郡。后汉因之。晋仍属武都郡，后没于氐羌。后魏置广化郡。隋初，郡废，以其地属凤州。大业初，属河池郡。唐仍属凤州。五代因之。宋亦属凤州。元置南凤州于此。寻改曰徽州，又以州治河池县省入。明亦曰徽州编户六里，领县一。今仍旧。

州接壤秦、陇，俯瞰梁、益，襟带东西，称为要地。陇、蜀有事，河池其必争之所矣。公孙述之并汉中也，据河池以拒汉军。来歙克之，而蜀人大震。五代梁贞明初，岐蜀相攻，蜀人出河池，遂兼秦凤。宋保蜀口，亦置戍河池，以绝女真窥伺之路。蒙古入蜀，河池降而凤州以南次第崩陷。河池介秦凤间，其可以散地视之欤？

○河池废县今州治。汉置，属武都郡。后汉建武初，汉中王嘉与延岑相攻于武都。公孙述遣其将侯丹取南郡，嘉自武都南击丹，不利，还军河池下辨。十一年，公孙述使王元等据河池拒汉。来歙攻破之，遂克下辨，乘胜而前，蜀人大惧。寻亦为河池县。晋因之。后魏得其地，置河池镇，寻置广化县，广化郡治焉。隋初，郡废，县属凤州。唐因之。五代梁贞明初，蜀遣将攻岐秦、凤二州。王宗绾克秦州，自河池、两当进兵，会王宗瑶攻凤州，拔之。宋亦为河池县。元析凤州增置南凤州治焉。至元初，为徽州治。七年，县并入州。今城周五里有奇。

思安废县在州东南。后魏置，属广化郡。隋大业初，省入河池。又永宁废县，本州东永宁乡也。元初，升为县，属南凤州，寻省。

○铁山在州东南四十里。悬崖万仞，石色如铁。宋刘子羽曰：蜀口有铁山栈道之隘。盖谓此也。一名巾子山。又苍坪山。在州东三十里。《志》云：古黄沙驿仓也。

天池山在州南三十里。山顶有池，流为河池水。○鸡冠山，在州西五十里。山势高耸，为州境之险。

木皮岭在州西十里。山甚高险。唐黄巢之乱，王铎置关于此，以遮秦陇。又银桩崖，在州东北五十里，壁立万仞，石色如银。

○嘉陵江在州南七十里。自汉中府凤县西南流，经两当县南，又西南经州境，折而南，入略阳县界。又河池水，在州南五十里，出天池山。东流入两当县界，合于嘉陵江。俗亦谓之白水江。○永宁水，在州东五十里，南流入嘉陵江。又有忠义水，在州南十五里。流合于河池水。

紫金水在州北一里。《志》云：源出州北三十里之紫金山。东南流，经嘉陵江，入凤县之武休关。至褒城县，而为山河堰。

太白池州东二十里，周回数十亩，诸山环绕其旁。又州西南二十里有龙池，或以为即《汉志》所称武都天池云。

○小河关在州南。旧《志》云：小河关，昔时秦蜀咽喉也。其下有泥阳水，流入嘉陵江。今州南五十里有虞关，置巡司戍守于此。

仇鸠戍在州西。《水经注》：浊水东南流，与仇鸠水合。水发鸠溪，南径河池县故城西，又西南流，注浊水。浊水又东南与河池水合。水出河池北谷，南经河池戍东，西南入浊水北。魏正光末，秦州贼莫折念生遣其都督杨柏年攻仇鸠、河池二戍。魏东益州刺史魏子建遣将击破之。即此。《通志》：州治北有徽山驿。

两当县州东八十里。东至汉中府凤县七十里。汉武都郡故道县地。西晋以后，陷于氐羌。后魏置两当郡及县，因两当水为名。隋初，郡废，以县属凤州。唐因之。宋徙县治于广乡镇。元改属徽州。今县城周三里，编户二里。

○尚婆城在县西南。《水经注》：两当县有尚婆城，魏故道郡治也。盖元魏时尝置郡于此。○开宝废监，在县东。宋建隆二年，置银冶。开宝五年，升为监。治平元年，罢监官，以监隶两当县。元丰六年，废。

○�蝶派�在县东十五里。山峰高秀，洞壑回环，下有分水溪。又申家山，在县东北九十里，与凤县接境。旧产银。

天门山在县南五十里。以两崖高险而名。又故道山，在县南二十里。相传故道县以此山名。○董真峪，在县东南二十里，为县境之要隘。

○嘉陵江在县南十里。自凤县流入，又西南入徽州境。或谓之两当水。《水经注》：两当水出陈仓大散岭，西南流，入故道川。或曰：故道川，亦两当之异名也。祝穆曰：县之得名，以自此而东抵汴京，西抵益州，皆三十六程，故曰两当。或云县西界有两山相当也。《郡邑志》：大散、嘉陵地势险隘相当，因名。又红崖河，在县东。县北又有狮子川，俱流注于嘉陵江，是也。

尚婆水在县西南。水多盘石。本名盘石水，俗讹为尚婆川。下流亦入嘉陵江。○琵琶洲，在县南三十里。有渚迂回，谓之枉渚。其下流，亦注于嘉陵江。

○横山寨在县界。宋绍兴中，吴�伟芙鹑擞谙扇斯亍＝鹑硕萑ァｙ吻舱叛褰俸嵘秸�，王俊伏河池，扼其归路。金人至，又败之。《通志》：县治东有黄花驿。