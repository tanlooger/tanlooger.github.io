---
---
---
title: 卷五十五
---



◎陕西四

◇凤翔府东至西安府乾州二百里，南至汉中府六百三十里，西至巩昌府秦州五百里，西北至平凉府二百六十里，东北至庆阳府三百五十里。自府治至京师三千二百里，至南京四千八百里，至布政司三百四十里。

《禹贡》雍州地。周曰岐周。春秋时为秦地秦德公元年，初居雍。雍盖秦都也，至献公始移居栎阳。始皇并天下，为内史地。汉初为雍国。二年，更名中地郡。九年，复为内史。景帝二年，分为主爵中尉。六年，更名都尉。武帝太初元年，改为右扶风。后汉因之《献帝起居注》：中平六年，省扶风都尉，置汉安郡，领雍、��俞糜、杜阳、陈仓、�疚逑�。三国魏为扶风郡。晋因之《志》云：汉右扶风治槐里，在今西安府兴平县界。晋郡治池阳，在今西安府三原县界。惠帝初，改曰秦国晋太康十年，封子柬为秦王，因置国于此。后魏置平秦郡，寻又置岐州魏收《志》：太延二年，置平秦郡。太和十一年，置岐州，治雍城镇。镇盖在郡城东。西魏改郡曰岐阳，而州如故。隋开皇三年，郡废。大业初，改州为扶风郡。唐仍曰岐州。天宝初，亦曰扶风郡。至德初，改为凤翔郡。明年，又升为府时改置西京于此，为五都之一，寻复为凤翔节度使。五代因之唐末，为李茂贞所据。五代唐同光初，始内附，仍为凤翔军。汉乾�坛酰�镇帅王景崇附蜀，蜀改为岐阳军。既而汉复取之。宋仍曰凤翔府亦曰扶风郡凤翔军节度。金皇统二年，改军名曰天兴，寻复故《金志》：大定十九年，改天兴军曰凤翔。二十七年，兼置凤翔路总管府于此。元曰凤翔路。明初，复为凤翔府，领州一，县七。今仍曰凤翔府。

府居四山之中《志》云：府境四围皆有高山，而中实坦平。春秋时谓之故雍。四面积高为雍也，五水之会五水，�尽⑽肌⑵帷⑨�、雍也。《志》云：府境自大散关以北，达于岐、雍，夹渭川南北岸，沃野千里，所谓秦川也，陇关西阻，益门南扼，当关中之心膂，为长安之右辅。周太王迁岐而肇基王迹。秦德公居雍而寝以盛强。汉高自汉中出陈仓，定三秦，而帝业以成。光武略定扶风，遂以削平陇、蜀也。在曹魏时，扶风尤为重镇，往往缮兵储粟以阻巴蜀之口。虽诸葛武侯之用兵，不能越陈仓及�ザ�与魏争。自晋以后，梁、雍多事，得失轻重，恒在扶风。迄南北朝之季，要未有岐州被祸而关陇诸镇得以晏然者。唐天宝之祸，凤翔克全，卒为收复两京之本。肃宗因建西都，与太原、江陵，并为陪辅。又其时吐蕃恣横，荐食河陇，保固西陲，亦惟恃凤翔。历朱Г、黄巢之乱，凤翔皆能首撄贼锋，东收京邑，南固蜀口。唐之末也，李茂贞实擅有岐州，纠合叛帅，肆其披猖。朱温乘之，遂易唐祚。然计关中诸镇，其后亡者，亦惟茂贞耳。王建以全蜀之力，屡争凤翔而不能得也。后唐庄宗既并凤翔，命将南下，蜀遂以亡。终五代之世，凡两川有事，必先凤翔，岂非制驭梁益、凤翔为绾毂之口欤？南宋富平之败，凤翔不保。女真列屯置戍于此，宋虽数战，卒不能越散关而北。及蒙古入凤翔，东取京兆，而女真危迫，又南窥汉中，而宋亦岌岌矣。元末，李思齐守凤翔以拒蜀。明师入关，即西向凤翔，思齐北走。于是南收汉沔，蜀人遂不能固其藩篱也。说者曰：繇陇坂而东至凤翔，则控京兆之咽喉；繇大散而北出凤翔，则绝秦川之要膂。若其西上秦、陇，守险阻以攻瑕捣虚，南下梁、洋，席富饶以出奇制胜，可耕可屯，宜战宜守。规关中者，此其先资也宋祁曰：岐州地形险阻，原田肥美，物产富饶，自昔兴王之地，而可置得失于度外欤？

凤翔县附郭。本召穆公采邑，春秋时之故雍也。秦置雍县。汉初，曹参攻雍。即此。后汉亦曰雍县，属右扶风。魏晋时，属扶风郡。后魏太延二年，为平秦郡治。隋为扶风郡治。唐至德二载，改今名，仍析置天兴县。宝应元年，省凤翔入天兴。宋因之。金大定十九年，复为凤翔县。今编户四十里。

○雍城在府城南。《括地志》：雍县南七里，有故雍城。秦德公元年，初居雍城大郑宫，是也。汉改置雍县于今治。唐曰凤翔县，又析置天兴县，而省凤翔入焉。金又改天兴为凤翔。旧凤翔县治在府治东偏，今在府治西。《志》云：郡城，旧有东西二关城。后唐应顺初，潞王从珂举兵凤翔。陕西诸道兵讨之，大集城下，克其东西关城。既而军乱，相率归从珂。后汉乾�坛酰�王景崇以凤翔附蜀。赵晖击之，败景崇兵，取其西关城，是也。今郡城周十二里有奇，门四，非复唐宋故城矣。

杜阳城府北九十里。汉县，属右扶风。师古曰：《绵》之诗：自土沮、漆。《齐诗》作自杜。言公刘避狄而来，居杜与漆沮之地。汉因置杜阳县。后汉初省。永和二年，复置。晋废。《诗谱》云：周原在岐山阳，属杜阳界，地形险阻，而原田肥美。是也。《胜览》：今陇州吴山县东四十五里，有文王故城，盖即汉之杜阳城。又岐山县东二十里，亦有杜阳城云。

虢城《九域志》：在府南三十五里。亦曰虢国城。周文王弟虢仲初封此，是为西虢。平王东迁，始徙于上阳，为北虢。或曰：非也。盖虢仲之采邑，支子所封。汉置虢县，属右扶风。后汉初，并入雍县。后魏太延中，置武都郡治此。西魏又置洛邑县于武都城西。后周复置朔州，寻废州。隋初，又废郡。大业三年，改洛邑为虢县。贞观八年，省入岐山县。天授二年复置。天复二年，李茂贞劫车驾幸凤翔。朱全忠讨之，军于虢县。茂贞出击，大败。全忠遂进军凤翔城下。是也。宋亦为虢县。金因之。元省入宝鸡。《一统志》云：虢县城，在宝鸡东六十里。

召城杜预曰：在雍县东南。亦曰召亭。《水经注》：雍水又东经召亭南。孔颖达曰：西周时，召公采邑也。春秋时，周、召二公，别于东都受采。京相�以疲赫偻ぴ谥艹悄衔迨�里。魏收《志》雍县有故周城。盖召城亦在境内也。又《括地志》：周公城在岐山县北九里，邵公城在岐山县西南十里。《一统志》：召亭在岐山县西八里，今名邵公村。盖昔为雍县境内云。○乾归城，在府西四十二里。《志》以为乞伏乾归所筑也。又有横水城，在府东南三十里。后魏太平真君六年，置横水县，属平秦郡。西魏时废。

○杜阳山府东北二十五里。山北有杜阳谷。唐武德七年，岐州刺史柴绍，破突厥于杜阳谷，即此。又有老君坡，杜水所出。○雍山，在府西北三十里，雍水所出。秦因以名县。又西北五里有灵山。又有鸡寇山，在府北三十里。

五里坡在府西。宋建炎三年，熙河将张严追击金兵，及凤翔境上，至五里坡。金将娄室伏兵坡下。严遇伏，败死。

石鼓原府南二十里。旧有石鼓十，纪周宣王田猎之事。唐凤翔守郑徐庆迁置孔庙中。宋大观中致之辟雍，后入保和殿。元移置燕之太学。今原旁亦名石鼓镇。《一统志》：宝鸡县南二十里有石鼓山。

五�丛�《括地志》：在雍县南。《汉·郊祀志》：秦襄公自以为主少昊之神，初作西�矗�祠白帝。后十四年，当秦文公十一年，又作�机矗�郊祭白帝。自未作�机矗�而雍旁故有吴阳武�矗�雍东有好�矗�皆废，无祀。秦宣公四年，作密�从谖寄希�祭青帝。后二百五十年，当秦灵公四年，于吴阳作上�矗�祭黄帝；作下�矗�祭炎帝。秦献公作畦�从阼菅簦�而祀白帝。汉高二年，又立黑帝祠，名曰北�础Ｋ�谓五�凑撸��弧⒚堋⑽庋羯稀⑾隆⒈币病Ｒ辉莆妃丛�，在吴山之阳。又《志》云：县南二十里有西�矗�五十里有五文原。

○雍水在府北。源出雍山，东流经扶风县界。又东合漆水，入渭水。

横水府东南三十里，亦谓之横渠。东南流，至�ハ亟纾�入于渭。俗呼为夜义河。唐天复二年，朱全忠引兵赴凤翔。其前军自�ハ厝け�鸡，至石鼻。又前至横渠，军于凤翔城南十里，是也。又有邓水，出府北二十里之黄花谷，下流合于横水。

东湖在府城东。雍、渭二水所溢，称城东之胜。

高泉渠在废虢县东北十里。《唐志》：如意元年，开引渭水入县城。又西北为升原渠，入宝鸡县界。

玉泉在府治西北五里，引以溉田。又有灵泉，在府东北十里。《志》云：府东二里有塔寺泉，府东北二十里有虎跑泉，俱南流入渭，有灌溉之利。

○橐泉宫在府城内东南隅。本名蕲年宫，秦惠公所居。孝公更名橐泉。《汉志》注：橐泉，孝公所起；祈年，惠公所起。是有二宫也。又始皇时，亦曰祈年宫。九年，�綒苯�攻祈年宫为乱。刘向曰：秦穆公葬雍橐泉宫祈年观下。郦道元曰：祈年宫即橐泉宫，亦名胡城也。《郡志》：秦缪公葬其地，后人因于此建祁年观云。○岐阳宫，在府城内。或曰后周时置，周主邕屡如岐阳，是也。《志》云：隋开皇六年建。今县治东北有岐阳驿。

太和关在府东五十里。唐至德二载，肃宗驻凤翔，遣诸将屯武功，败绩。贼游兵至太和关，凤翔大震。今废。

东安镇在府西。五代唐清泰初，蜀人出大散关，收阶成之地。诏凤翔益兵守东安镇以备之。或曰，镇在宝鸡县西南。○野人坞，在府东南十余里。相传即秦穆公失马岐下，野人得而食之处。

岐山县府东五十里。东北至西安府�怪莅俣�十里。古岐周地。汉为雍县地。后周置三龙县，属岐州。隋移县治岐山南，改为岐山县。今城周五里有奇，编户二十九里。

○岐山旧县在今县东北。后周割泾州鹑觚原地，置三龙县。其地近�怪莩の湎亟纭Ｋ蹇�皇十六年，移县于岐山南，因改今名。大业九年，又移治于今治东北八里岐山麓。唐武德初，复移岐阳县界之张堡垒。七年，又移于龙尾驿城。贞观八年，移治于石猪驿南。即今治也。今县治东北有岐周驿。

岐阳废县在县东北五十里。唐贞观七年，析扶风、岐山二县置，以其地在岐山南。周太王居岐之阳，即此处也。二十二年，县废。永徽五年，复置。元和二年，又废。宋为岐阳镇。

○岐山在县东北十里。山有两岐，故名。《禹贡》：导岍及岐。又周太王去�骨ㄡ�。《诗》所谓“率西水浒，至于岐下”。又云“彼阻矣岐，有夷之行”者也。《传》云：周之兴也，�蝶琶�于岐山。又成王有岐阳之�邸Ｐ�王亦大猎岐阳。幽王三年，三川竭，岐山崩。《吕氏春秋》：岐山，九山之一也。后汉建初七年，幸岐山。西魏大统十三年，宇文泰从魏主狩于岐阳。魏主廓三年，以岐阳之地封宇文觉为周公，周主邕数如岐阳。盖皆主岐山而言也。唐贞观十六年，校猎于岐阳，后亦数临幸焉。《河图》云：岐山在昆仑东南，为地乳。《地志》：岐山亦曰天柱山。其峰高峻，状若柱然。《六典》：关内道名山曰岐山，俗名凤凰堆。山之南，周原在焉，即太王所居，《诗》所云“周原�荦堋闭咭病！吨尽吩疲涸�东西横亘，肥美宽平。在今县东北四十里。

五将山在县北三十里，亘扶风、醴泉县界。晋太元十年，慕容冲围逼长安，城中饥困。苻坚以谶文有云：帝出五将久长得。乃曰：吾出陇收兵，运粮以给长安。遂奔五将山。姚苌遣将吴忠执之以归，幽于新平，是也。一名武将山。

石桥山县南五十里，渭水所径。其东连五丈原，与�ハ亟咏纭Ｓ帜隙�十里，即南山也。东亘蓝田，西抵大散。苏轼云：南山连大散。是矣。

梁山县东北五十里。又东连西安府乾州界。其最高处为箭括岭。岭巅有缺，因名。《志》云：箭�α朐谙囟�北六十里。是也。六年，蜀将陈彦威出箭�α耄�即此。又三龙山，在梁山西。宇文周置三龙县，盖以山名。

龙尾坡县东二十里。旧有龙尾堡。晋义熙十一年，夏赫连建入后秦之新平。姚弼与战于龙尾堡，擒之。唐武德七年，移岐山县治于龙尾驿城。中和元年，凤翔节度使郑畋败黄巢兵于龙尾坡。又�鼓�将朱玫屯兴平，黄巢遣将王播围之。玫退屯奉天及龙尾坡，是也。

○渭水在县南三十五里。自宝鸡县东流入县界，又东南入扶风县境。○岐水，在县西北四十五里。自麟游县西南流，经县界，一名峦水。东南至扶风县界，入于漆水。

�伤�在县东北六里。《志》云：其地有�晒龋��伤�出焉。一名白水，南流入扶风县界。县东北三十里又有鳌川水，亦流合于�伤�。

城南河县南三里。自宝鸡县流入，亦谓之璜河。《志》以为�嫦�下流也，即太公垂钓处。东南流十里，有濉河汇流，名曰河交。又东南流入渭。○斜谷水，在县南。《志》云：县南百五十里有桃川，出大山中。东西四十里，南北三里，流为斜谷水，经太白山斜谷关而北注于渭。一名石头河。

金牙关《通志》云：在县西南百里，亦南山隘道也。又云：县南七十里有斜谷关。今见�ハ�。

宝鸡县府西南九十里。东至�ハ匕倮铮�西北至陇州百七十里。秦置陈仓县。汉因之，属右扶风。三国魏亦曰陈仓县，以为重镇。晋属扶风郡，后县废。苻秦置苑川县。后魏移置苑川县于故陈仓城中。西魏复曰陈仓县。后周置显州，寻州县俱废。隋开皇十八年，复置陈仓县，属岐州。唐初因之。至德二载，改为凤翔县，旋改曰宝鸡。今县城周二里有奇，编户四十四里。

○陈仓城在县东北二十里。有二城相连。上城，秦文公筑，城内有羽阳宫，《志》以为秦武王所起。汉初，韩信劝王东出陈仓，还定三秦。王从之，遂败雍王章邯兵于陈仓，引军北出。后汉中平五年，皇甫嵩败凉州群贼王国等于陈仓。又兴平二年，樊稠败韩遂，追至陈仓。此上城也。下城，曹魏将郝昭所筑。《三国志》：魏太和二年，曹真以诸葛亮惩于祁山，后必出陈仓。乃使将军郝昭守陈仓，治其城。既而亮果引兵出散关，围陈仓。昭拒守。亮攻围二十余日，不能克。又正元二年，汉将姜维出陇西。陈泰军陈仓，进败维于狄道。此下城也。晋大兴二年，晋王保使其将杨蔓等据陈仓。刘曜攻拔之。永和十年，桓温伐苻秦，至蓝田。凉将王擢自上邽攻陈仓以应温。义熙十二年，仇池杨盛遣兵击秦至陈仓。秦将敛曼嵬击却之。此兼上下两城言之也。隋移县于今治。雍、梁有事，县辄当其冲要。

宛川城在县东十五里。其城本在今靖远卫界。晋咸和初，陇西鲜卑乞伏述延据苑川，是也。苻坚常侨置宛川县于此。后魏移置于陈仓故城。正光末，萧宝寅击秦州贼莫折天生，破苑川。即故陈仓城也。或以此为西秦所都之苑川。误。

桃虢城在县东五十里。古虢君之支属也。《史记》：秦昭公十一年，灭小虢。即此地矣。今有桃、虢二城，相拒十余里，俗亦谓之桃虢川。唐广德二年，李抱玉讨南山群盗，遣别将李崇客自洋州入，大破贼帅高玉于桃虢川，贼走城固，是也。城固，今汉中属县。○三交城，在县西三十里。《志》云：魏司马懿与武侯相持于此，因筑是城。晋建元二年，凉州将张�瞎ズ笳越�王擢于三交城。或以为即此城也。苻秦尝置武都郡于此。

石鼻城在县东北三十里。诸葛武侯所筑。《水经注》：�舅�对城，诸葛武侯与郝昭相御处也。唐光启二年，李克用等入长安，上幸凤翔。宦官田令孜劫上幸宝鸡。又劫上发宝鸡，留禁兵守石鼻为后拒。�鼓�叛将朱玫引兵追乘舆，围宝鸡。石鼻军溃，玫遂长驱攻散关。天复二年，李茂贞劫驾驻凤翔。朱全忠引兵赴援。其前军自�ハ厝け�鸡，至石鼻，又前至横渠，军于凤翔城南十里。苏氏曰：宝鸡县�舅�北有武城镇，即武侯所筑石鼻城。俗谓之石鼻寨，亦曰灵壁，又为石壁。宋绍兴十年，金人犯石壁寨。吴��遣将姚仲破走之。时金人于扶风筑城。仲又攻拔之，复败撒离喝于百通坊。繇是金人不敢度陇。祝穆曰：石鼻寨，行人自北入蜀者，至此渐入山；自蜀趣洛者，至此渐出山。故苏轼诗云：“北客初来试新险，蜀人从此送残山”也。

益门城县西南十五里。元末，李思齐筑，以备川蜀。城西据益门山，因名。明初，徐达收汉中，自长安引兵屯益门，遣傅友德南出褒斜，是也。今为益门镇，向设巡司戍守。○姜水城，在县南七里。城南有姜水，相传神农氏妃有乔氏所居。

○益门山在益门城西。山岩险阻。有事梁益者，必取道于此，故曰益门。元末，设城屯军，为据守要地。

陈仓山县东南四十里。一名鸡峰山。上有石，类山鸡。《汉·郊祀志》：秦文公获若石于陈坂，祀之。其神来，声殷殷如野鸡夜雊，因命曰陈宝祠。唐易县名为宝鸡，以此。○青峰山，在县东南八十里。峰峦苍翠，因名。又石楼山，在县东南百二十里，以岗峦层峙名也。

大散岭县西南五十二里。唐光启二年，上自宝鸡幸兴元，使王建负传国玺，从登大散岭，是也。大散关置于此。胡氏曰：岭在梁泉县松陵堡南，盖旧为汉中府凤县地。○大虫岭，在县东。宋绍兴十年，吴��、杨政与金将撒离喝夹渭而军。��置军大虫岭。撒离喝觇之曰：善战者，立于不败之地，此难与争。遂引去。《志》云：县东北十里有西平原。原旁即大虫岭。

和尚原县西南三十五里，当大散关之东。宋绍兴元年，吴�巫愿黄街�败，收散卒，保和尚原，积粟、缮兵、列栅为死守计。或劝�瓮送秃褐校�以扼蜀口。�卧唬何岜４耍�敌决不敢越我而进，是乃所以保蜀也。既而金将没立自凤翔，乌鲁折合自阶、成出散关，约曰：会和尚原。阶、成兵先至，陈北山。山路狭多石，敌舍马步斗，遂败去。凤翔兵方攻箭��关。�胃辞步�击败之，两军终不得合。兀术会诸帅兵造浮梁跨渭，自宝鸡结连珠营，垒石为城，夹涧相拒，进薄和尚原。�斡氲茺�复出奇击之，度其困且走，设伏于神坌以待之。兀术仅以身免。神坌，在县南三十余里，亦险隘处也。又八角原，在县西二十里。其形八角，因名。又城东南三十里有八鱼原。

箕谷在县东南四十里。蜀汉建兴六年，诸葛武侯以大兵出祁山。扬声由斜谷道取�ィ�使赵云、邓芝为疑兵，据箕谷，是也。有箕谷水出焉。又温水谷，亦在县东南四十里。温水出焉，北流入渭。

○渭河在县南一里。渭河桥跨其上。自陇州流入境。又东北入岐山县界。旧有桥头寨。宋绍兴中，吴��遣将彭青败金人于此。

�竞�县东三十里。自�狙粝亓魅刖常�经城北至此，合于渭。《志》曰：县居�疚贾�间。是也。后魏永安三年，尔朱天光击万俟丑奴至岐州，停军牧马于�疚技洌�宣言俟秋凉进师。即此处。

箕谷水在县东南。出箕谷中，北流入渭。又有洛谷水，在县东南二十里。出南山，亦北入于渭。又有清涧水，出县西南六十里煎茶平山。东北流，入于渭。

绥阳溪在县东南五十里。《通释》云：溪上承斜水、北界东仓入渭。诸葛武侯与兄瑾书曰：有绥阳小谷，虽山崖绝重、溪水纵横、难用行军者，逻侯往来，要道通人。今使前军斫治此道以向陈仓，足以扳连贼势，使不得分兵东行。是也。

�嫦�在县东南八十里。有�嫦�谷，岩谷深邃。�嫦�石及石室在焉。太公垂钓处也。北流入岐山县南，为璜河，入于渭水。《吕氏春秋》：太公钓于兹泉。郦道元曰：�嫦�中有石泉，曰滋泉，积水为潭，即太公钓处。今谓之凡谷云。

升原渠在县东。《唐志》：县有升原渠，引�舅�注之，东至咸阳。垂拱初开，运岐陇木入京城。又咸通三年，复开升原渠，引渭水注焉，通长安故城，是也。

玉女潭县西南二十五里。五代汉乾�坛酰�蜀将安思谦败汉兵于此，进屯模壁潭。盖当往来之道。

○大散关在县西南大散岭上。自古南北之险要也。向设巡司戍守。详重险散关。○二里关，在县西南四十里高岭上。崷��卒盘折，长亘二里，因名。亦有巡司戍守。又金牙关，在县东南百二十里。路入大散关。

模壁寨在县西南七里。汉乾�坛酰�凤翔帅王景崇以凤翔附蜀。蜀遣山南西道节度使安思谦救之。思谦屯右界，汉兵屯宝鸡。思谦遣别将趣模壁，设伏于竹林，乃压宝鸡而陈，诱汉兵败之，遂破宝鸡。既而蜀兵退，汉兵复入宝鸡。思谦进屯渭水。汉益兵戍宝鸡。思谦畏之，退屯凤州，复屯散关，破汉兵于玉女潭。汉兵寻食尽引还。思谦因进屯模壁，是也。右界，胡氏曰：即宝鸡西界，为蜀汉分疆之处。

潘氏堡在县东北四十余里。唐光启三年，田令孜劫上自凤翔幸宝鸡。�鼓�帅朱玫、凤翔帅李昌符叛附于河中帅王重荣等，共引兵追乘舆，败神策将杨晟于潘氏，钲鼓闻于行宫，即此。

遵涂驿旧置于石鼻城中，亦名石鼻驿。唐光启二年，嗣襄王カ从上南幸，有疾，留遵涂驿，为�鼓�叛帅朱玫所得，与俱还凤翔。寻奉カ权监军国事，盟百官于石鼻驿。

东河桥驿在今县南六十里。又六十里为汉中府凤县之草凉楼驿，南去凤县六十里。○虢川镇，在县东南百二十里，向有巡司戍守。《志》云：今县治东有陈仓驿。

扶风县府东百十里。东至乾州武功县五十里，北至泾州灵台县二百里。周之岐阳也。汉为美阳县地。晋及后魏因之。后周县废。唐武德三年，分岐山县置围川县，取�纱ㄎ�名，俗讹为围也。四年，县隶稷州。贞观初，改曰扶风，属岐州。今县城周四里，编户三十三里。

○飞凤山在县南一里。以形势骞翥而名。又茂陵山，在县东北三十里，林壑秀美。《志》云：汉末，马超尝居于此。

三�丛�在县南二十里。原高五十丈，东连武功县界。《志》云：秦文公作�机矗�宣公作密�矗�灵公作吴阳上�矗�皆近此原，因名。

○渭河县西南二十里。自宝鸡、岐山县境东流经此，又东南入�ハ鼐场！鹌岷樱�在城东一里。自普润废县东南之漆溪，流入县界，雍水自凤翔县境东流合焉。又东流经此，有漆水桥跨其上。下流入武功县界，南合�伤�以入于渭。郭璞云：漆水源出岐山。此盖太王迁岐所渡之漆也。

�珊�在城南。亦曰围川。自岐山县�晒攘骶�此。又东入武功县界。一名白水。《汉·沟洫志》：�汕�引诸川溉田万余顷。是也。

○��或阳宫在县东北三十里。《汉志》注：秦始皇所起。或曰秦穆公时建。汉文帝后二年，幸��或阳宫，即此。��或，音域。

百通坊在县西南。宋绍兴十年，姚仲与金将撒离喝战于百通坊，败之。敌还走凤翔。○杏林镇，在县西二十里。其地多杏，亦曰杏林。古驿旁有万杨池，以池旁有杨柳万株而名。《志》云：万杨池，亦在县西二十里。又凤泉驿，在今县治东。

�ハ�府东南百四十里。东北至乾州武功县七十里。本秦县。汉属右扶风，右辅都尉治此。后汉因之。晋仍属扶风郡。后魏改置平阳县，属武都郡。西魏改曰�コ恰：笾芊先胫艹窍亍Ｋ蹇�皇十八年，改周城为渭滨县，属岐州。大业二年，改为�ハ亍Ｒ迥�二年，置�コ强ぁＬ瞥酰�改为郇州。武德三年，州废，以县属稷州。七年，改属岐州。宋属凤翔府。金初因之。贞�趟哪辏�改属恒州。元升县为�ブ荩�至元初复为�ハ兀�属京兆府。明初，改今属。县城周二里有奇，编户十八里。

○�コ�在县东北十五里渭水之北。《通典》曰：秦文公所营邑也。汉�ハ刂未恕：蠛撼跗街校�董卓封�ズ睿�因据城之北阜筑坞，高厚皆七丈，积谷徙金宝于其中，谓之万岁坞。卓败，坞寻毁。蜀汉建兴六年，诸葛武侯伐魏，杨声繇斜谷道取�ァＮ褐髑膊苷婢��ヒ跃苤�。晋义熙十三年，夏王勃勃据雍，进掠�コ恰Ｇ匾ι芑魅粗�。后魏废，以其地为平阳县。《志》云：�ノ朐诮裣囟�北十六里，故址犹存。

平阳城在县西四十六里。《括地志》：岐山县有平阳乡，乡内有平阳聚。秦武公居平阳封宫，是也。《通典》：秦宁公二年，徙居平阳。又《帝王世纪》曰：秦出公徙平阳。汉为�ハ氐亍：笪禾�平真君六年，改置平阳县，属武都郡，以�ハ夭⑷胙伞Ｎ魑焊锤脑稽コ窍亍！督鹬尽冯较赜衅窖粽颍�即此。又周城废县，即今县治也。后魏太平真君六年，置周城县，属平秦郡，本在今岐山县境。后周省，寻复改置于今冶，而以�コ窍厥∪搿Ｋ逡蛑命ハ赜诖�。

凤泉城在县东南三十里。隋义宁二年，析�ハ氐刂茫�属�コ强ぁＬ莆涞略�年，属郇州。三年，改属稷州。贞观八年，县废。旧有凤泉宫在城内，亦隋开皇中置。又有温泉，在太白山下，所谓凤泉汤也。唐永徽五年，幸凤泉汤。开元中，亦数临幸焉。○斜城，在县西渭水南，以南当斜谷而名。城北去渭水里许，宇文周保定中筑，置云州于此。建德中，废。

武功故城在县东四十里。《水经注》：渭水东经武功故城北，南对太白山。是也。汉县治此。武侯与吴步骘书云：五丈原在武功西十里。又云：马冢，在武功东十余里。指此武功也。

○衙岭山县西南三十里。褒水出其南，斜水出其北，雍、梁之间，称为阻隘。俗谓之马鞍山。《志》云：县东十里有秦王岭，县西十里有响�テ拢�左右映带，为县之胜。

太白山县东南四十里。东连武功县界，有金星洞。天宝八年，改为嘉祥洞。距洞五里有温泉，即凤泉汤也。太白山，详见乾州武功县。

五丈原在县西三十里渭水南。原西接岐山界，东连武功界。诸葛武侯与步骘书：原在武功西十里。是也。蜀汉建兴十二年，武侯伐魏，繇斜谷至�ィ�军于渭水南。司马懿曰：亮若出武功，依山而东，诚为可忧；若西上五丈原，诸将无事矣。亮果屯于五丈原。晋永和七年，司马勋自南郑引兵出五丈原，苻健拒却之。吕氏曰：原高平旷远，实行军者必争之地也。

积石原在县西渭水北。亦曰北原。南距五丈原二十五里。武侯伐魏，至�ィ�屯于五丈原。魏将郭淮曰：亮必争北原，宜先据之。议者不以为然。淮曰：亮若跨渭登原，连兵北山，隔绝陇道，摇荡民夷，非国之利也。司马懿遂使淮屯北原。武侯争之，不得上。《一统志》：积石原在县西南五里。又县有东原。《唐志》：�ハ囟�原，先有兴平军。至德二载，因置为节镇。或云即武功之东原。

斜谷在县西南三十里。南入汉中之道。后周建德初，周主如斜谷，集长安以西，都督以上，颁赐有差，是也。今有斜谷关，详见汉中府。

○渭水在县北三里。自扶风县东南流，入县境。又东入武功县界。蜀汉建兴中，武侯至�ィ�军渭南。司马懿引军渡渭，背水为垒以拒之。《汉志》注：斜水出衙岭山，至�ト胛肌Ｎ妓�又东径马冢北。武侯与步骘书：马冢在武功东十余里，有高势，攻之不便，是以留耳。又后魏永安三年，高平贼万俟丑奴将尉迟菩萨自武功南渡渭，拔围趣栅，复还渭北。贺拔岳以轻骑挑战，自渭南隔水与贼语。稍引而东，至水浅可涉处，即驰马东出。贼以为走，渡渭追之。岳倚横冈设伏。贼半度冈东，岳还兵邀击，悉破降之。所谓横冈，疑即马冢云。

斜水在县西南三十里。出衙岭山，经斜谷北，过五丈原，东北流入渭。其入渭处，近武功故城，亦曰武功水。武侯《表》云：臣遣虎步监孟琰据武功水东。司马懿因水长，攻琰营。臣作竹桥越水射之。桥成，驰去，是也。又有褒水，亦出衙岭山，东流入沔。○清湫水，在县东二十五里，出太白山，北流入渭。又有清水，出斜谷中，北入渭。

成国渠在县东。《三国志》：魏青龙元年，司马懿开成国渠，自陈仓至槐里，筑临晋陂，引�舅�溉舄卤之地三千余顷。《元和志》：在�ハ囟�北九里，首受渭水溉田，经武功县东北至上林，入蒙笼渠云。《通志》：县西南三十里有孔公渠。金明昌八年，�チ羁滋旒嗟夹惫瓤谒�，经县城东，以资一邑汲溉。年久渠淤，典史高�蟾纯�，至今通利。

横渠在县西北。即横水下流也。自凤翔县流入县界，东南流，合于渭水。○青远泉，在县东北十里。又有柿林、红崖诸泉，俱为灌溉之利。

○安仁宫在县治东。隋开皇十五年，置行宫十二所，自京师以达于仁寿宫。此其一也。唐贞观十八年，自九成宫还，至安仁宫，即此。后废。

斜谷关在县西南斜谷口。详见汉中褒斜道。○围趣栅，在县东南。南北朝时置栅于此。后魏永安中，高平贼万俟丑奴围岐州，分遣将尉迟菩萨等，自武功南渡渭，攻围趣栅，拔之。即此。

新罗堡在县东南。晋太元十五年，姚苌攻秦扶风太守齐益男于新罗堡，克之。时扶风郡盖寄治于此。○清湫镇，在县东二十里。元置镇于此。以近清湫水而名。又横渠镇，在县东北五十里。以横水所经而名。宋时儒张子所居。

�狙粝�府西七十里。西至陇州九十里。汉��俞麋县地。晋省。后周置�狙艨ぜ跋兀�以在�舅�之阳而名。郡寻废，县属陇州。隋因之。大业属扶风郡。唐仍属陇州。宋元因之。明嘉靖四十年，改属府。县城周三里有奇，编户一十三里。

○�狙艄食�在县西十八里。本西魏马牢城。后周置县于此。唐因之。五代梁贞明六年，蜀将王宗俦等攻陇州。李茂贞自将屯�狙粢跃苤�。汉乾�坛酰�王景崇以凤翔降蜀。汉遣赵晖等救之。蜀遣秦州帅韩保贞出�狙粢苑趾罕�势。即此。宋徙县于今县西五里。明嘉靖二十六年，以水患又移今治。又临�境牵�在故城西北隅，唐太和元年筑。《志》云：凤翔右袤泾原，地平少岩险。吐蕃数入为患。王承元帅凤翔，据胜地为障，置兵戍守。诏号临�境牵�是也。旋废。

��俞麋城县东三十里。汉县，属右扶风。后汉初，封耿况为侯邑。晋废。永嘉六年，南安赤亭羌姚弋仲东徙��俞麋，即故城也。太和三年，秦苻双、苻武以上邽、安定叛，引兵进至��俞麋。元魏时，县废。

卧虎山县治东二里。以山岩蹲峙而名。又东十三里有龙泉山，泉出其下。又马鞍山，在县东北三十里。

箭括岭在县南十里。旧有箭括关。括，亦作�ΑＮ宕�梁贞明六年，蜀大举攻岐，分遣王宗俦等攻陇州，别将陈彦威出散关，败岐兵于箭�α搿：呵��坛酰�王景崇以凤翔叛附蜀，蜀将安思谦自散关应援，遣军击汉箭�Φ日�，破之。宋绍兴初，金将没立郎君自凤翔攻箭��关，吴�吻步�击退之。盖其地舆散关互相形援，亦陇蜀襟要处也。

○�舅�在县南一里。自陇州流入，又东南入宝鸡县界。○晖川，在县西。流经县城南，又东南注于�舅�。

��俞麋泽在县东八里。汉以此名县。又天池沟，在县东五十里，水流不涸，因名。其下流俱入于�舅�。

○安化镇在县西。《九域志》：�狙粲邪不�镇。唐广德以后置，以御吐蕃。又安都寨，在县南，近箭�α搿Ｎ宕�汉乾�坛酰�蜀将安思谦出散关，应援凤翔，遣军击破汉之箭�Α�安都寨，是也。

麟游县府东北百二十里。南至扶风县百里，东南至乾州武功县百二十里。汉杜阳县地。隋义宁元年，于仁寿宫置凤栖郡及麟游县。二年，更曰麟游郡。唐武德初，改为麟州。贞观初，州废，以县属岐州。今县城周九里，编户十七里。

○普润城县西百二十里。汉漆县地，有铁官。今城西有小城，盖置铁官处。隋大业初置县，属扶风郡。唐初，属麟州。贞观初，改属岐州。乾元以后，尝置陇右军于此。贞元中，又以神策军屯守，谓之普润镇。元和初，改军名曰保义。宋仍为普润县，属凤翔府。金因之。元省。宋白曰：隋于细川谷置普润县。盖以杜、漆、岐三水灌溉民田，为利甚普，因为县名也。唐因之。上元初，凤翔节度崔光远破党项于普润。大历九年，吐蕃寇陇州普润，凤翔节度李抱玉御却之。贞元十年，秦州刺史尝寄治于此。

○天台山在县西五里，唐九成宫之西。其西相连者，曰鸣凤山。又有谷曰泠泉谷。贞观三年，白鹿见于此。又石臼山，在县南十五里，上有清泉，氵亭泓不竭。○吴双山，在县南十里。有四峰双峙，俗呼为吴重山。《志》云：山南去扶风县五十里。

○麟游水在县治南。源出县西，为招贤川，东南流，入于渭。○漆溪，在县南。流出废普润县东，下流为漆水。

杜水在县西南。源出凤翔县杜阳山，东北流入县境，亦曰杜阳川。又东流会于漆水。《志》云：杜水出普润废县东南。盖杜水流经县境，川流始盛也。又岐水，《志》云：亦出普润县东南，一名峦水。东南流入岐山县境，下流亦今于漆水。

○仁寿宫在县西五里。隋开皇十三年作，十五年成，最为弘丽，屡临幸焉。义宁元年，宫废，置凤栖郡于此。二年，于宫中获白麟，因曰麟游郡。唐贞观五年，修仁寿宫，更名九成。自是屡临幸。永徽二年，改名万年宫。五年，幸万年宫。时山水冲溢入宫，至寝殿，卫士有溺死者。自后亦数幸焉。乾封二年，复曰九成，有醴泉在宫中。唐太宗避暑时，是泉涌出，味如醴云。《唐志》：开成元年，暴雨水，毁九成宫。是也。○永安宫，在县西三十里。唐贞观八年，置宫于此。乾封以后，废。

甘露坊唐马坊也。先置于九成苑外。又有保乐坊，本隋石臼马坊。唐麟德间，改为保乐。寻又徙保乐于甘露坊。○石窑镇，县西一百五十里。今有石窑巡司，为戍守处。

附见：

凤翔守御千户所在府城内。洪武二年建卫，四年改为所。

陇州府西一百八十里。南至汉中府凤县二百五十里，西至巩昌府秦州二百五十里，北至平凉府二百八十里。

周岐陇地。秦为内史地。汉属右扶风。魏晋属扶风郡。后魏属武都郡太延中所增置郡也。孝昌初，置东秦州时秦州陷于莫折天生。西魏因之，兼置陇东郡，寻改东秦州曰陇州废帝三年改，因山为名。后周省入岐州，寻复置。隋开皇三年，郡废。炀帝初，州废，属扶风郡。义宁二年，仍置陇东郡。唐复改为陇州。天宝初，曰�狙艨ぁＧ�元初，复故。宋亦曰陇州。金元因之。明初仍为陇州，以州治�驹聪厥∪�编户十八里，领县一。今仍曰陇州。

州扼陇底之险，控秦凤之冲，为关中重镇。隗嚣凭此以窥三辅。曹魏据此以保秦陇。刘曜窃长安，引兵争陇上。石虎规氐羌，分兵屯�韭ぁＬ浦恋乱院螅�藉以扼吐蕃。宋建炎以后，西南诸将与女真角逐之道也。

○�驹捶舷�在州治东南。秦置�鞠亍：阂蛑�，属右扶风。《括地志》：故�境牵�在今州南三里。《世纪》：秦襄公二年，徙居于�尽：阂蛑螟鞠亍：蠛航ㄎ淞�年，伐隗嚣，使祭遵军�尽Ｗ衿葡�将王元于此。七年，嚣复令别将下陇，攻祭遵于�尽Ｗ窬苋粗�。十年，复讨隗嚣，幸�荆�是也。晋仍属扶风郡。永昌初，陈安复据上邽，拒刘曜，遣兵袭�荆�拔之。太元十九年，苻秦故将窦冲复叛姚秦，败奔�敬ǎ�即�鞠匾病：笪涸圾境窍亍Ｐ⒉�三年，东秦州刺史潘义渊以�境墙翟簟Ｎ魑涸圾疽跸兀�为陇东郡治。后又改曰杜阳。后周复曰�疽酢Ｋ蹇�皇三年，郡废。五年改县曰�驹矗�属陇州。大业三年，州废，仍属扶风郡。唐为陇州治。贞元二年，李晟帅凤翔遣将王亻必伏兵于�境牵�以败吐蕃，是也。宋仍为陇州治。明初省。今州城周五里有奇、门四。

郁夷城在州西五十里。汉县，属右扶风。颜师古曰：《诗》周道倭迟。《韩诗》以为郁夷，即此城也。后汉建武二年，赤眉自陇底大掠而东。时邓禹屯长安，遣兵击之于郁夷，为所败，县寻废。《志》云：郁夷当�舅�之源，大宁关之口。晋尝于此置陇关县。

南由城州东南百二十里。本汉�鞠氐亍：笪褐孟兀�属武都郡。西魏废为南由镇。后周复置县。隋因之，属陇州。唐武德初，于此置含州。四年，州废，县复属陇州。大中六年，陇州防御使薛逵请改筑安戎关，铃辖往来。又云，当界有南由路，亦是要冲。旧有水关，请准前把捉。从之。唐末，县并入吴山县。

吴山城州东南百三十里。汉��俞麋县地。有长蛇水，北魏主�龊推剿哪辏�命长安镇将陆真城长蛇镇，是也。西魏改为长蛇县。隋开皇末，废。唐贞观初，复置为吴山县，治槐衙堡。上元初，移治龙盘城，属陇州。宋因之。金省为吴山镇。又州有龙黎城。晋永和九年，凉张重华遣兵伐秦，苻雄大败之于龙黎。胡氏曰：《新唐书·志》：吴山县有龙盘府、龙盘城。龙黎，疑即龙盘也。又秦城，在州东南二十五里。或以为即非子始封之邑。

陇安城州南百二十里，本唐�狙粝氐亍Ｋ慰�宝三年，析�狙粝氐刂寐ぐ蚕亍＝鸪酰�废为陇安寨。泰和八年，复为县。元省入�驹聪亍＝裎�陇安巡司。又永信城，在州西。《唐志》：贞元十三年，凤翔节度使邢君牙筑永信城于陇州�驹聪刂�平戎川。即此。回城，在州西北四十里。《后汉志》注：�鞠赜谢爻牵�亦名回中，即来歙开道处云。

○陇山州西北六十里，即陇坂也。又小陇山，在州西八十里。一名关山，以近陇关而名也。山长八十里，路通临巩，为秦凤要害。其顶，即分水岭。今详见名山陇底。

岍山在州西四十里。《汉志》注：吴山，古文以为岍山。孔颖达曰：岍山东连岐岫，西接陇冈，�舅�出焉。《禹贡》导岍及岐，谓此山也。亦谓之吴岳山。盖山有三名矣。《唐六典》：陇右名山曰秦岭。晁氏以为秦岭即岍山。宋《九域志》：陇安县西南有秦岭。今陇安废县北二十里有西秦山，或亦以为秦岭。

岳山州南八十里。《周礼·职方》：雍州，山曰岳。《史记·封禅书》：华西名山有岳山、吴岳。《水经注》：吴山三峰霞举，叠秀云天，崩峦倾倒，危巅相捍。俗语谓之虞山。《唐六典》：关内道名山曰吴山，亦谓之西镇山。有五峰，曰镇西、曰大贤、曰灵应、曰会仙、曰望辇，于诸山中最为秀异，顶有龙湫。盖吴山与岳山冈陇相接，或谓之一山矣。其实吴山在州西，而岳山在州南也。又天井山，在州南百里。山巅有井，虽旱不涸，因名。

龙盘山在吴山废县东南七里。山蜿蜒曲折，为一州之胜。又金门山，在州南百四十里。其山如门，渭水经焉。○景福山，在州西北百五十里。一名龙门山，有凤爪、朝元、定心三峰。又有龙门洞，称为奇胜。

白环谷在州西南，白环水出焉。宋绍兴中，置白环堡于此。嘉定十年，金将完颜贇规川蜀，破白环堡，进迫黄牛堡。宋将刘雄遂弃大散关遁。黄牛堡，见汉中府凤县。

方山原在州西南二百里。东西长四十里。晋隆安初，武都氐屠飞、啖铁等叛。杀陇东太守姚回，屯据方山。姚兴遣姚绍讨斩之。即此原也。宋绍兴中，吴�斡虢鹑苏接诖恕Ｓ盅钫�尝知方山原军，储�缢谟谄渲小！端位嵋�》：绍兴十一年，割地畀金。金人求商州及和尚、方山二原。许之。于是遂以大散关为界。

○渭水在州南百四十里。自秦州清水县东南流，绕陇坂南麓而经州境。又东入宝鸡县界。○�舅�，在州治西南。源出岍山。东流经�狙粝亟纾�又东南入宝鸡县境，注于渭水。

�浪�在城西北。源出弦蒲薮，东北流，入平凉府华亭县界。《周礼·职方》：其川泾、�馈！妒�》：芮鞠之即。《韩诗》以为�例��　Ｑ帐�古曰：���　⒕贤�，即�浪�也。○弦蒲薮，在州西四十里。《周礼·职方》：雍州，其泽薮曰弦蒲。《汉志》注：�鞠赜衅压认缦疑旯龋�即古之弦蒲薮。今有蒲谷镇，是其地也。

鱼龙川在州西。源出小陇山，下流合于�舅�。唐贞观四年，大猎于鱼龙川，是也。宋绍兴中，金人栅鱼龙川口，杨政率精兵却破之。

长蛇川在吴山废县。川流委曲，如长蛇然。后魏因以名县。《水经注》：渭水东与楚水合，世谓之长蛇水。○五节堰，在州境。《唐志》：陇州�驹聪赜形褰谘撸�引陇州水通漕。武德八年，水部郎中姜行本开。后废。又金泉，在州西四十一里，一名白龙泉。其水东北注于��。

○回中宫州西北百二十里，秦建。始皇二十七年，巡陇西，过回中。汉文帝十四年，匈奴入萧关，使奇兵烧回中宫。武帝元封四年，幸雍，通回中道，遂北出萧关。自是数幸焉。天汉二年，行幸东海，还幸回中。后汉建武七年，来歙将二千余人伐山开道，从番须、回中径袭略阳，是也。又三良宫与回中宫相近。《志》云：亦秦时所建。

大震关在州西七十里。亦曰陇关，亦曰故关。故关大寨巡司置于此。又有安戎关，在州西四十里。亦曰安夷关，亦曰新关。详附见名山陇底。

石嘴关在州西八十里。成化中，马文升言：陇州至秦州清水县二百五十里，别无驿站可宿次。石嘴关地多盗，请移西安府兴平县西四十里之长宁驿及咸义巡司于此，以便行旅。从之。又西四十里为清水县之盘龙铺，乃逾陇之通道也。《通志》：长宁驿在州西二百二十里。

番须口在州西北。旧为陇山之口。东汉初，赤眉上陇，为隗嚣所败。至阳城，入番须中，逢大雪，多冻死。既而汉将来歙伐隗嚣，从番须、回中径袭略阳，是也。阳城，见平凉府华亭县。

咸宜镇在州西北八十里。朱梁贞明六年，蜀主衍遣将王宗俦等伐岐，出故关，壁于咸宜，遂入良原。胡氏曰：咸宜，在氵氵�迷聪亟纭Ａ荚�，今见泾州灵台县。○金兜堡，在州西北四十里。《志》云：宋置。

马颊社在废陇安县之孝感乡。社内有铸钱监旧址。又香泉巡司，在州南百五十里。《通志》作陇安巡司。