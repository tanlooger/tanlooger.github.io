---
---
---
title: 卷一百四
---



◎广东五

◇高州府东北至肇庆府七百七十里，南至海岸百五十里，西至廉州府二百六十里，北至广西梧州府五百二十里。自府治至布政司一千里，至江南江宁府五千四百八十里，至京师八千六百四十七里。

古百越地。秦为南海郡地。汉初属越国，武帝时属合浦郡。后汉因之，建安末，析置高凉郡治高凉县。三国吴又置高兴郡治广化县，今与故高凉县俱见肇庆府阳江县。晋初因之，后以高兴并入高凉郡。宋、齐仍旧。梁大通中，兼置高州。隋平陈，废郡，大业初复改高州为高凉郡。唐武德六年，复置高州初治高凉县。贞观二十三年，移州治良德县。天宝初曰高凉郡，乾元初复故《新唐书》：大历十一年，州移治电白县。五代时，属于南汉。宋仍为高州亦曰高凉郡，景德初并入窦州，三年复故。元曰高州路仍治电白县。大德八年，徙治茂名。明洪武初，改为高州府，领州一、县五。今因之。

府据二广之间，为交衢之地。西北一带，山箐盘互，犭�┽胪�伺隙其间，一旦窃发，则东西俱病矣。至东南皆距大海，虽有沙带限门之阻，而水深潮平，倏忽易达，御倭营堡，不容少疏也。《志》云：郡控山滨海，溪峒中联，为水陆襟要，允矣。

茂名县附郭。汉合浦郡地。晋南渡后，置茂名县，属高兴郡，后废。梁复置，属高凉郡。隋属高州。唐初因之。贞观元年改属潘州，八年为潘州治。五代梁开平初，刘隐奏改为越裳县。唐同光二年，南汉复改县曰茂名，仍为潘州治。宋开宝五年，废潘州，以县隶高州。景德元年，高州废，县属窦州，寻为窦州治。三年，还属高州。元因之，寻为府治。今编户四十六里。

○废潘州今府治。唐武德四年置南宕州，治南昌县，在今广西博白县境。贞观初，移治定川县，在今郁林州境。八年，更名潘州，寻移治茂名县。十七年，并入高州。永徽初，复置潘州。天宝初曰南潘郡，乾元初复故。南汉因之。宋开宝五年，州废，县属高州。元改为府治。《城邑考》：今府城，唐潘州城故址也。洪武十四年，因故址增拓，三十一年，�嬉宰┦�。成化元年寇毁，三年重修，明年复增筑。嘉靖四年以后，屡经修治。有门五，城周不及四里。

南巴废县府东百里。梁置县，为南巴郡治。隋平陈，郡废，县属高州，大业初废。唐武德五年，复置，属高州。永徽初，改属潘州。宋省入茂名县。○潘水废县，在府西北百二十里。唐武德五年置潘水县，属南宕州，寻属潘州。贞观二十三年，析置毛山县，寻省潘水县入焉。开元二年，又改毛山曰潘水。南汉曰潘川县，仍属潘州。宋省入茂名县。

○潘山府东一里。亦名东山。峰峦高耸，环抱郡治，郡之主山也。山之麓为潘仙坡，相传晋永嘉中，道士潘茂名者，得仙于此。城西又有观山，为茂名上升处，一名升真山，亦名仙山巅，有升真观，因名。○笔架山，在县东南十里，有三峰并耸。又东南十里有射牛山，峻耸圆秀，上有二潭，俗呼石牛山。

高凉山府东北九十里。旧属电白县，后改今属。《志》云：山本名高梁，群峰并耸，盛暑如秋，故改梁为凉。汉建安十六年，衡毅、钱博拒步骘于高要峡，毅死，博与其属亡于高凉，盖即此山云。或云汉高凉县盖置于山下。又大帽山，在府东北五十里，层崖高耸，形圆如帽，犭�┤松⒕悠渲校�亦曰犭�┥健Ｓ侄�北三十里曰白水山，上有飞泉直泻，中有白石鲜明。○云炉山，在府西三十里。山高耸，多云雾，如烟起炉中。弘治十一年，御史万祥言：高州山峒贼巢，有云炉、大桂、平地、石羊、冬瓜、捌岭凡六处云。又铜鱼山，在府东六十里，山形似鱼。又东二十里曰灵湫山，下有龙湫。旧皆属电白县。《志》云：府东百里有浮山，山岭高耸，其水西南流入吴川县界。

南宫岭府南一里。山形圆秀，下临鉴江。又南二里有茂岭，亦曰茂岭冈，以草木滋茂而名。其下为南洲。相传冈本临大湖，唐天宝中，一夕雷雨，湖中涌出一洲，土人目为小瀛洲。又仙井岭，在府西北一里，旁有仙井。《志》云：府西南三十五里有蚕山，俗名王商岭。又府东南百七十里有胡鼻冈。

○海府南百五十里。《海防考》：府境所辖海澳，若莲头港、汾州山、两家滩、广州湾，皆南面之险也。

鉴江在府城东北。源出电白县鉴山下，其水澄澈，绕流而西，环带郡治，迤西南支分双渚，合流至化州会罗水，又南经吴川县入海。《志》云：府东北一里有上宫湾，出崖石中；又有下宫湾，在城西观山下。又有新河水，在府东南一里，源出云炉山，一名东河，合大河，经此皆流会于鉴江。

潭峨江在府城西。源出信宜县西思贤岭下，流经府城西南，有高源水亦自信宜县流经府城西，会为一水，并流入于鉴江。○特亮江，在府西百里，自信宜县流入界。又浮来水，在府西北百二十里。其下流俱注于海。

○平山镇府东南四十里。本属电白县，有巡司，洪武中置。成化以后，改今属。又赤水巡司，在府东北。《志》云：府东百十里有故那黎寨，宋置于电白县下博乡，元曰那黎巡司。洪武二十七年，以那黎地僻，迁于今治。○东门营，在府城东。《志》云：府西北有双威寨，绣江源出于此，即今广西北流县之双威镇矣。又有茅峒，在府东南十里，四山环合，中有隙地可以藏兵，当山缺处一径迤逦，通神电以西诸路。成化二年，贼邓公长据此，知府孔镛招降之。

古潘驿在府治西。又那夏驿，在府东九十里。《舆程记》：自古潘驿西八十里，为化州石城县之息安驿，又西九十里为廉州府石康县之白石驿，此为西达廉州之道。自驿而南九十里为化州陵水驿，又百里为石城县之新和驿，又南百里为雷州府遂溪县之桐油驿，此为南达雷州之道。又自那夏驿东百里，为电白县之立石驿，又六十里为肇庆府阳江县之太平驿，此为东北达肇庆府之道。○端黎山寨，在府北。《志》云：茂名县境犭�┥剑�凡四十有四。

电白县府东四十五里。东至肇庆府阳江县二百二十里。汉合浦郡高凉县地。梁置电白郡，治电白县。隋平陈，郡废，县属高州。唐因之。大历十一年，自良德县移高州治此。宋因之。景德初，州废，县属窦州，寻复为州治。元大德中，移高州治茂名，县属焉。明景泰初，流贼云扰，县无宁宇。成化四年，移入神电卫城。今城周六里有奇，编户十二里。

○高州城今县治。唐、宋时州郡皆治此。《郡志》：电白县旧有土城，即故高州城也。元大德中，因故址为县城，�嬉宰┦�，周三里有奇。明正统中，为犭�┛芩�毁，寻复修筑。成化中废为旧电白堡，而移县于神电卫治东，西北去旧城百八十里。《城邑考》：卫城，洪武二十七年筑，初为土城，永乐七年改�嬉宰�。成化四年增修，浚濠环之。

良德废县在旧县西北三十七里。陈置务德县，属高凉郡，后改曰良德。隋属泷州。唐初改属高州，贞观中为高州治，州徙，县仍属焉。宋开宝五年，省入电白县。○海昌废县，在旧县北，梁置，并置海昌郡治焉。隋省。

保定废县在旧县东二百二十五里。本高凉县地。梁置连江县，为连江郡治。隋平陈，郡废，县属高州。唐初改曰保安县，仍属高州。开元五年改曰保宁，至德二载又改曰保定。宋初省。

○宝山旧县治北一里。秀丽特立，形如圆珠。宋绍兴间，创登高亭，植松于上，为郡登临之胜。山之麓有送龙冈，其南为狮子坡，县治凭焉。又有鉴山，在县北三里，旧有银坑，下有溪，澄澈如镜，即鉴江之源也。《志》云：今县北二里有庄垌岭，高峻�傺遥�为县主山。县北十里曰龙潭山，山麓有石岩，泉出三窦中，涌流为龙潭。又县南十里曰莲头山，高秀如芙蓉，县之案山也。

要龙山县东六十里。与双甑山相连，皆高耸。又帽涝山，在县东北三十里，山有云如帽，即雨至，因名。○丫角岭，在今县北五十里，双峰并峙，山色苍翠。又湖山岭，在县西北七十里，山势耸拔，为诸山宗。登其巅，瞰大海如池沼。上有龙潭，渊深莫测。

○海县南五十里，又东南与阳江县接境。《志》云：县南三十里有咸水湖，四面水皆淡，而此湖独咸，说者以为地窍通海也。

鉴水在县西南。源出鉴山下，合群川流入茂名县境而为鉴江。《志》云：县东北三十里有射合水，出帽涝山，流入茂名县境。旧县南三里又有蒲牌河，东流七十里为大河，复西南流入茂名县界，合于东河，并注于鉴江。

五蓝河县东三十里。源出山涧中，南流入海。有官渡。○莲头港，在县南四十里，源出县西北十五里之奇壁山西，名沙尾港，南流经莲头山，山水流合焉，因名莲头港。又南有大分洲，水流经此入海。

○立石关在县西北立石驿西。《志》云：神电卫西有立石驿，万历中改掘冈驿，有立石巡司，寻革。又龙门营，在县西四十里，嘉靖十八年置。又狮子堡，在县西七十里，嘉靖五年设，与旧县城并为控御犭�┰糁�要路。相近有三桥堡，《志》云：即茂名县之那夏驿，弘治十年设。皆有兵戍守。○北额寨，在县西，宋置。又望夫山寨，在县境，犭�┱�也。《志》云：县境有二十一犭�┥�。

信宜县府北八十五里。东至罗定州百六十里，西北至广西容县百八十里，北至广西岑溪县百五十里。汉苍梧郡端溪县地。梁为梁德县地。隋为怀德县地。唐武德四年，析置信义县，为南扶州治，贞观六年为窦州治。宋太平兴国初，改县曰信宜，仍为窦州治。熙宁四年，州废，县属高州。今城周不及二里，编户十五里。

○废窦州即今县。唐武德四年，置南扶州，治信义县，寻以獠叛，寄治泷州。贞观元年，州废，以县属泷州。二年，复置南扶州。五年，复废入泷州。六年，改置窦州。天宝初曰怀德郡，乾元初复曰窦州。《唐志》：州界有罗窦洞，因名。南汉亦曰窦州。宋废。《城邑考》：县旧有土垣，正统五年犭�┞遥�始筑砖城。

怀德废县县东北七十里。萧梁置梁德郡，治梁德县。隋平陈，郡废，县属泷州。开皇十八年，改曰怀德县。唐初属南扶州，寻属窦州。南汉因之。宋开宝五年，省入信义县。○潭峨废县，在县西南二十里。唐初置，属南扶州，寻属窦州。宋开宝中废。又特亮废县，在县西北百二十里，亦唐初置，属南扶州，后属窦州。宋废。

○龙山县东二十里。山势峻险，南有石孔，约深五丈许，谓之风窖；北有石孔，其深不测，谓之雨窖，相传有龙潜焉。又古楼山，在县东七十里，山势险峻，上有三峰，高低相叠，其状如楼。○大间山，在县西北二十里，形势高大，间于茂名、信宜二县界，因名。又县北三十里有赵山，形势险峻，元时有犭�┤苏孕照咭郎蕉�居，因名。《志》云：县治东北有营屯山，县之镇山也。又有凤凰山，在县西南二里，俗呼凤凰渚。

云岫山县西南三十里。山高险，中有一峰耸拔，人莫能至，云常盖其上。○雷公岭，在县东北百里。山空洞雷鸣，则涧谷响应。又有欧岭，在县西北百里，山高广，其中一峰特耸，元时有欧姓者居此。《志》云：县南一里有罗窦洞，唐以此名州。贞观五年，高州总管冯盎入朝，罗窦诸洞獠反，敕盎率部落讨平之。又显庆三年，播罗哀獠酋长多扶桑等率众内附，即此地也。盖生獠所居后，日就倾圮，无复故险。明嘉靖中，好事者目之曰小瀛洲。

○窦江在县城南。《志》云：窦江源出龙山西，流合东西二川云。东川源出雷公岭，西南流经城南，合西川入窦江，滩峻水急，多峭石，冬浅夏深，民常以竹�渥�运。西川源出欧岭，绕流经废潭峨县，亦曰潭峨江，至城南与东川合流。其水亦冬浅夏深，无石，民亦以竹�渥�运，合流后，始通舟楫。又西南经云岫山，转而南流，经府治西北入于鉴江。

丽水江在县北八十里。出县北百里白马山，下流入东川。又特亮江，在县西百里，源出县西七十里之宋山，东南流入茂名县界。《志》云：县西百里有高原岭，接化州界，高原水出焉，下流入于西川。

○中道镇县东北五十里，东川所经也。有巡司，洪武中置。《志》云：司本置于怀德乡后黄潦寨左，与县北函口隘并为要害。是也。○岭底堡，在县东四十里，向设官军，防怀乡、圣峒、六定、岭底等犭��。又中堂堡，在县东九十里，亦设官兵，防坡头、竹云、中堂等犭��。○浦头山寨，在县北，犭�┱�也。《志》云：县北境犭�┥剑�接广西岑溪县、郁林州界，凡四十有一。又县境有盐田等犭�┥绞�五，十三峒等犭�┥绞�二。其坡峡山等五十八犭�┥剑�称为险恶云。

化州府西南九十里。西南至雷州府三百六十里，西至廉州府百八十里，西北至广西陆川县二百三十里。

秦象郡地。汉属合浦郡。后汉因之。三国吴属高凉郡。晋以后因之。梁置罗州及石龙郡于此《陈书》冯仆为阳春郡守，转石龙太守，即此。《隋志》梁罗州及高兴郡并治石龙县，恐误。隋平陈，郡废。大业初，州废，仍属高凉郡。唐武德五年，复置罗州，六年，改置南石州。贞观九年，又改为辩州。天宝初曰陵水郡，乾元初复曰辩州。天�坛酰�尝改为勋州时朱全忠以辩、汴声相近也，旋复故。宋太平兴国五年，改曰化州亦曰陵水郡。元曰化州路。明洪武初，改为府。八年，降为州，以州治石龙县省入。九年，又降为县。十四年，复为州编户三十七里，属高州府，领县二。今因之。

州接壤粤西，控扼犭�┽迹�而大海南环，窥伺易及，亦噤要之所矣。

○石龙废县今州治。汉高凉县地。梁置石龙县，为石龙郡治。隋废郡，县属罗州。大业初，州废，县属高凉郡。唐初仍为罗州治，旋为南石州治。贞观中为辩州治，自是州郡皆治此。明初省。《城邑考》：州城，宋绍兴三十一年创筑，�嬉宰┦�，北际江，三面环以池。元末毁。明正统十三年，广西犭�┰舴妇常�奏筑砖城并浚濠堑。成化四年增修，十年改旧城而小之。旧城四门，周四里有奇。今城二门，周三里有奇。

陵罗废县州北百二十里。唐初置，属罗州，后属辩州。宋白曰：县在陵、罗二水间，因名。宋开宝五年废。○慈廉废县，在州西。又南有罗肥废县。俱唐武德五年置，属罗州，明年属南石州，贞观初省入石龙县。旧《志》州北有罗辩废县，州西北又有龙化废县。今见广西北流县及陆川县境。

○千秋山州东南二里。去罗江二里，横亘如屏。其东又有东胜岭，在罗江东岸，亦高胜。又龙母山，在州治南一里，一名南山，东面临江。《志》云：州治北有石龙冈，旧石龙县以此名。○帽子山，在州西南五里，以形似名。又铜冈山，在州东北十里。州北二十里又有丽山，州之镇山也。又十里为扶良山。皆险峻。

石城山州北五十里。中平衍，四面高耸如城，因名。又北三十里曰来安山，接石城县界，极险峻，惟东南一径可登，旧为乡人避兵处。○�岛塘耄�在州西百五十里。岭高广，犭�┤艘晕��堤铮�种禾其上。成化二年，贼梁定屯此，寻降。

○陵水州北九十里。源出广西北流县扶来山下，西南流七十里，与罗水合。又罗水，亦在州北九十里，源出北流县娥石山下，东南流合于陵水，亦谓之罗江。经城东，至州南二十里鉴江来合焉，谓之平原江，以江流平顺也。又南流至吴川县入海。

平乐水州西五十五里。源出�岛塘耄�流经此，又东四十余里与陵水合，水宽平，无滩险，�浞ひ状铮�因名。又有高原水，出州东北百余里高原岭，流入信宜县，合于西川。

○梁家沙镇州东北百九十里。有巡司，洪武中置。梁家沙堡亦置于此。又平定堡，在州西北百八十里，向皆设官兵戍守。○陵水驿，在州治南。

门村山寨在州境，犭�┱�也。《志》云：州境犭�┥椒参迨�有一，向皆分兵戍守。

吴川县州南七十里。东北至高州府百三十里。汉高凉县地。隋置吴川县，属高州。唐属罗州。宋开宝五年，改属化州。《城邑考》：县城，洪武二十七年始筑土城，永乐元年�嬉宰┦�，周三里有奇。编户二十七里。

○罗州废县县西北百十里。刘宋元嘉初，镇南将军檀道济于陵罗江口筑石城，后因置罗州县，属高凉郡。齐、梁因之。隋废。○翔龙废县，在县南百四十里�胖奚稀Ｖ抟倭⒑Ｖ校�当南北道，为雷、化犬牙处。宋景炎二年，帝自七里洋还驻�胖蓿�旋崩，弟卫王�绷ⅲ�升�胖尬�翔龙县，即此。

○特思山县西南七十里。山势特兀，为众山最。又有高山，在县西八十里，峰峦�塔�律，因名。○特呈山，在县南六十里，山势秀拔，竦立海中，与雷州府遂溪县平乐海岭相邻，山北有茂晖场产盐。又文翁岭，在县东三里，脉自浮山来，屹峙海东。

○海在县城东南，与雷州府接境。《志》云：县南三十里有限门港，合群川之流注于海，水道曲狭，值潮退，沙碛浅露；或潮满风急，舟楫悉不敢往来，因名。又�胖蓿�在县南大海中。宋置�胖拚�，后为翔龙县。明洪武六年，杨�钙坪Ｔ籼纺系扔诖恕！逗７揽肌罚合啬纤氖�里有广州湾，海寇出没处也，向设兵哨守。

吴川水县西一里。鉴江及陵罗诸水自化州合流至县北二十里，复纳浮山水，流经城西，至县南合渡分为三川，旋绕数里，复合为一，出限门入于海。又县城东有洞雷水，其水无源，随潮上下。

平城江县西二十里。源出州境那阳山，经林公渡入于海。

○宁村镇县南五十里。有巡司，洪武初置于县东南，近宁川所。二十八年，改置于此。又�胖扪菜荆�旧在州南海滨，正统中迁于洲上。

石城县州西百十里。西北至广西陆川县百四十里。汉高凉县地。刘宋为罗州县地。隋废入石龙县。唐武德五年，析置石城县，以石城水为名，属罗州。六年，移罗州治此。天宝初改为廉江县，又改州曰招义郡，后复曰石城。南汉仍为罗州治。宋开宝五年，州废，县亦省入吴川。乾道三年，复析置石城县，属化州。今因之。城周三里，编户二十七里。

○废罗州即今县。唐初置罗州，治石龙县，寻移此。天宝初曰招义郡，乾元初复曰罗州。宋初，州废。《城邑考》：县城，洪武二年始筑土垣，正统五年�嬉宰┦�。

招义废县县西七十里。唐初置招义县，属罗州。天宝初，改曰�凰�县。宋初废。又零绿废县，在县西南百二十里，亦唐初置，属罗州，以零绿水为名。南汉属常乐州。宋初废。常乐，今见廉州府废石康县。

○谢建山县北十里。上有一峰高出，为县主山。又有一冈，远望如城，曰石城冈，县因以名。○石篱山，在县北四十里。其西、南、北三面皆峻，东稍平，叠石如篱。又天堂山，在县北百二十里。元末，民恃其险，避寇于此，获免锋镝，因名。

望恩山县南五十里。驿路径其麓，突起三峰，形如笔架，回绕县治。○招义山，《志》云：在废招义县西北二里。昔卢循作乱，有谭氏招义兵于此，以保乡里，唐因以名县。

○九洲江县东北二十里。其上流即广西陆川县之龙化江也，南流入县境，至县南有双水流会焉，又南注于海。其江至冬水浅沙露，分为九洲，因名。又南廉水，在县治东一里。《志》云：源出广西容县界，流入境，或曰即龙化江支流也，分流经此，东南入海。唐廉江县以此水名。○东桥江，在县东南四十里。《志》云：源出化州境谢获山，南流二十里，经雷州府遂溪县之柳浦，东南会石门水入海。

零洞水在废零绿县西三十里。源出县西境零洞山，下流入海，一名零绿水。《通志》：零绿水，在县西百二十里，一名零烈水，源出廉州府境，东南流入海。○官寨港，在县西南百二十里，源出廉州府废石康县之六牛山，南流二十里入永安大海，近官寨盐场，因名。《志》云：县东南三十里有两家滩，海澳通大海，贼船多泊此，为石城、遂溪两县之襟要，向设军防守。

○零绿镇在县南。以废零绿县而名。有巡司，洪武初置。零绿水经其旁。旧有零绿关，亦置于此。○那楼营，在县西八十里。旧在县西北，嘉靖中迁于息安驿。又三合堡，在县东北，成化七年设，防广西陆川犭�┰�。

新和驿在县治西。又三合驿，在县北七十里。息安驿，在县西八十里。《舆程记》：由广西陆川县永宁驿七十里而达三合驿，由车头朗、龙化江、平山墟等河共七十里至新和驿，又由三合堡河江头渡共七十里至雷州府遂溪县桐油驿。

附见：

神电卫旧在电白县东南百八十里，地名白石坡。洪武二十七年，建卫筑城。成化四年，电白县移治于卫城内。○高州守御千户所，在府城内，洪武十四年置，调雷州前千户所官军守御。信宜县守御千户所，在县治东北，正统五年置。又宁川守御千户所，在吴川县治东南，洪武二十七年置。俱隶神电卫。

守镇石城后千户所在县治西。正统五年置，隶雷州卫。

◇雷州府东至海岸十里，南至海岸二百二十里，又南渡海至琼州府七十里，西至海岸二百里，北至化州石城县二百五十里，又北至广西郁林州亦二百五十里。自府治至布政司一千四百五十里，至江南江宁府五千五百九十五里，至京师九千四十里。

古百越地。秦属象郡。汉初属南越，元鼎以后置合浦郡治徐闻县。后汉因之徙治合浦县。晋亦属合浦郡。宋、齐仍旧齐还治徐闻。梁大通中置合州，大同末改为南合州以别于合肥之合州也。隋平陈，复改为合州治海康县。大业中，州废，仍属合浦郡。唐武德五年，复置南合州。贞观元年改东合州，八年改为雷州。天宝初曰海康郡，乾元初复曰雷州。五代时属于南汉。宋仍为雷州亦曰海康郡。元曰雷州路。明洪武初改为府，领县三。今因之。

府三面距海，北负高凉，有平田沃壤之利。且风帆顺易，南出琼崖，东通闽浙，亦折冲之所也。

海康县附郭。汉徐闻县地，属合浦郡。隋析置海康县，为合州治。唐为雷州治。今编户百五十里。

○雷川废县在府西。梁置。又有摸落、罗阿二县，隋大业初俱并入海康县。《城邑考》：雷州城，五代梁贞明中南汉所筑，后圮。宋至道二年，始筑子城，周一里。绍兴十五年，复筑外城，二十五年城始就。嘉定五年、淳�淌�年，皆尝修筑。元至顺、元统间，亦复营治。明洪武七年重修，弘治十七年增修，正德十二年复用砖石�嬷巍＜尉敢院螅�屡经修筑。有门四，城周五里有奇。

○擎雷山府南八里。府治之案山也，擎雷水出焉。又府北五里有英灵冈，府治主山也，状如屏几，一名乌卵山。相传陈大建间雷出于此，因更今名。又府西南八里有英榜山，上有雷师庙。○吉斗山，在府西北四十里，山尖盘回三十里，形如盘斗，因名。又西北五里曰雷公山，山势稍平，林木深郁，高仅八丈，盘旋五十里。相近者又有讨泗山，多竹木之利。

虎头山府东七十里。山枕海中。府东北八十里又有麻囊山，亦枕海滨。又有时礼山，在府东南八十里，高五十丈，山岭有泉，遇旱，居民祷雨于此。○博袍山，在府西八十里，高五十丈，岩穴甚胜。又有英高山，在府东南百三十里，两峰高峭，上有石穴，涌泉不竭。又徒会山，在府南百三十里，枕西海中，高三十余丈，周三十余里，岩穴崎岖，泉流清泠。

○海府东十里。亦曰东洋海。极目无际，南通琼崖，西通对落、杨梅二珠池，东北通闽广，中有思灵岛，产米豆。又有漉洲，在府东南百八十里，崛起海中，周五十余里，上有田颇腴沃。又府西南境之海亦曰西洋，海中有卵洲，地常暖，鸟多伏卵于其上。又有邵洲，在府西南百十里海中，周围六十里，居民皆煮盐为生。其地本荒弃，有邵姓者辟而居之，因名。

擎雷水在府南擎雷山下。一名南渡水。《志》云：水源有三：一出海康县北铜鼓村，一出县西鹧鸪坡，一出徐闻县界，三水合流，环绕郡治，南流七十里，东入于海。○罗湖水，在府城西，一名西湖，下流入擎雷水。又潭望水，在府西南六里，源出遂溪县界，流入境。又平望水，在府西北十五里。俱合擎雷水入海。又博袍水，出府西博袍山之阳，西流入海。

○清道镇府西南百二十里，地名乌石港。有巡司。又有黑石巡司，在府东九十里。俱洪武二十七年置。《志》云：府南二里有水军寨，宋置，屯兵以备海道。又府城北有澄海、牢城二营，俱宋置。○清道隘，《志》云：在府西百八十里滨海。又府西南有黑石隘。皆戍守要地也。

雷阳驿在府城北。《舆程记》：自驿而南，六十里为将军驿，又南七十里为徐闻县之英利驿，又百里为{水口}磊驿，渡海广六十里至白沙驿，繇白沙驿十里而至琼州府城。

遂溪县府北百八十里。北至化州石城县七十里。汉徐闻县地。梁为椹县地，属合浦郡。隋开皇十年，析置铁杷县，属合州。唐初因之。天宝初改置遂溪县，属雷州。宋开宝五年，废入海康县。绍兴十九年，复置，仍属雷州。元因之。《城邑考》：县城，洪武七年始筑土垣，正统间�嬉允�，周二里有奇。编户四十八里。

○铁杷废县县东南七十五里。梁椹县地，隋析置铁杷县，唐又改置遂溪县。又椹川废县，在县东南五十里。梁置椹县，属合浦郡。隋开皇十八年，改曰椹川县，仍属合州，大业初并入扇沙县。唐复置，天宝初并入遂溪县。今椹川巡司置于此。○扇沙废县，在县东。梁置扇沙县，属合浦郡。隋属合州。唐初废。

○乌蛇山县东北三十里。山弯长而黑色，产乌药。又县东南百里有覆盂山，以形似名也。《志》云：县东北百五十里有调楼山，高十余丈，上常有五色光见，若楼台然，因名。○螺冈山，在县西南七十里，高二十仞，盘曲如螺。又县西南二百里海中有涠洲山，中有三池，旧产珠。《志》云：山团围皆海，周七十余里，内有八村，人多田少，皆以采海为生，一名大蓬莱。旧为防海要隘，万历十七年，以珠贼为患，增兵戍守。山之阳有蛇洋洲，亦名小蓬莱，特起海中，如蛇形，周四十里，与涠洲山相对。

斜离岭县南五十里。高十仞，周二十里，突起二峰，势皆斜列。一名雷公岩。又七星岭，在县南七十五里，岭上有七小峰，形如北斗。○湖光岩，在县东南七十里。本名净湖岩。湖畔峰岭壁立，瞰湖为岩。其在湖西绝壁中者曰白云岩，宛若城门，其前湖水澄澈，人迹罕至。宋建炎中，丞相李纲过此，改今名。

○海在县东南百余里。《志》云：海中有调鸡门，周百有五里，隔吴川县�胖藿鲆桓鄣兀�势奔趋如鸡转翅，故名。县西南亦滨海，海中有涠洲山也。

三鸦水县东南八十里。源出县东之大陂，流经此，旁有三石如鸦，因名。《志》云：县治东有东溪，流经县治，南一里合于傍塘溪，又西南流，合东流水折而东，会三鸦水，又东入于海。○铁杷溪，在县东南湖光岩之阳。岩下有湖，俗传为陷湖，溪承其下流，中有石，形似铁杷，隋铁杷县置于溪之东岸，又东入于海。又武乐水，在县西南螺冈山下，南流数十里，折而东入海。相传汉元鼎中，路博德讨南越，尝驻师于溪北岸。恐误。

○椹川镇在县东南。有巡司。《志》云：元至元二十一年置于椹川村，明洪武二十三年迁于旧县治。又涠洲巡司，在海中涠洲山上，洪武三年置。○横山堡，在县西北六十里，向设官军戍守。

桐油驿在县城内。又县有城月驿。

徐闻县府南一百五里。南渡海至琼州府百九十里。汉置县，为合浦郡治。后汉属合浦郡。三国吴为珠崖郡治。晋仍属合浦郡。宋因之。齐仍为郡治，又析置齐康县，为齐康郡治。梁、陈间，并徐闻县入焉。隋平陈，废郡，改县曰隋康，属合州，大业初属合浦郡。唐属南合州，贞观二年复曰徐闻县，寻属雷州。宋开宝五年废，乾道七年复置。今城周三里有奇，编户九十里。

○徐闻旧县在县西北。汉初置县于此。晋、宋以来因之。梁、陈间，并入齐康县。隋改隋康。唐曰徐闻。《城邑考》：县城旧在讨网村，元至元二十八年迁于宾村，俱无城。正统中，始筑土城。天顺中寇陷，又迁于海安所城。弘治十四年，复迁宾村，始筑石城。正德五年，增修。嘉靖十一年、十九年以后，屡经修筑。

○石门山县西北六里。高十余丈，周围十里，上有巨石，耸峙如门，山巅有潭，四时不竭，一名石门岭。又冠头山，在县东七十里，端耸如冠冕。又东十里曰屯云山，以云雾常蒙其巅也。又十里曰三原山，上有三原泉。○尖山，在县北九十里，尖耸出群山之上。县东北七十里又有石界岭，上有石卓起。

小蓬山在县南三十里海中。前有海屿，名曰三墩。旧《志》：由此渡海四百里，乃至琼州。

○海县东南二十里。《志》云：海中有老鸡洲，抵琼州界仅四里，渡海至琼州折旋四百一十里。《舆程记》云：旧《志》谓由徐闻县而南，舟行四百三十里度海达琼州。今自雷州东海洋径达琼州白沙口，一日夜可至也。

大水溪县东十里。源出县东北笼床山，至县东，有石滩，水声响急，其下旋洄为潭，深不可测，俗名龙潭，南流经海安所城东入于海。俗号石滩为灵山镇海滩。又古源水，在县东南十里。《志》云：源出潭田村，南流入海。○廉宾水，在县西北四十里。又西北十里为马鞍山水源出焉，南流合顿吞水，又南至老沙港入海。又迈胜溪，在县东四十里，溪水澄澈，下流亦注于海。

○东场镇在县西南滨海。有巡司。《志》云：洪武初置于迈谷村，二十七年迁于东场。又宁海巡司，在县东南。《志》云：洪武初，司置于县东，二十七年，迁于黎浦口。○{水口}磊驿，在海安所城中。其南有{水口}磊浦。宋雷州将王用降元言：�胖菸蘖福�闻琼州欲供粮，而海道滩水峻急，止有{水口}磊浦可通舟楫，宜急守之。即此。又县北五十里有英利驿。

附见：

雷州卫在府治东。洪武五年建。○海康守御千户所，在县西百七十里，有城戍守。乐民守御千户所，在遂溪县西南百九十里。又海安守御千户所，在徐闻县西南二十里。锦囊守御千户所，在徐闻县东百里。俱洪武二十七年建，皆隶雷州卫。

◇廉州府东至高州府二百六十里，南至海岸八十里，西至广西上思州界五百三十里，北至广西横州三百里，西北至广西南宁府三百五十里，东北至广西博白县二百里。自府治至布政司一千二百六十里，至江南江宁府五千六百二十里，至京师九千六十五里。

古百越地。秦为象郡。汉初属南越国，武帝平南越，属合浦郡郡治徐闻县。后汉因之始治合浦县。三国吴黄武七年，改曰珠官郡，寻复故。晋亦曰合浦郡。宋置越州《志》：泰始七年，置州，并领合浦、临漳等郡。齐因之《志》：越州治临漳郡，而合浦郡还治徐闻。梁为越州治《通志》：梁省临漳郡入合浦郡，还治合浦，仍移越州治焉。隋平陈，废郡存州。大业初，改为禄州，寻又改为合州，三年复曰合浦郡。唐武德四年，仍置越州亦曰南越州。贞观八年，改为廉州以郡有大廉洞而名。天宝初曰合浦郡，乾元初复曰廉州。南汉因之。宋仍为廉州亦曰合浦郡。太平兴国八年，改曰太平军。咸平元年复故。元曰廉州路。明洪武初改为廉州府，寻降为州，属雷州府。十四年，复为府，领州一、县二。今因之。

府南滨大海，西距交趾，固两粤之藩篱，控蛮獠之襟要。珠官之富，盐池之饶，雄于南服。

合浦县附郭。汉县，属合浦郡。后汉及晋、宋皆为郡治。梁兼为越州治。自隋、唐以后，州郡皆治此。明初省，洪武十四年复置。编户三十六里。

○廉州故城在府东北七十五里蓬莱乡。唐时州治此。《志》云：今治东十里有青牛城，古越州城也。《宋志》：越州，泰始七年立，领临漳郡，旧属廉州。《南齐志》：越州治临漳郡，本合浦北界，蛮獠丛居，略无编户。宋泰始中，西江督护陈伯绍猎其地，有青牛之祥。七年，启立为越州，增置百梁、龙苏、永宁、安昌、南流六郡，又割交广之临漳、合浦、宋寿三郡属焉。元徽二年，始立州镇，穿山为城门，以威服狸獠。梁废临漳郡，以越州治合浦郡。隋废郡，仍为越州治。大业三年，改州为郡，仍治合浦县。唐武德四年，又为越州治，五年南越州刺史宁道明据州叛，即此。其治俱在蓬莱乡。宋开宝五年，移廉州治于长沙场。太平兴国八年，废州，改置太平军于海门镇，其地在今治西南三十五里。咸平初，复置廉州于廉江东岸，即今治也。《城邑考》：府城，宋元�讨写粗�土城，绍圣四年重修。明洪武三年增筑，谓之旧城。二十八年，于城东增拓土城。宣德中�嬷�以砖，谓之新城。成化元年为贼所陷，明年修复，益拓旧址。正德中，增修。嘉靖二年，复营治。十七年，大雨，西城坏，旋修复之。十九年、二十年、三十四年，皆尝缮治。隆庆以后，屡经修筑，环城为濠。有门三，城周五里有奇。

石康废县府东北三十里。本合浦县地。南汉咸亨初，置常乐州，领博电、零绿、盐场三县。宋开宝五年，州县俱废，改置石康县。《一统志》石康县治南有常乐废州治，是也。本属廉州。元因之。明洪武初改属雷州府，十四年还属廉州府。成化八年，为广西犭�┰羲�残破，并入合浦县。旧有编户十里。《广志》云：盐场废县，亦在府东南。

漳平废县在府东。《宋志》临漳郡无县。《齐志》为郡治。梁、陈间，郡县俱废。漳，亦作鄣，又作瘴，以临界内瘴江为名。瘴江，即合浦江也。又合浦故县，旧《志》云：在今县西南。汉初县置于此，后移而东。三国吴孙皓末，交趾太守杨稷据交趾，遣将毛炅等攻合浦，战于古城，大败吴兵，即此城云。○龙苏废县，在府东南。宋置龙苏郡，治龙苏县。齐、梁因之。隋平陈，郡废，县属越州。唐初废。又大廉废县，在府南六十里，梁置县，属龙苏郡。隋废郡，改属越州。大业初，废入龙苏县。唐武德五年，复置，属越州，寻属廉州。宋开宝五年废。

封山废县府西南百五十里。汉合浦县地。南齐置封山郡，治安金县。萧梁兼置封山县，萧正表封封山侯是也。隋郡废，以封山县属越州。唐武德五年，于县置姜州。贞观十二年，州废，以县属廉州。南汉因之。宋开宝五年省。又廉昌废县，在县西南百二十里，梁置，属封山郡。隋大业初，省入封山县。

蔡龙废县府西北百十五里。唐初置。《新唐书》：县有蔡龙洞，因名也。初属姜州，贞观中属廉州。南汉因之。宋开宝五年废。又高城废县，亦在府西，唐武德五年置，属姜州。贞观十二年，省入蔡龙县。○东罗废县，在府南。唐初置，属姜州，贞观中改属廉州，天宝以后县废。又珠池废县，亦在府南，唐贞观六年置，属越州，十二年废。又东南有安昌废县，唐武德五年置，属越州，贞观十二年省入合浦县。

○大廉山府东百里。上有大廉峒，唐以此名州。又东五十里曰画山，峰峦秀丽如画。又十里为百良山，山高大，多巨木良材。○登高山，在废石康县治东，旧为士民登眺处。又东二十里曰白石山，又十里曰三山，有三峰峭立，与白石山相接。《志》云：府东北百四十里有姜山，以绕山居民皆姜姓也。

北峨山府西北百里。峰势嵯峨。又西北四十里有糠头山，一名军头山，相传秦尉陀尝驻军于此，偶乏粮，以糠头散给，因名。俗呼狼头山。○黄稻山，在府北九十里。又北六十里曰五黄山，俗呼五黄岭，山深杳。相近有母鸡山，弘治十一年，御史万祥言，廉州山峒贼巢有母鸡山、木头洞二处，是也。

龙门岭府东八里。下为龙门村，有龙门水，分二支：曰源头，曰龙门，环城北入于廉江。又冠头岭，在府南八十里，形势穹窿，山石皆黑如冠，亦曰冠山。自此涉海，北风顺利，一二日可抵交之海东府。○蔡龙洞，在府东百余里。唐以此名县。《通志》洞在合浦县东一里，似误。

○珠母海府东南八十里巨海中。中有七珠池：曰青莺，曰杨梅，曰乌泥，曰白沙，曰平江，曰断望，曰海渚。后为五池，其东为断望、对达二池，无珠；西为平江、杨梅、青莺三池，有大蚌，剖而有珠。今止以三池名所谓合浦珠也。南汉刘�挠诤掀种妹拇ǘ迹�令人入海采珠，溺死者甚众。宋开宝五年，诏废之。明嘉靖二十二年诏采珠，二十四年复采，寻以碎小不堪用而止。海中有围洲，周回百里，昔有野马渡此，亦名马渡。

廉江府北三十里。一名合浦江，亦名南流江，又名晏江。源出广西容县大容山，南流入府界，地名州江口，分为五江：曰州江，曰王屋屯江，曰白沙塘江，曰大桥江，曰新村江，环流至府城西南入海。又府北二十里有石湾江，府北十里有猛水江，皆廉江支流也。

武利江府北六十里。其源一出府北小双山，一出灵山县界张蒙山，一出府东北谢成岭，汇于武利埠，南流合新村江入海。又府东北五十里有思乡水，源出废石康县北境之思峒山，西流接武利江，还入县界，合于晏江。以其去而复还，因名。○晏水，在府东北二十里。源出废石康县界，西会于廉江。亦谓之晏江。

钟湾水府南七里。其湾接江通海，相传宋政和间灵觉寺钟与龙斗于此，因名。《通志》云钟湾在府北七里，似误。又府东二里有南津水，源出薛屋岭，西流绕城入于州江。府东五里又有刘公涌水，亦流会于州江。○明月溪，在府北八十里，又北九十里有绿云溪。又有张沐溪在府东北九十里。其下流皆注于州江。

雁湖府西北七十里。尝有雁集此，因名。或云在府治北二里，环绕芳洲，为郡之胜。又铜船湖，在废石康县治东登高山下，俗传马援尝铸铜船于此。

○东关在府东北。明初置，久废。嘉靖十五年重修，改曰条风关。又高仰镇，在府西南十里，有巡司，洪武初置。又珠场巡司在府东南六十里，永平巡司在府西北四百里，皆洪武初置。○山口营，在府东南百四十里。又新寮堡，在府东五十里，防新寮隘。向皆有官兵戍守。

环珠驿在府治东。又府东永安所城内有白石驿，府西又有乌家驿。《舆程记》：自驿东北九十里为废石康县之白石驿，又东九十里为化州石城县之息安驿，自环珠驿而西七十里为乌家驿，又西七十里至钦州太平驿，入交趾之道也。○海门公馆，在府东八十里，嘉靖六年设。又那思公馆，在府东二百里，正德中设。又有海北盐课提举司，旧在雷州府城内，洪武初迁于石康县西，成化中迁于府城内，领白沙等十五盐课司。

钦州府西百四十里。南至海岸二百五十里，北至广西南宁府三百五十里，西至安南界三百六十里。

秦象郡地。汉属合浦郡。晋因之。刘宋置宋寿郡。齐因之。梁兼置安州。隋平陈，郡废。开皇十八年，改州为钦州治钦江县，大业初曰宁越郡。唐武德四年，复改置钦州兼置总管府，七年改为都督府。贞观初，府废。天宝初曰宁越郡，乾元初复曰钦州。南汉因之。宋仍曰钦州亦曰宁越郡，徙治灵山县。元曰钦州路治安远县。明洪武二年，改为钦州府。八年，降为州，隶廉州府，以州治安远县省入编户十里，领县一。今因之。

州控临大海，制驭安南，为藩篱要防，折冲重地。永乐中两征交趾，皆自广西之凭祥、云南之蒙自，而未尝以奇兵出钦州，倾其内险，故贼得以偷息海上。则钦州者，灭交趾之要途也。嘉靖中，州臣林希元曾建议而不果用详见广西安南总论。有事交趾者，安可后钦州而不讲欤？

○安远废县今州治。汉合浦县地。萧梁置安京县，为安京郡治。隋平陈，废郡，县属安州，寻属钦州，大业初属宁越郡。唐仍属钦州，至德二载改曰保京县。宋开宝五年，改名安京，景德中改曰安远县。元移钦州治焉。明初省。《城邑考》：宋时州治灵山县。《志》云：天圣初，徙治南宾寨。《别录》云：州旧治灵山县思林都，今名旧州墟。后又迁于滨海白沙之东，即今治所白沙，盖安远县地矣。明洪武十八年，始筑州城，景泰七年增筑。成化六年，又复营治，并遍植{��力}竹于城外。嘉靖十三年增修。三十三年，大水，坏西北城，未几修复。隆庆以后，亦尝修治。环城为濠，有门三，城周三里有奇。

钦江废县州东北百三十里。刘宋时宋寿郡治也。齐、梁因之。隋废郡为宋寿县，开皇十八年改曰钦江县，为钦州治。唐因之。宋开宝五年，省入灵山县。《一统志》：今州东三十里有钦州故城，即隋、唐时州治。恐误。

乌雷废县州西南百七十里。梁置安平县，又置黄州及宁海郡治焉。隋平陈，郡废，改州曰玉州，治海安县，即安平县也。大业初，州废，县属宁越郡。唐武德四年，复置玉州，领安海、海平二县。贞观二年，州废，县属钦州。上元二年，改置陆州，治乌雷县，以州界陆水为名。天宝初曰玉山郡，乾元初复为陆州。宋开宝中，州县俱废。○海安废县，在乌雷县西，隋县也。唐曰安海，为玉州治。贞观中属钦州，上元后属陆州，至德二载改曰宁海县。宋初废。其南又有海平县，本梁置，属宁海郡。隋属玉州，大业初废入海安县。唐武德四年复置，仍属玉州。贞观二年，废入安海县。

华清废县在州西南境。梁置玉山县，属宁海郡。隋初属黄州，寻属玉州，大业初废入海安县。唐上元二年，复置玉山县，属陆州，天宝初改为华清县。宋废。

○文笔山州南二里。山峦峭拔，一名镇安峰。又南三里有三山岭，三峰特立，多产孔雀，一名孔雀山。○横山，在州东南三十里，山形延袤，横拱州治，一名鸡鸣山。又西南百六十里曰招远山，本名滩凌山，山高耸。正统五年，御史朱鉴陟此山，招叛民黄金广，建旗于上，因改今名。

安京山州西北八十里。峰峦峭拔，冈脉绵远，形似惠州罗浮山，或谓之西罗浮。《隋志》安京县有罗浮山，即此。又十万山，在州西北百二十里，重峦叠嶂，延袤起伏，高大甲于众山。又铜鱼山，在州西北六十里，相传山下有深陂，铸铜鱼以为水窦，因名。州北三十里又有石浪山，群峰叠石，如拥浪然。○乌雷山，在州西南大海中，入安南之要道也。唐乌雷县以此名。

分茅岭州西南三百六十里，与交趾分界。山岭生茅，南北异向。相传汉马援平交趾，立铜柱其下，以表汉界。唐安南都护马总亦建二铜柱，�街�唐德，自明为伏波之裔。明宣德二年，没于交趾。嘉靖二十一年，莫登庸降，仍归版籍。旧《志》：马援立铜柱在交州古森洞，即此岭云。○望海岭，在州北十五里，登此可以望海。州北十里又有双角岭，以西峰并峙而名。

○海在州南二百余里。自此涉海，扬帆一日至西南岸，即交州潮阳镇。永乐五年，尚书黄福议：交趾万宁县接云屯海口，并连广东钦州地方，最为险要，宜以钦州所添军立卫。是也。《图经》：云屯海镇，在交趾新安府云屯县之云屯山，在大海中，番贾舟舶多萃于此，永乐中置市舶提举司。其山摩空直耸，两相对峙，一水中通。自海门黎母山发船西行，水程九百里至海宝山，自海宝北行，水程三百里取鸡唱门入云屯镇，就此镇转入新发府或往安邦州，皆便近。又州西南有六水口，曰谭家水口、黄标水口、藏涌水口、西阳水口、大湾水口、大亭水口，并为入海之路，向皆置卒戍守。

钦江在州治东。源出灵山县洪牙山，流经城东南，下流入海。又渔洪江，在州西二十里，出西北安京山之阳。州西三十里又有凤凰江，流会鱼洪江。又平银江在州东二十里，源出灵山县界，东流经平银渡。又州东南百余里有防城江。俱注钦江以入海。

龙门江州南六十里。《志》云：安京山之阴有涌沦江，南经州南四十里，亦曰罗浮水。又南曰龙门江，两山对峙，形势若门。又西经涌沦周墩而达交趾永安州界，为钦州之要害。嘉靖二十八年，安南贼范子仪等驾船突至龙门港口，因议设兵戍守，寻废。○淡水湾，在州南百三十里。《志》云：湾在龙门之前，旁有巨石，淡水出焉。舟楫往来，恒取汲于此。正德八年，安南入寇，官军败之于此。又五湖，在州城外。《一统志》：旧有东、西、南、北、中五湖。

○天板关在州西。又西有渔洪关，州东又有茶陵关。《志》云：州西南有那苏隘，其东南曰稔均隘，又东有那隆隘，隘外即交趾境，奸民通番者率由此。今废。

如昔寨州西百六十里。连左右两江溪洞，接交趾界。寨据大山之巅，势甚险阻。宋置峒长管辖时罗、贴浪等七峒。天禧间，岁调兵守之。元因其制。至正十二年，两江峒贼黄圣许寇钦州及灵山、安远二县，于是时罗、帖浪七峒人民亡散殆尽。兴兵讨之，贼窜入深峒。明洪武中，置巡司于如昔寨。宣德二年，土酋黄金广等以澌凛、罗浮、古森、葛源等四峒十九村叛附安南，安南遂侵如昔、贴浪二都，因置金勒千户所，移治那苏隘。嘉靖十五年，安南复侵如昔、贴浪二都。十九年，莫登庸降，归澌凛、金勒、古森、丫葛四峒地，于是始复故境。《志》云：贴浪峒，在贴浪都思牙村。相近为澌凛峒，在澌凛村。又西为古森峒。其时罗峒在时罗都，如昔峒在如昔都思勒村，相近者为博是峒，在丫葛村，鉴山峒在罗浮村。所谓七峒也。○管界巡司，在州西百八十里，本名时休峒。永乐中，改置巡司。嘉靖中，没于交趾，寻复来归。又州南十里有沿海巡司，州西三十里有长墩巡司，俱洪武中置。

千金镇胡氏曰：在州西南。唐长庆三年，黄峒蛮破钦州千金镇，刺史杨屿奔石南寨。黄峒，见广西新宁州之西原废州。又如洪镇，亦在州西南。宋至道元年，交趾黎桓寇钦州如洪镇。如洪，或曰即鱼洪之讹也。明永乐七年，交趾贼船劫掠钦州鱼洪村，官军追至交趾万宁县海上，遇贼舟，尽擒之。○鹿井寨，在州西南，宋置，控象鼻沙、大水口入海通交州水路。又有三村寨，在州东南，亦宋置，控宝蛤湾至海口水路，东南转海至雷州递角场。又思禀管，亦在州境。宋嘉�趟哪辏�交趾李日尊寇钦州思禀管，即此。

防城营州南二百里。又南五十里有思勒营，相近者曰罗浮营，俱嘉靖三十年设。○陆眼营，在州西北二百五十里，防广西界那农等山贼。又那迫营，在州西北百五十里。黄观营，在州西百二十里。那罗营，在州西百十里。团围营，在州西百三十里。又有总捕营，在州西二百里，与广西接界，春夏廉州卫军戍守，秋冬南宁卫军戍守。

天涯驿在州东。永乐十四年，张辅奏：自天涯驿经猫尾港至涌沦、佛淘，从万宁县抵交趾，多由水道，陆行止二百九十一里，比丘温故路近七驿，宜设水马驿传，以便往来。从之，乃设防城、佛淘二水驿，宁越、涌沦二递运所及佛淘巡司，而改天涯水驿为水马驿。宣德三年复旧。

灵山县州北二百十里。北至广西横州百四十里，西北至广西永淳县百三十里。汉合浦县地。隋开皇十八年，置南宾县，属钦州。唐初因之。贞观十年，改为灵山县，仍属钦州。宋徙州治此。元徙州治安远，县属焉。明正统五年，始筑城。天顺三年，为贼所陷。成化八年重修。嘉靖八年以后，不时修筑。城周五里有奇，编户三十里。

○南宾废县县西八十里。隋置南宾县治此。唐改为灵山县。《宋志》钦州，天圣元年徙治南宾县，盖尚取故县为名也。治平三年，又徙今治。

内亭废县县西九十里。刘宋末置宋广县，属合浦郡。齐因之。梁置宋广郡。隋平陈，郡废，县属钦州。开皇十七年改曰新化县，十八年又改曰内亭。唐武德五年，置南亭州于此。贞观二年，州废，县仍属钦州。宋开宝五年废。○遵化废县，在县南三十里。隋开皇二十年置县，属钦州。唐初属南亭州，贞观二年改属钦州。宋开宝五年废。

○西灵山县西一里。一名石六峰山。其峰有六，雄壮奇特，下有三岩，曰龟岩、月岩、钱岩，宋陶弼名曰三海岩。弼《叙》云，治平三年春，移灵山县治于石六峰下，是也。《一统志》：唐贞观中，移灵山县治此。误。又西有穿镜岩，与三海岩相接，翠屏耸立，峰半一窍相通，宛若城门，其中天日�鞴馊唬�有如穿镜，因名。

罗阳山县东二十五里。山高极大，陟其巅，往返尽二日之力。山峙县东，日出先照，因名。又洪牙山，在县东北三十里，一名洪崖，山与广西横州接界，下为洪崖江。又龙牙山，在县北十五里，山中有潭，常有龙起。○羊角山，在县西北。成化八年，灵山县羊角山贼攻劫广西永淳县，即此。

博岭山县西南三十里。广大高耸。又有狼济山，在县西八十里，山有石室、石门，门外有石桥。《志》云：山有石壁，壁外有石人夹峙，谓之狼济石。又林冶山，在县西南百三十里，旧有金坑。

○洪�谓�在县东北洪崖山下。西南流出县西，其别源出罗阳山，流至县西，合为一，中有四滩，曰羊俭、滑石、鸡冠、大冠，下流入州界，即钦江上源也。○旧州江，源出县西七十里流峒山，又南流四十里，有南岸江流合焉，下流注于钦江。又大��江，在县南百六十里，出县东南高仑岭，西南流至平银渡，直抵大��港口入海。

○西乡镇县西北百四十里。有巡司，洪武八年置。又林墟巡司，在县西南百四十里，洪武四年建，永乐七年海贼阮瑶等寇劫钦州长墩巡司及林墟巡司，官军追败之。○洪崖堡，在县北三十里，又石隆堡在县东北七十里，又八角营在县西北百二十里，向皆有官兵戍守。○太平驿，在县治西。永乐十四年，于灵山县置龙门、安迁二马驿，安和、格木二递运所，寻废。

附见：

廉州卫在府治东。洪武三年立守御百户所，十四年改千户所，二十八年改置卫。《志》云：卫东北有达官营，成化八年设。

永安守御千户所在府东南百五十里。洪武二十八年设。《一统志》云在府东六十里。又钦州守御千户所，在州城内。洪武四年，立百户所二，二十八年并为千户所。守镇灵山千户所，在县治东。正统六年，调南海卫后千户所官军防守。已上三所，俱隶廉州卫。