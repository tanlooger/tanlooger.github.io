---
---
---
title: 卷一百二
---



◎广东三

◇韶州府东北至南雄府二百九十里，东至江西龙南县界三百七十里，南至广州府七百二十里，西至广州府连州四百里，北至湖广郴州四百里。自府治至布政司见上，至江南江宁府三千五百九十里，至京师七千三十五里。

《禹贡》扬州南境。战国属楚。秦属南海郡。汉初属南越，元鼎以后属桂阳郡。后汉因之。三国吴甘露元年，分桂阳南部都尉置始兴郡治曲江县。《寰宇记》云后汉置始兴都尉，误。晋因之。宋泰豫初改曰广兴郡。齐复为始兴郡，梁、陈因之。隋平陈，郡废属广州，寻属番州，大业初属南海郡。唐武德四年置番州于此，寻曰东衡州。贞观初改曰韶州，天宝初曰始兴郡，乾元初复为韶州。五代时属于南汉。宋仍为韶州亦曰始兴郡。元曰韶州路。明改曰韶州府，领县六。今因之。

府唇齿江湘，咽喉交广，据五岭之口，当百粤之冲，且地大物繁，江山秀丽，诚岭南之雄郡也。晋末，徐道覆以始兴之众逾岭而北，几覆建康。陈霸先当萧梁之季，倡义始兴，卒平侯景。唐皇甫��曰：岭南属州，韶为最大，蛮越有事，提兵逾岭，韶为必争之险也。宋初，潘美伐南汉，据连州而东，进拔韶州。韶，汉之北门也。于是汉人大惧，美进拔英州，长驱至广州而汉亡。蒙古南略，遣降人吕师夔败宋师于南雄，进取韶州，而广东悉为残破。明初，命将取广东，陆仲亨自大庾而南入韶州，捣英德以西，如破竹然。韶之所系，顾不重哉？

曲江县附郭。汉置县，属桂阳郡。吴为始兴郡治。隋属广州。唐、宋以来，皆为韶州治。今编户三十六里。

○始兴郡城在府城南官滩下十里。晋卢循寇番禺，以徐道覆保始兴，因徙郡城而北，当岭门以自固。刘裕讨之，遣沈田子筑城伏兵于此，后遂为郡治，亦名沈将军垒。《志》云：汉城在浈水东莲花岭下，隋城在武水西，地势卑湿。五代时，南汉移治于中洲，在武水之东、浈水之西。白龙二年，始筑州城。宋皇�桃院螅�屡加增修。明洪武三年，因故址修筑。永乐初城圮，十五年复修治。天顺、成化以后，时加营缮。有门五，城周九里有奇。

临泷废县在府西。唐武德四年置，属番州，寻属韶州。贞观八年废。又西南有良化废县，亦武德四年置，贞观八年废。○永通废监，在府城内。宋皇�讨校�诏韶州钱监为永通监。先是庆历八年以天兴场岁采铜，置监，至和二年以韶州岑水场铜发，令漕司益铸钱。《宋志》曲江县有永通钱监、灵源等三银场、巾子银场，是也。

○莲花山府南五里，与郡治相对。宋开宝三年，潘美伐南汉，南汉主刘�氖蛊浣�李承渥列象为阵，拒美于莲花峰下，美大败之，遂进拔韶州。又笔峰山，在府北一里，一名帽子峰，松竹蓊蔚，团�扇缑保�左浈右武，悉聚目前，《志》以为郡之镇山也。其北二里曰皇冈山，高峻端整，俨如屏障，阳有虞泉，以虞舜名也。又北六里曰越王山，一名武临原，俗呼白虎山，下有皇潭水，西流二里入武水。○芙蓉山，在府西五里。山形簇起，状似芙蓉。山半有石室，顶有玉泉井。《志》云：府东五里有灵鹫山，旧名虎市山，山多虎。晋义熙中改今名。又玉山，在府东北五里。《湘州记》：其山草木滋茂，泉石澄润，曾有得玉璞于此者，因名。又东北里许有灵石，高三十丈，广圆五百丈，浈水经其下。

桂原山府西北四十里。亦曰桂山。宋李渤《记》略云：山之盘礴方广几千百里，峻极崇高几五千仞，青峰碧嶂，云霞所栖，为郡之望。上有温泉三穴，其下桂水出焉。《志》云：山周数百里，多产菌、桂。又西北七十里有林源山，山有石室，林水出焉，南流六十里入于武水。○韶石山，在府北四十里，迤逦而东，有三十六石，古名曲红冈。旧《图经》：汉初置县，本名曲红，或云古江字皆作红也。《郡国志》：韶州斜斗劳水间，有韶石二，状如双阙对峙，相去又一里，高百仞，广圆五里，相传虞舜南游，登此石奏韶乐，因名。今呼左阙、右阙。又有宝盖、奏乐、骆驼三峰，其凤阁、左右球门、大小香炉等石，即三十六石也，双阙尤为挺拔。惟太平石稍低平，屹立犹二十余仞，樵人牧子尚怯攀援也。

钱石山府东北六十里。山形四方如台，巨石三面壁立，上有碎石如钱。又大峒山，在府东北八十五里。宋余靖《记》略云：自州治水行七十里，得月华山，舍舟道樵径，又十五里乃至大峒，其山磅礴耸峭，秀倚天际，绝顶之上，千里在目，涧声泠泠，清入毛骨，真可遗世而绝俗也。○石头山，在府北十三里，上有巨石特起，俗名鸡冠石，石上有洞深邃，一名貂蝉岭。又浮岳山，在府东北二十里，其山蹑一处则百余步皆动，若在水中，后没于五渡水。

南华山府南六十里。峰峦环抱，如莲花然，曹溪水出其东南。又虎榜山，在府南四十里，西面临江有石，高十余丈，阔五十馀丈，中有小洞，容二百许人。府南十五里又有宝石山，一名伏虎山，氵�老�之水出焉，南流二十里入于曹溪。○书堂岩，在府东南二十里，岩洞豁然，泉清而洁，为张九龄读书处。又城西南十二里有紫薇洞，中若大厦，容百余人，其东大涌泉出焉。宋舍人朱翌谪居时游此，因名。

○浈水在府城东。源出大庾岭，经南雄府而南，至府东南，武水流合焉。二水相合，谓之相江。其水抱城回曲，故曰曲江。又流经城东，亦曰东江也。西南流经英德县，谓之始兴江。《志》云：府东北有利水，浈水之沱流也，一名斜斗劳水，经韶石山南流，经灵石下注于东江。余详大川北江。

武水在城西。源出湖广临武县西山，流经宜章县南入郡境，又流经乐昌县西，东南流经城西，又东南合浈水为北江。《郡志》：府城三面有濠，西临武水无濠。是也。古名虎溪，唐讳虎，改今名。岩崖峻阻，湍泷危急，亦名泷水。又桂水，在府西北四十里，源出桂原山，东南流合于武水。《志》云：府北有卢水，南流合武水，至为湍险，亦名新泷水，相传汉太守周昕所开。

修仁水府东北二十里。源出浮岳山，《水经注》谓之邸水，下流为五渡水，注于浈水。又灵水，在府东七十里，《志》云：源出始兴县界清化岭，西流九十里入浈水，俗呼零溪。又府东九十里有梨溪，出始兴县界东坑岭，西流百五十里入浈水，岸多棠梨，因名，亦曰利水。○双下水，在府西五十里，有两涧合流，因名。南流五十里入于浈水。又胆矾水，在府西南三十里，宋初置场采铜，谓水能浸生铁成铜。又出生熟胆矾，役民采之，岁以充贡。明成化初，督臣韩雍奏革。

曹溪府东南三十里。源出南华山之狗耳岭，西流三十五里入浈水。又宣溪，在府南八十里，源出螺坑，南流入于浈水。○目岭水，在府东北百里，水中有石穴如人眼，瞳子黑白分明，下流五十里入浈水。

○平圃镇府北九十里。有巡司。又府南百里有�妄窝菜尽＞愫槲涫�六年设。○上道营，在府东北。又乌石营，在平圃巡司东三里。�妄斡�，在�妄捂湮魑謇铩Ｓ钟邪淄劣�，在府南五十里。《志》云：府境又有中堂、苏渡、乱石、鱼梁、磨刀、白芒、蓑衣、黄茅、高桥、小坑、连环、土岭、官村等十三营。

鸡冠寨府北十里。又北二十里有老龙寨，又北二十里有古羊寨，西北三里又有上窑寨。○白沙堡，在府南。《志》云：曲江县境又有总铺、古羊、白芒、黄金等堡，向俱设官兵戍守，以防沿江盗贼。又有幽溪、列溪、葵溪、西山等犭�┥椒菜�。

芙蓉驿在府治东。又新馆驿，在府治北。平圃驿，在平圃巡司东。�妄捂洌�在�妄窝菜径�。《舆程记》：自南雄府黄塘驿而南，百里至平圃驿，又百里而至芙蓉驿，又百里为�妄捂洌�又百里为英德县之清溪驿。○浈水馆，在府城南，宋州守狄咸建。又有迎山馆，在府城东南通津门外曲江亭西偏，为过客憩息之所，亦宋时建。《志》云：曲江亭，临江舣舟处也。又东浮桥，在城东门外横江，长七十丈。又西门外有西浮桥，用舟六十有二。

英德县府西南二百二十里。西南至广州府清远县二百七十里，东南至惠州府长宁县百六十里。汉置浈阳县，属桂阳郡。后汉因之。三国吴属始兴郡。晋因之。宋泰始三年，改浈为贞。齐仍为浈阳县。梁、陈因之。隋平陈，县属广州，开皇十六年省入曲江县。唐武德五年，改置真阳县，属氵匡州。贞观初，州废，仍曰浈阳县，属广州。五代梁贞明中，南汉置英州治焉。宋因之。宣和二年曰贞阳郡，庆元初以宁宗潜邸，升为英德府。元至元十五年改为英德路，寻降为州。大德五年，复升为路。至大初，又降为州，以浈阳县省入。明初降州为县，又改今属。城周三里，编户九里。

○浈阳废县即今县治。汉置，隋废，唐复置，元省。《城邑考》：古县城，在县北一里大庆山上。今城宋庆元中所筑，后毁。明天顺五年重修，七年复筑外城。成化三年，增修。正德初，内外二城门皆�嬉允�。嘉靖以后，屡经修筑。

含氵匡废县县西七十五里。汉县，属桂阳郡。后汉因之。三国吴改属始兴郡。晋、宋、齐因之。梁置衡州及阳山郡。隋平陈，郡废，改州曰氵匡州。开皇二十年，州废，县属广州。唐武德四年，复置氵匡州。贞观初州废，县属广州。南汉因之。宋开宝四年，改隶连州，六年，隶英州，又改含氵匡曰含光县。元属英德州，寻省县入州。明初于故址置含光巡司。正德初，修筑故城，恃为保障。嘉靖以后，亦屡修复。

○南山县南二里。以当县治之南而名。其阴为鸣弦峰，相传舜南巡时尝弹琴于此峰。下为涵晖谷，谷有�谘舻骸⒎上剂搿⒘柩提帧⒚五鲅壹疤一ā⑵茉啤⑶绷槿�洞。山之阳有莲花峰，攒簇高耸，如莲花然。○金紫山，在县北十里。石山耸拔，冈脉南出为县北一里之大庆山，俗名龙山。其右则绵亘数十峰，自西北徂于南山鸣弦峰，壁立江浒。

浈山县北四十里。县之主山也。相传尉陀筑万人城于此，今浈水经其南。又北二十里有龙头影山，山势雄峙，其下石壁玲珑，临清溪水，即浈水也。○英山，在县东二十五里，州以此名。

皋石山县西南十五里。一名团山。在浈水西，崖壁千仞，猿猴莫上。又西南二十二里，曰太尉山，一名香炉峡。汉邓彪尝至岭南，召还为太尉，因名。《舆地志》：皋石、太尉二山之间，是为浈阳峡，两崖杰秀，壁立亏天，昔尝凿石架阁，令两崖相接，以拒徐道覆。由此南出至清远峡。宋嘉�趟哪辏�转运使荣〈黑��〉开峡至��口，作栈道七十余间，以便行旅。其下矶石横截，水势湍急，名牯牛石，又名抄子滩。《一统志》：牯牛石，在县南十九里浈阳峡中，浈水为峡山所束，两石相抄，故名抄子滩。其下巨石横截，即牯牛石，为行舟之害。谚云：过得牯牛抄子滩，寄书归去报平安。言其险也。○尧山，在县西四十里，四面瀑布悬流，倾泻万丈。王韶之《始兴记》：尧山下有平陵，陵上有古大堂基十余处，谓曰尧故亭，父老相传尧南巡时登此。

观州岭县东北五里。盘礴蜿蜒，登之可望一境。又有浈石，在县东北二十八里，一名赌妇石，东枕浈水。又弹子矶，在县北六十里，一名轮石山，高数十丈，壁立江浒，崖半有窝，高广数尺。

麻寨冈县西十三里。唐末黄巢犯境，有虞夫人者，率兄弟及乡人拒巢于此，贼为之却。又蛾眉冈，在县西南五十里。《志》云：在旧含氵匡县南，高三百余丈，东西望如蛾眉。其西十五里有石莲冈，以形似名。又碧落洞，在县南十七里，石室深邃，旁有小洞，号云华洞。南汉主晟尝假宿于此。《志》云：洞南二里又有通天岩，横冈峻岭，奇胜万端。

○浈水县西十五里。自曲江县南流经县北浈山下，西南流出浈阳峡，又西南入广州府清远县界。县境群川皆流会焉。○氵匡水，在县西南四十里。一名湟水。自广州府连州境东南流入县界，经废含氵匡县，又南流入广州府清远县界，而会于浈水。

泷头水县南十里。源出翁源县翁山，经象冈流至此，亦谓之翁源水，与泷水合。泷水，即武水之别名，浈水合于武水，故兼有泷水之称。其地险隘。宋潘美伐南汉，由韶州进克英、雄二州，次泷头，刘�那彩骨牒停�美疑有伏兵，乃挟�氖梗�速渡诸险，是也。○隆水，在县东六十里，源出县东百四十里之羊岭，东南入翁源水。又沱水，出县东南九十七里茗茶山，北流合翁源水。又县有风水，出县北二百里重岭下，南流入于浈水。

清溪县北六十里。岑水自翁源县流入界，经龙头影山与曲江水合，洑流三湾，环山而潴，澄澈可鉴，故曰清溪。清溪驿以此名。○滑溪，在县西一里，源出县西旗山，南流合浈水。又桃溪，在县西四十里，源出崇山。溪上多桃，因名。又西有桂溪，源出旧含氵匡县之五山，旁多桂树，因名。又有凤溪流合焉。俱注于罗溪。罗溪，即氵匡水之别名也。

○氵匡浦关在县西南。《唐志》：浈阳县有氵匡浦故关。又清溪镇，在县北百里，有巡司，洪武二年设，有将军寨、箭筒径等处，防三板滩诸贼巢，清溪驿亦置于此。又象冈巡司，在县东百里。氵匡口巡司，在县西南五十里，扼大小罗山、陈、黎二峒之吭。又县西有氵含��巡司，即旧含光县也，扼五山径、大小枫林之冲。皆为要害。○浈阳驿，在县西南四十里。《舆程记》：自清溪驿南行百里，至浈阳驿，又一百二十里而至广州清远县之横石驿。

跌牛石营在县西二十里。《志》云：县境旧有金皂口、虎尾径、鱼梁埠、燕石、麻埠、丹竹径六处戍兵。嘉靖三十四年，议以跌牛石为适中地，因置营于此，增设官兵，倚为重地。○虎尾径营，在县北五十里，清远西山犭�┛艹雒唬�道每经此，旧有戍兵，后并于跌牛石营，仍调兵驻守。又县境有大庙、黎峒、杀鸡坑、流寨、鹿子矶、波罗坑，及黄寨、大塘、沙口埠、三板滩、望夫岗、石尾、大平等十余营，又有榄坑隘，俱拨兵戍守。《志》云：县境江道，上达韶阳，则有高桥、观音坑诸营，弹压上游；下通广海，则有��口、大小樟、杀鸡、蚊虫诸营，控制浈峡。其犭�┥皆蛴猩寄窘恰⒒撇枭�。

乐昌县府西北八十里。西至连州阳山县百八十里，西北至湖广宜章县界百五十里。汉曲江县地。梁置梁化县，属始兴郡。隋平陈，县属广州。开皇十八年，改曰乐昌县。唐武德四年，县属番州，寻属韶州。今城周二里有奇，编户十五里。

○乐昌废城县西南二里。《志》云：秦时任嚣所筑，置戍兵于此，后废。隋为乐昌县治，后又移今治。《城邑考》：今县城，洪武二年筑。成化三年，复修城浚濠。弘治九年，因旧城增拓，并�嬉宰┦�。嘉靖二年以后，屡经修治。

平石废县在县南。梁置平石县，属始兴郡。隋开皇十二年，省入梁化县。《志》云：县南五里有任嚣城，昔秦楚之际，南海都尉任嚣因中国鼎沸，筑此城以图进取云。

○昌山县东三里。有二石山相连，上小下大，如昌字，旧产磬石及紫竹，可为乐器，县以此山名。又桂堂山，在县北三里，宋元兵乱，民倚为险，亦名寨山。北崖有谷，产菌、桂。《邑志》：县东十里有五将军山，五峰竦立，如甲胄之士。○周山，在县北十五里，一名白石岭，亦曰宝山，为北达郴州之道。又北五十里曰九峰山，下有巡司。

泠君山县东北三十五里。泠，亦作灵。高数十仞，周回数百里，山巅有池，广十里，深五尺。其西有龙山，亦幽胜。○监豪山，在县西六十里。旧《志》：山广圆五百里，接曲江县界，崖岭峻阻，其上交柯云蔚，霾天晦景，谓之泷中，以泷水所经也。泷水悬湍回注，崩浪震山，有新泷、腰泷、垂泷之名，曰三泷水，皆周府君昕所凿，甚险峻。亦名韩泷，以唐韩愈尝过此也。元邑人张思智任本县尹，始凿新泷东西路。嘉靖二十年，署邑推官郑文锡复凿之。今为坦道。《图经》云：县西北九十里又有蔚岭，联络三泷，高入云汉，有径通郴、桂。上有泉甘冽，俗名六祖泉。

泐溪岩县西北三里。岩有石室，深三丈，广五丈余。《道书》以为七十二福地之一。其北五里泐溪水出焉，南流入武水。

○武水在县西。自湖广宜章县流入境，又东南流入监豪山中，谓之三泷水，亦曰新泷。《图说》：武水环绕县西，飞湍急�剑�有星泷、垂泷、崩泷、腰泷、金泷、白茫泷，谓之六泷，又东南下祁门滩，峻急如瞿塘，经县南入曲江县界。《志》云：县西百四十里有白石溪水，源出西北衡口岭，东南流二百里入武水。

泠溪水县东北三十里。《水经注》：泠水东出泠君山，山，群峰之孤秀也。晋太元十八年，崩千丈，于是悬涧瀑挂，倾流注壑，颓波所入，灌于泷水。今泠溪南流四十里，入于武水，是也。○萦溪水，在县南三十里，源出乳源县北境，东流四十里入于武水。又沧湖，在县东南七里，周围三十五里，东通泷水。

○高胜镇县东三十里。有巡司，今废。又县北六十里有九峰巡司，其地四山壁立，称为险隘。县西北百二十里有罗家渡巡司，在长涟山峡中，有塘口、杨毡二隘，称天险，惟临封梅花峒犭�┮朔馈Ｏ匚鞅卑倭�十里又有黄圃巡司，在山谷间，接近楚省，有白石隘、担盐凹隘及更鼓坪隘为防守处。俱洪武中置。

黄土岭隘在县东三十里，路通仁化县。又县东北三十里有龙山口隘，北三十里有铜锣坪隘，西北百里有象牙山隘，百五十里有塘口隘，路出宜章县界。县南五十里又有九牛岭隘，又县东南五十里有企冈岭隘，俱通乳源县。向皆设兵戍守。《志》云：县境象牙山、老虎洞等处，旧为贼巢，正德中讨平之。又县东南有梳妆台，接曲江县界。又有狮子寨，防九阳犭童寇。皆县之巨防也。

仁化县府东北八十里，东北至江西南安府二百四十里，东至南雄府百八十里，北至湖广桂阳县界百五十里。本曲江县地。唐垂拱四年，析置仁化县，属广州。天宝中，改属始兴郡。南汉仍属韶州。宋开宝五年省入乐昌县，咸平三年复置。今城周一里有奇，编户五里。

○仁化旧城县北百三十里。《志》云：尉陀自王南越，筑城于此。唐垂拱中，置县于仁化乡之走马坪，在古城南二十里。宋咸平中，改置县于光泽乡，即今治也。成化四年，始筑土城，寻复增修，�嬉宰┦�。

○廉石山县北二十里。县之主山也。相传黄巢过此，投枪竿于石罅中，至今不朽。又骆驼山，在县东一里，下临深潭，环绕县治。○凉伞山，在县南十五里，山形圆耸。《志》云：县南十里有书堂岩，壁立千仞，岩窦隐见，无路可攀。又南五里即凉伞山也。山南七里曰锦石岩，石壁斑斓，望之如锦，分上、中、下三岩，宛若堂殿。其径湾环，直上千余级，夹道杉松，高凌霄汉，幽胜并于武夷。岩前有锦江，分流为锦石溪。

青云峰县北五十里。高耸凌云，一水萦回，四山环拱。又北十里曰康溪岭，康溪水出焉，西流五十里合于滇水。○吴竹岭，在县西北三十里，吴溪水出焉，下流亦入滇水。又七里径，在县西七十里，径长七里，通乐昌县。

○会浈水在县治南。源出廉石山，流经锦石岩，为锦江水，又西南流会于浈水。○扶溪水，在县东北百里。《志》云：源出南安珠子山，经左泷岭，东南流百八十里，合浈水。今县东北五十里有紫岭，扶溪经其下。一云县东三十里有潼阳溪，即扶溪下流也。经县南六十里有潼夹石，二石并峙，潼水经其中，又西南合于浈水。

恩溪县北百里。《志》云：源出湖广郴州界，入县境，注于浈水。又有合溪，在县北五十里，源出康溪东平岭，北流与浈水合。

○扶溪镇在县东北五十里紫岭下。有巡司，接江西南安府界，洪武七年设。又恩村巡司，在县北八十里，地名城口，接湖广郴州界。○高冈堡，在县东北十里。又平安营，在县东北五十里。盘石营，在县东五十里。其相近者又有厚塘营，县北七十里又有水西营。《志》云：县东南五十里有繁华堡。

风门凹隘在县东北。又赤石径隘在县西四十里，七里径隘在县西六十里，长江隘在县北七十里，城口隘在县北百三十里。《志》云：县境又有界牌、洞口、百步、水头等营，皆有官兵戍守。

乳源县府西百里。东南至英德县百五十里，西北至连州阳山县二百里。本曲江、乐昌二县地。宋乾道二年，析置今县。今城周一里有奇，编户四里。

○乳源故城县东十里，地名虞塘。宋乾道二年，以韶州诸县水道不通，因置县于依化乡花村头津口。明年，筑土城，其后屡为贼毁。明洪武初，迁于洲头津，修筑土城，即今治也。天顺六年，改�嬉允�，浚濠环之。成化十七年以后，屡经修筑。

○双峰山县西二里。有两峰对峙。又县治北一里有钟乳岭，一名丰冈岭，形如卧象，县之主山也。山腰有岩穴，穴中有水南流，产钟乳充贡。成化初，督臣韩雍奏革。○文秀山，在县南五里，有三峰尖耸。

云门山县东北十里。盘礴高峻，常兴云雾。又风门山，在县西十五里，两山夹立，中通一路，风从中出。又县西百三十里有石城山，高三十余丈，峙立如城，盘回如龙，一名石龙山。

腊岭县西七里。高四百余仞，周三十里，脉接风门山。郴州骑田岭，为五岭之一，此其支也。夏天寒如腊月，因名。一名支岭。○关春岭，在县西二百二十里，路通宜章，即古入京之道。

○洲头水在县城南。源出双峰山，东北流入曲江县境，注于浈水。又小溪水，在县西，源出腊岭，南流经文秀山，复北流至县前，入洲头水。又紫泷水，出县东三十里三峰石，亦流合洲头水。

○武阳镇县西二百七十里。有巡司，司前有武阳渡。○风门关，在县西风门山下。又有小梅关，在县西三十里。《志》云：县北百八十里有白花营，东十五里有天德寨。

分水凹隘县南百二十里。又高车岭隘，在县西北百七十里。旧《志》：县北有平头隘，又有黄金峒隘，皆路出宜章。又西北有月坪、杉木角隘，路通阳山县。《图说》：县境有高车、坪址、青石、深庄等十四隘。中间若黄公岭、沿沙隘，与跳石、高车俱犭�┟翊碓印Ｆ湮魃健⑴Ｆ哦矗�与湖广宜章及阳山县接壤，旧皆贼巢也。

翁源县府东南九十里。东南至惠州府河源县二百五十里，东北至江西龙南县三百里，北至南雄府始兴县百三十里。汉桂阳郡浈阳县地。梁置翁源县，寻又置清远郡治焉。隋平陈，郡废，县属广州。唐武德五年，置氵匡州治此。贞观初，州废，县属韶州。宋因之。元大德五年，改属英德州。明初仍属韶州。今城周二里有奇，编户二里。

○翁源故城《志》云：县治至明初凡六徙。一在今县东北六十里安阳里之罗江，一在今县北五十里之下窖，一在曲江县南百里之�妄窝菜荆�一在今县西北四十里岑水之东，一在今县东南四十里之细草冈。洪武初，建县于长安乡，即今治也。《城邑考》：县城，元末尝筑土城。天顺六年，改筑砖城。成化三年以后，屡经修缮。

建福废县县东五十里。宋宣和三年，析曲江、翁源二县地，置建福县，属韶州。建炎初省。

○宝山县北二十五里。山产铜矾，高千仞，周百余里，巅有巨石，下有池环绕，左右东岩出泉，深不可测，岑水盖源于此。又北三十里为九曲岭，盘旋凡九，旁有耽石泉，高山绝顶，巨石倚空，飞泉泻落，为绝胜处。唐时有僧耽玩不舍，泉因以名。

灵池山县东百二十里。亦曰翁山。壁立千仞，巅有石池，池中有泉八，曰涌泉、温泉、香泉、甘泉、震泉、龙泉、乳泉、玉泉，乃翁溪之源，所云八泉汇而为池者也。相传有老人隐此，故山溪俱以翁名。又东十里曰利山，一名甲子山。又东五十里曰铁山，山出铁，接惠州府河源县界。《志》云：县东南八十里又有纸山，产竹可造纸。

狗耳岭县西北九十里。两峰并立，状若狗耳，曹溪水出焉，即南华山之支岭也，与曲江县接界。又梅岩，在县西十三里，深邃纡曲，容数百人。《志》云：宋天圣间，邑人梅鼎臣者读书于此，因名。○白石岩，在县东南七十里，石室高敞，可容千人，秉炬穷入，深逾数里，有泉下滴，味极香冽。

羊径县北七十五里。两崖对峙，岑水中流，石径二十余里，险峭曲折，不亚羊肠。旧《志》：岭南每深山穷谷，中通一路，即谓之径。县境万山环合，两壁屹峙，以径名者甚众，羊径其最著者。县东三十里又有猿腾径，亦深险。又东十里曰书堂石，在罗江泷水中，高九十丈，周围五里。唐邑人邵谒读书于此，因名。罗江泷水，即翁溪水也。岭南水石相激处，多谓之泷。

○翁溪在县东。源出灵池山，西南流二百四十里至英德县，合于浈水，所谓泷头水也。○岑水，在县北。源出羊径，一名铜水，可浸铁为铜。水极腥恶，两旁石色皆赭，不生鱼鳖禾稼之属，与曲江县胆矾水同源而异流，入英德县界，会于清溪水。

○桂丫山镇县东百二十里。有巡司，洪武初设。又县东百四十里有黄峒巡司，旧为贼巢，弘治十四年设，后改入兴宁县，万历中革。○三华镇，在县北三十里三华山下。有城，嘉靖中筑，控制诸隘，为保障。又有大功桥，路通曲江。又麻砂寨，在县东南五十里。又东南有李坑、黄茅�刀�隘，通惠州府河源、和平二县界。

南北岭隘县东百八十里。又县东百二十里有冬桃岭隘，百五十里有银场径隘。又有桂丫山、冬瓜岭、佛子凹等隘，皆在县东百二十里。相近又有甲子�础⒌拦醚业劝�，俱与惠州府河源县、南雄府始兴县、江西龙南县接界。○梅花隘，在县东南百二十里，亦接河源县境。又县东北百九十里有画眉隘，亦接龙南县境。又九曲隘，在县北三十里，路出曲江及英德县。《志》云：县东李村有人头径、花瓶径，路通惠州府长宁县。又县北九十里有开场里铁场，其地有天子岭，亦险峻。

附见：

韶州守御千户所在府治东南，即元万户府旧址也。明初为韶州卫，洪武初改为所，属清远卫。

◇南雄府东至江西信丰县界二百四十里，东南至江西龙南县界三百里，西南至韶州府二百九十里，西北至湖广郴州三百五十里，北至江西南安府百二十里。自府治至布政司一千九十里，至江南江宁府三千三百里，至京师六千七百四十五里。

《禹贡》扬州南境。战国属楚。秦属南海郡。汉兼属桂阳郡。后汉因之。三国吴属始兴郡。宋属广兴郡。齐复属始兴郡。梁属安远郡。隋属广州。唐属韶州。五代初，南汉置雄州。宋开宝四年，曰南雄州以河北有雄州也。宣和二年，又赐郡名曰保昌。元曰南雄路。明初改为南雄府，领县二。今因之。

府当庾岭要口，为南北噤喉。秦王翦降百越，谪戍五万人守五岭。汉武平南越，遣杨仆出豫章，下浈水，即此地矣。南汉置雄州为北面重镇。宋末，叛将吕师夔以元军度岭，败宋军于南雄，遂取韶州。旧《记》云：州以雄名者，盖控带群蛮，襟会百越，岭南气息，仰此一州也。

保昌县附郭。晋始兴县地，属始兴郡。隋属广州。唐属韶州，光宅初，始置浈昌县，仍属韶州。南汉置雄州治此。宋以仁宗嫌名，改为保昌。今编户四十四里。

○浈昌废县在府治东。唐县治此。宋曰保昌。《城邑考》：郡有古城，仅环府治。宋皇�趟哪辏�始开拓之。元至正十七年，因故址重修。明洪武初，增缮土郭，名曰斗城。寻以旧城浅隘，于东门外增筑土墉，名曰顾城。成化四年，�嬉宰┦�。七年，又于城北筑土城，沿河俱设木栅。十四年，斗城为西河所决，复营治之。弘治十一年，流贼穴入土城，明年复修筑。正德三年，并�嬉宰┦�，九年城始就。其南面滨江，仍周以木栅，谓之新城。三城共有门七，周六里有奇。

大庾废县在府北。本始兴县地。《志》云三国吴尝置斜阶县，属始兴郡，似误。一云萧齐置正阶县，梁并入始兴也。《隋志》：梁置安远郡，属东衡州。隋平陈，改郡置大庾县，属广州。开皇十六年，废大庾入始兴县。《新唐书》始兴县东北有安远镇兵，开元中置，盖在大庾岭上。

○大庾岭府北六十里。一名东峤，以在五岭最东也。汉初为南越之北塞。武帝讨南越时，有将军庾姓者筑城于此，因名大庾岭。由豫章趣岭南，此为噤喉之道。唐开元四年，诏张九龄开新道于此，自是益为坦途。大庾而东南四十里，又有小庾岭，间道所经也。详见江西重险大庾。

州案山府南二里。状如马背，一名金马山。又三峰山，在府西十里，三峰并峙。○巾山，在府北三十里，郡治主山也。端正如巾凌，江水绕其南。巾山之东为威凤冈，高耸轩举，形如翥凤。

天峰山府东北八十里。山形陡峻，高插霄汉，有泉出焉。兵乱时，乡民多避难于此。其东十余里曰洪�紊剑�高数仞，周围五十里。《志》云：府东北百二十里有油山，高数十仞，其势突兀，旁有一小穴出油，人取以为利。又东三十里曰冯大山，形势高耸，山顶宽平，可容千人。○青嶂山，在府东南四十里，翠阜屹立，松桧阴翳，瀑布潺�樱�称为奇胜。

杨历岩府西北二十里。山巅方广百余丈，前后皆奇峰怪石，飞泉泻空。相传汉楼船将军杨仆曾经此，因名。又仙女岩，在府东北百里，一名阚象山，松桧蔚翳，泉石潺�樱�如仙女之秀丽，因名。

○浈水在府城西。一名保水。源出大庾岭，东南流，复折而西南至城西，与凌水合，又绕城而南出，入始兴县界，萦回城邑如腰带然。详见大川北江。

凌江水在城西北。源出府西北百余里百丈山，南流，绕巾山西麓而南出，至城西合于浈水。宋天禧中，保昌令凌皓凿渠堰水灌田，因名。又昌水，在府北三十里，源出江西信丰县界，西流入境，合于浈水。《志》云：县旧名浈昌水，浈水、昌水合流也。又有长圃水，在府东北四十里，亦出大庾岭，流合浈水，一名长浦水。○鲢水，在府西北四十里，源出凌江，流合浈水。又修仁水，在府南三十里，亦流合于浈水。

五云泷府西北四十里。群峰险峻，泉水潺�樱�飞流曲折，高下成潭，深不可测。相近又有九牛泷水，自山巅飞注深潭，响应远近。○叶陂，在府北，明初守臣叶景龙开以灌田，因名。

○梅关在大庾岭上。两崖壁立，道出其中，最为高险。或以为即秦之横浦关也。旧《志》：府东北四十里有秦关。《南康记》：大庾岭横浦有秦时关，后为怀化驿。盖横浦关，秦所置也。唐、宋以来，谓之梅关。明成化中，好事者更为岭南第一关。今亦详见江西重险大庾岭。○盐关，在府城南。明天顺二年抚臣叶盛奏置，以榷盐税。成化以后，屡经修葺。《志》云：府南有太平桥，跨浈江上，桥之南即盐关也。

小梅关在府东北四十里小梅岭上。山径荒僻，有路通三洲、五渡、龙南、信丰等处，贼每由此窥窃往来。旧有土城，恃为限蔽。嘉靖三十四年，贼从此突入，寻复由此逸去。三十六年，改砌砖城，东西二十余丈，与新城相为形援。万历以后，屡经修筑。又中站递运所，在梅岭东，去府城七十里，与江西南安府接界。嘉靖三十六年，盗贼出没于此，劫掠商贾，因与南安府共筑城垣，设兵戍守。其城阻溪负岭，周不及一里。

平田镇府东南百里。有巡司，洪武二年置。又百顺巡司，在府北百里，洪武十年置。《志》云：府北又有红梅巡司，洪武十六年置于梅关下，后迁火径村，与中站相近。○平田凹隘，在府北。又有红梅、新茶园二隘，极险峻。府东有南亩、杨婆岭等隘，西有百顺侧、旧百步等隘。《志》云：旧百步隘山，最深僻。又有旧茶园隘，则南雄通道也。杨婆岭隘，临九渡水，为兵冲之地。府东南又有冬瓜隘。其地有犁壁山，近龙南贼巢。又东有上泷头隘，亦贼境要口也。县境又有不劳石及白石冈等隘，向俱设兵哨守。

叶田口在县东南。《志》云：平田司相近有叶田等六口子。又有林溪、石闲、塘源等三口子及红地村口子，与百顺司相近。北坑村及赵坑口子，与红梅司相近。又修仁堡，在府南。又有古塘、塘角、界滩等堡。俱江防巡哨处也。

凌江驿在府城南。《志》云：宋置寄梅驿，取江淹庾岭折梅逢驿使之语。明改曰凌江驿。又黄塘驿，在府南。宋置沙水驿，在沙水镇。明改置今驿。《舆程记》：自红梅关六十里至凌江驿，下水九十里至黄塘驿，又百里至韶州府境之平浦驿。

始兴县府西南百十里。西南至韶州府曲江县百十里。汉豫章郡南野县地。三国吴置始兴县，属始兴郡。晋、宋因之。梁末置安远郡，兼置东衡州。隋平陈，郡废，改置广州总管府于此。开皇末，广州移治南海，县仍属焉。唐属韶州。南汉因之。宋开宝五年，改属南雄州。今城周不及二里，编户七里。

○始兴故城在县东北。三国吴置县治此。晋以后因之。梁承圣中，置东衡州，授欧阳�呶�刺史。时衡州治含氵匡，故以此为东衡州也。陈大建初，广州刺史欧阳纥叛，攻衡州，即此。隋改置广州，寻移治南海，并移县于今治。《城邑考》：县旧无城，明天顺中始筑土垣。成化十一年，�嬉宰┦�。十八年以后，相继增修。

○丹凤山县北五里。其峰如戟，为县主山。相传梁天监中，有凤集此。又九凤山，在县西二十里，一名天柱峰，奇峭秀拔，高插霄汉。相传梁天监中，有九凤来集。○机山，在县南十里，一名玲珑岩。平地石峰屹立，有二石室高大如屋，窍户相通。《志》云：山有下三岩、上三岩，皆绝胜。

谢公山县南三十里。峰峦耸拔，独高诸阜。昔有谢姓者隐此，因名。又白牛山，在县东南三十里，其势昂耸，与谢公山对峙。又桂山，在县北百里，林谷深邃，桂树森立，张九龄故宅在焉。○塔岭，在县西十里，巍然耸峙，上有浮图。

○浈水县西十里。自保昌县流入境，又西南流入韶州府界，亦谓之始兴江，县境群川悉汇入焉。○跃溪水，在县东四十里，源出江西龙南县界，流入境。又有杜安水，在县东北三十八里，源出江西信丰县，流入境。俱西流会于浈水。

斜阶水县南百三十里。源出曲江县东南界丹桂岭，北流至县西，与浈水合。又肥水，在县西南十五里，源出曲江县云溪岭，东北流会于斜阶水。○清化水，在县南百二十里，源出翁源县界，东北流至县东，合于朔水。《志》云：朔水出江西龙南县界，流经县东四十余里，又南合清化水，月朔则涨，至晦则减，因名。亦西注于浈水。

墨江水县西十五里。《志》云：源出翁源县界，水色如墨。又有官石村水，亦出翁源县界。下流皆入于浈水。又凉水，在县东南三十里，自江西信丰县界竹岭分流，经白牛山下，合清化水。旧《志》云凉水流合斜阶水，恐误。

○黄塘镇在县东北五十里。有巡司，洪武二年设。《志》云旧置于东北四十里璎珞铺，寻移于黄田铺，即今司也。又清化径巡司，在县南百里，洪武十五年置。○黄田隘，在县东北。《志》云：县东南有河溪、桂山丫二隘，县东有花腰石、沙田二隘，西南有扬子坑隘，西北有上台隘。又有凉口隘，当河溪、桂山丫、花腰三隘之会。猪子峡隘，当沙田一路之冲，而河溪为东南险要，沙溪为东北险要，扬子坑为西南要会，防御最切。又有界滩、斜潭、江口、水口诸哨堡，则江防所系也。

附见：

南雄守御千户所在府治西。洪武初建，隶清远卫。