---
---
---
title: 卷一百二十一
---



◎贵州二

◇贵阳府东至龙里卫六十里，西至威清卫六十里，南至广西泗城州界三百五十里，北至四川遵义府界三百五十里，西北至毕节卫四百五十里。自府治至江南江宁府四千二百五十里，至京师七千六百七十里。

《禹贡》荆、梁二州南裔。汉初，为西南夷地。武帝置���骺ぁＫ逡辔����骺ぁＬ莆���州地。宋为羁縻蛮地《志》云：开宝中，蛮酋普贵内附，置大万谷乐总管府授之。嘉定中，移府于今治。元至元二十年，置顺元等路军民安抚司《通志》：元初为罗甸鬼国。寻改罗甸军民安抚司。至元十六年，改顺元军民安抚司。二十年，于司治北增置亦奚不薜总管府。二十四年，复增置顺元路，并贵州于司治内，以统降附者。《元志》皆不载，属八番、顺元等处军民宣慰司。明洪武四年，置贵州宣抚司。六年，升宣慰使司，隶四川行省时酋长密定等举土内附。永乐十一年，改隶贵州布政司。成化十年，分置程蕃府。隆庆六年，移府治于省城，改为贵阳府。万历二十八年，又加军民府，领州三、县二、安抚司一、长官司十六。今仍曰贵阳府。

府当四达之郊，控百蛮之会《志》云：贵阳所辖蛮种非一，曰罗罗，曰宋家，曰蔡家，曰仲家，曰龙家，曰曾竹龙家，曰红犭乞犭老，曰花犭乞犭老，曰打牙犭乞犭老，曰东苗，曰西苗，曰紫�蚊纾�曰卖爷苗，习俗各异。一旦有警，则滇南隔绝，便成异域。故议者每以贵阳为滇南之门户，欲得滇南未有不先从事贵阳者。自滇南而东出贵阳，其必争之地也。盖应援要途控临重地矣。新贵县附郭。元置贵竹长官司，属顺元路安抚司。明初因之。万历十八年，改置今县。编户六里。

贵定县附郭。万历三十六年，割新贵县及定番州地置。编户四里。

○贵阳城今府治。即明初宣慰司城也。洪武五年，始筑城，�嬉允�。其城依山麓为址，地势坡陀高下，少平衍。西南临河，东北有池，为水关二，门五，城周九里有奇。

瓮蓬废县府北四十里。元置，今为瓮蓬堡。又章龙废县，在府北二十里，元置，俗讹为陇上。其相近者又有废章龙州。《通志》作龙章州，似误。○洪边废州，在府北八里。《志》云：元至元中建，隶八番罗甸宣慰司。今本《志》不载。又乖西废军民府，在府北百里，地名大乖西。元皇庆初置府。又大万谷落废总管府，宋开宝八年所置羁縻府也。在府北百二十里。

小罗废县在府城南。元置，寻废。俗名尔溪街。《志》云：府南二十里，有大罗废州，亦元置，俗讹为大罗街。《元志》有小罗州，无大罗州。或云对县而言，故曰大罗。○鸭水废县，在府北百六十里，近鸭池河。《志》云元置。按《元志》有高桥、青塘、鸭水等处长官司，无鸭水县也。又骨龙等处废长官司，在府北六十里。又陆广等处废长官司，在府北百五十里。底窝、紫江等处废长官司，在府东北百五十里。又曾竹等处废长官司，在府西北八十里。皆元置，明废。又水西故城，在府西北二百五十里，盖明初所筑，垒门尚存。

平伐废长官司府东南百二十里。元置平伐等处长官司，洪武十五年，改为平伐长官司，属贵州卫。二十八年，改属龙里卫。万历〔十〕八年，改置新贵县，以司地省入。今为平伐乡。《一统志》：平伐长官司在龙里卫东南六十里。

○贵山府北二里，入蜀之道也。一名贵人峰，贵州之名以此。又铜鼓山，在府东二里，高百余仞，每阴雨，山半空洞中有声若铜鼓。其相接者曰东山，峭壁千仞，俗名老王山。又有栖霞山，在府东七里。山半有来仙洞。○照壁山，在府东北里许，以岩石屹立而名。又东北六里有石洞山。山有石洞通人行，一名髑髅山，俗呼枯髅山。《通志》：在府北四里。

狮子山在府城西。土山戴石，状如狮子。明初傅友德南征驻兵于此。又城东亦有狮子山，城南里许亦有之。城周围又有五虎山，城南五里则有凤凰山，俗传五虎三狮一凤凰者也。天启初，水西土目安邦彦作乱，进围会城，沿山札营，四面把截，以断城中出入。城东有山冈，高与城齐，贼据其上，作厢楼。官军设计焚之，会援军至，贼始引却。又坎马山，在府西二里，俗名坎马冲山。

高连山府南二里。山势高耸，与贵人、天马诸山连接。《志》云：即新添关诸山也。其前为天马山，又前为天榜山。又斗崖山，在城南里许，俗名倒崖山。其相近者曰笔架山。山之西曰文笔峰，皆与高连山相映带。○交椅山，在府南五里，以形似名。又卧牛山，在府南二十五里。山南有长丰堰，溉田甚广。府南五十里曰簸箕山，傍有青岩。岩临河，通定番州。其侧为羊、虎二场，四方军民贸易于此。

木阁箐山府西北五十里。延袤百余里。林木蓊蔚，中有道通水西、毕节。上有龙潭。深不可测。又三脚山，在府北五十里。三峰竦立，形如鼎足。又石人山，在府北三十里，水西大道也。山顶群石拱立如人，俗名石人山坝。又府北八里有翠屏山，旁有绣岭。府北五里曰骊珠山，其相接者曰鸦关山，府北二里曰白崖山，兔场官道经其下。

石门山府东六十二里。绝顶二石对峙，人行其中，俨然如门。《唐志》：���饔懈吡�、石门二山。《志》以为即此山也。又冗刀山，在废平伐司治西。峰峦高耸，状如列戟。宋末有蛮酋保郎者，立寨此山，招集蛮类，以拒蒙古，故址犹存。○清水山，在府东二十里，下临清水江。两岸壁立，水深莫测。又唐帽山，《一统志》云：在府南六十里，以形似名。土人尝避兵于此。

南望山府北百里。崇峰大箐，岚气昼冥，人迹罕至，为郡之镇。又鲁郎山在府北八十里，元时有鲁姓者读书于此，因名。本名乖西山，亦名书案山。旁有洗马潭，相传诸葛武侯南征时，洗马于此。○玛瑙山，在府西二百五十里，峰峦逶迤，林木叠翠，水西宣慰安氏宅其山麓。又箐林山，在府西北二百二十里水西境内。又北二里有聂石坝。又西北三百里有克仲坝，即水西巢窟也。

梯岭府南三里。有石级如梯，中曹司路经其上。《志》云：府城内前卫治西南隅有藏甲岩，一名鬼王洞。○朝阳洞，在府北废骨龙长官司侧。中容数百人。又白龙洞，在府西北十五里。云崖洞，在府西北三里，旧名唐山洞，皆幽邃。又三仙洞，在府东四十里，地名蓊若堡，中有泉石之胜。又龙冈，在府北五十五里龙场驿侧。又有东洞，正德初，王守仁谪居于此，改名阳明洞。

○乌江府北二百里，源出水西，与四川遵义府分界，湍流汹悍，其北岸有乌江关。详见大川乌江。

南明河府城南。源出定番州界，东北流经青岩下，至南门外，中有芳杜洲。广百步，可以种植。其下流为清水江。《志》云：清水江在府东北百二十里，与新添卫分界，水甚清冽，两岸峰岩壁立，崎岖难行。乖西、巴乡诸部苗犭老倚此为险。景泰三年，南和侯方瑛将兵济此，平其两岸以为坦途，至今苗獠夺气。又东北入于乌江。○三水江，在府北三十里。府西境之水派流而下，至此合流为一。东流合于清水江，即陆广诸水之下流也。

龙洞河在府南十里。又四方河在府西南五里，下流俱入南明河。又富河在城南一里，源出八里屯之龙井。东北流入南明河。又贯城河在城北，源出夷界，流贯城中。夏秋涨溢为患。正统、景泰以后，常浚治之。下流亦入于南明河。

陆广河府西北百二十里。源出苗界。或曰即三水江上源也。当水西驿道于此，置巡司以盘诘行者。天启初，安邦彦挟宣抚司安位以叛，位之母曰奢社辉，与位据大方。抚臣王三善既解会城之围，分军屯陆广以逼之。安邦彦纠群贼攻陷陆广，势益张。既而官军四集，邦彦堑陆广以自守。议者谓陆广去大方百七十里，前后左右皆罗鬼巢窟。王三善之败，以失地利故也。未几，朱燮元督川、湖、云、贵、广五省之军，分道并进，而亲帅大军驻陆广，逼大方，奇兵四合，遂克之。《滇纪》：陆广河有水口寨，又有陆广城，为水西要地。

济番河府西南三十里。俗名花犭乞犭老河。八番路所经。成化初，宣慰使宋昂垒石为桥。其下流合于南明河。又鸭池河，在府西百五十里。一作鸦池河，下流达于陆广河。○墨特川，在府西北。元大德五年，顺元酋长宋隆济与水西土官妻蛇节作乱，攻陷杨、黄二寨，进攻贵州。元将刘国杰讨之。自播州进战，大破隆济等于墨特川，贼遂降散。川盖在水西境内。

泽溪府西三里。一作宅溪。有广济桥跨其上。天启初，王三善援会城营于南门外坡上，又移宅溪。安邦彦远遁陆广、河外。《通志》：泽溪在府治北，源出髑髅山，流合贯城河，入南明河。又西溪在府西北二百八十里，流合陆广河。又有沙溪，在府北二百里，流合乌江。○圣泉，在府西五里，自山麓涌出，下流溉田数百亩。又温泉在府北九十里，地名杨郎坝。其始出可以熟物，流远乃可浴。又神应泉在府北百二十里，地名巴乡。击石则泉出，因名神应。又济行泉，在新添关铺。有二源：出高连山穴，行者至此，籍以济渴。又有九十九泉，在府西二十里，地名高寨。泉出山顶，凡九十九穴。

○新添关府东南一里。贵州站在其下。又鸦关，在府北鸦关山下。关西为杨柳铺，四川驿道所经也。又蔡家关，在府西北五里，亦谓之响水关。《志》云：府南百里有瓮岩关。又阔水关在府西北。洪武三十年，顾成征水西诸蛮，破阔水，进克宗那革、贾母龙等关寨。盖皆在蛮境。○陆广河寨，在府西北百二十里，有陆广河巡司。陆广驿亦置于此。其对岸曰黄沙渡，亦有巡司。又府北二百里有沙溪渡巡司。

洪边堡府北十里。土司宋氏所据。又有八姑荡及平八庄诸寨，在府西北，皆诸苗窟穴也。天启初，安邦彦作乱，洪边土酋宋万化与诸苗应之。刻期复犯会城。抚臣王三善遣别将王建中等剿八姑荡，焚庄寨二百余处，穷追渡河，贼谋始寝。○孙官堡，在府西北。安邦彦渡江败官兵，烧劫麻姑孙官堡，抚臣王��先遣兵攻府西河沙坝，尽俘其罗鬼。广顺、定番、青岩、白纳一带苗蛮为之夺气。又遣兵败邦彦于赵官堡。水内水外之贼皆溃去，赵官堡亦在府西北。

青岩堡府南青岩下。天启初，安邦彦复攻贵阳，使其党李阿二督四十八庄兵围青岩断贵阳粮道。抚臣王三善使别将王建中救青岩，焚贼寨四十八庄，定番路始通，是也。四十八庄皆群苗屯聚处，亦谓之四十八马头。

奢香驿府西北二百六十里。奢香者，明初水西酋霭翠之妻也。霭翠死，香为贵州都督马烨所辱。香诉于朝。太祖为诛烨，而封香为顺德夫人。香归，开贵州西北赤水、乌撒道以通蜀乌蒙；立龙场九驿，世办马匹廪饩以报德。故驿因以名。又水西驿，在奢香驿东五十里。又东五十里为谷里驿。又东南五十五里即陆广驿也。《志》云：自奢香驿而西北，又经金鸡、阁鸦、归化三驿，而至毕节。驿去府城四百二十里。○龙洞铺，在府东十里。天启，初安邦彦叛，攻会城。抚臣王三善引兵赴救，克龙里。邦彦退屯龙洞，即此。

贵州驿在府城北。又府北六十里有�蜃翩洌�九十里为底寨驿。府北百里又有渭河驿，百二十里有养龙坑驿。又龙场驿在府西北五十五里，又西五十里即陆广驿也。○威清驿，在府西北四十里。又平坝驿，在府西北九十里。又府东五十里有龙里驿。皆为往来之要道。

麦架桥府北三十里，通水西大道。又阿江桥，在府西十里，云贵往来必出于此。

定番州府南八十五里。东至龙里卫大平伐长官司八十里，西至金筑安抚司百里，南至广西泗城州界百五十里。

古西南夷地。元至元十六年，置程番武胜军安抚司。明初，改置程番长官司，隶贵州卫。正统四年，属贵州宣慰司。成化十年，置程番府于此时长官方勇等请设府治，遂从之。十二年，创筑府城，周二里，有门四。隆庆六年，移府治于省城。万历十二年，置定番州于旧府治编户四里，属贵阳府，领长官司十三、里三。今仍曰定番州。

州北屏贵阳，东接龙里，控御蛮獠，粮援所资也。

程番长官司附州。元安抚司治此。明洪武五年，改置长官司，授土酋程谷祥。本隶贵州卫，寻隶宣慰司。后为府治。隆庆初属贵阳府。万历中始为州治。编户一里。

○废定远府州南二百二十里。元置，领桑州等五州，朝宗等十一县。明初俱废。《志》云：州南三十里有废南宁州，宋所置羁縻州也。似误。

○连珠山州南八里。五山圆秀，连络如珠。其相近者曰笠山，俗名斗蓬山。又南二里有三宝山，上有龙洞。《志》云：州南五里有挂榜、笔架二山。又有营盘坡，在州南二里。○麒麟山，在州东五里。又州东一里有琴山。

天马山州西南七里。又州西五里有交椅山，西一里有旗山，皆以形似名也。《志》云：旗山相近有红土坡。又有杨梅坡，以所产名。○�噶�玩珠山，在州北二里，以山势盘曲向城也。又州北二十里有凤凰山。

龙山在州西。《志》云：在程番司西二十里，又司治南二里有蒙山。○滴水崖，在州东南十里，水出崖中，四时不绝，行者资以济渴。崖前有平地，名曰三墓。常有贼出没于此为患，向立哨兵戍守。

○都泥江州城南。一名���鹘�。源出州西北三十里乱山中，曰�吞丁＞�州南界地，名破蚕，流入广西南丹州境。《志》云：江有二流：一自金筑东北流绕州城，一自上马桥东流入境，合为一江而东南注。详见川渎盘江。又七曲江，在州西二十里。又有玉带河，在州北二里，皆流合都泥江。

清水塘州南五里。水清不涸，溉田数百亩。《志》云：程番司北一里，有乾堰塘。此水盈缩，可验丰歉。

○程番关州北十里。又鸡窝关在州南十里，相近者又有磨石关。○滴水岩关，在州南十五里。又南五里有石门关。又有卜弄立旺等寨，皆在州境。

小程番长官司州西北十里。北至府城七十五里。元置小程番蛮夷军民长官司。明洪武四年，酋长程受孙归附，改置是司授之。初属贵州卫，寻属宣慰司，又改属程番府，后改今属。余皆仿此。编户〔十〕里。

○唐帽山在司治北。又司东四里有五魁山。○嘉木箐，在司南十五里。又司南五十里有江度箐。又有伏龙坡，在司南二里，西通上马桥，东达卢番司。又司西二里，有廖家坝。

○涟江在司治东。又冷水河，在司南五十里。俱流入于都泥江。

韦番长官司州南十里。北至府城九十五里。元置韦番蛮夷长官司。明洪武五年，酋长韦四海归附，仍置司授之。编户〔十〕里。

○印山司西一里。又司南十里有三宝山。

○大韦河司南三里，流入都泥江。《志》云：河上通程番，下接卧龙番。又滚水泉，在司西三里。

方番长官司州南七里。北至府城九十里。元至元十六年，置方番河中府安抚司。明洪武五年，酋长方得用归附，改置是司授之。编户〔一〕里。

○锦屏山司北一里。其相近又有将台、旗峰二山。

○小河在司治南。又南五里有底方河，司北一里有云溪水，下流皆合于都泥江。

洪番长官司州西九里。东北至府城九十里。元置洪番永盛军安抚司。明洪武五年改置是司。编户〔一〕里。

○三叠山在司治南。峰峦绵连，曲折三叠。又司北一里，有伏蛟山。

○小溪在司治南，溪流清澈，亦东入都泥江。

卢番长官司州北五里。北至府城八十五里。元置卢番靖海军安抚司，寻又析其西北境，置卢番蛮夷长官司。明洪武五年，酋长卢朝俸归附，改置是司授之。编户一里。

○象山司南一里，又南里许，曰狮山。又南里许曰太平山。《志》云：州东三里曰桐木山，又有长崖，在州南十五里。

○洗马河在司东。下流南入于都泥江。

上马桥长官司州西北二十里。北至府城七十里。元置上桥县，属定远府。明洪武五年，酋长方朝俸归附，置是司授之。编户〔一〕里。

○屏风山司南一里。又南二里曰卓笔山。○高洞山，在司北二里。又北二里曰崖头山。

○上马桥河司治东，北流入贵阳府界。或曰即南明河之上源也。

○洞口关司东南二十五里。又小山关在司东五里，青苗关在司南四十里，长田关在司东南三十里。

卧龙番长官司州南十五里。北至府城百里。《志》云：宋置南宁州治此。至道元年，有南宁酋长龙溪�谷牍保�自号龙番。元丰二年，复入贡。元置卧龙番南宁州安抚司。明洪武五年，酋长龙得寿归附，改置是司授之。编户□里。

○笔架山司南三里，旁有月坡，皆以形似名。又有文峰山在司南十里。《志》云：司东十里有仙人洞。东南十里有白象洞，洞中有石如人如象也。

○绕翠江在司治南。自山涧中绕流而东，亦入都泥江。

○下马关司南十五里。又鸭水关，在司西北六十五里。

小龙番长官司州东南二十里。北至府城百有三里。元置小龙番静蛮军安抚司。明洪武五年，酋长龙昶归附，改置是司授之。编户〔一〕里。

○九龙山在司治北。有九岭起伏蜿蜒如龙。又马鞍山，在司南十五里。又南五里曰旗鼓山。○牛眠岭，在司南十里，其相近有文秀峰。又古松坡，在司南一里。

○双峡水在司治南，有二水导流会于司东。又南流而西折，入于都泥江。

大龙番长官司州东南三十里。北至府城百十里。元置大龙番应天府安抚司。明洪武五年，改置是司。编户〔一〕里。

○执笏山在司治南。其相近者曰挂榜山。又栗木山，在司西十里。《志》云：司南一里，又有桐木冈。

○奔龙江司东一里。又大龙河在司治后，合奔龙江，下流入于都泥江。

○龙堰口关司西十二里。

金石番长官司州东二十里。西北至府城百里。《志》云：宋元丰二年，石番来贡，即此。元置金石番太平军安抚司。明洪武五年，酋长石爱归附，置是司授之。编户□里。

○三台山司南一里。又司治东有小龙山，司治西二里有天堂山。又伏龙山，在司南五十里。司东六十里，又有天生洞。

○回龙江在司东南，流入都泥江。

○墓口关司西三十五里。又梅子关，在司西九十里。木星关，在司西南八十里。

罗番长官司州南三十里。北至府城百十五里。《志》云：宋元丰二年，罗番入贡，即此。元置罗番遏蛮军安抚司。明洪武五年，酋长龙世映归附，改置是司授之。编户〔一〕里。

○屏风山司治北。又司北三里有松明岭，又龙王洞在司西五里。○环带江在司治南。又司治北有罗番河，流合环带江。又有小水河，在司东五里，亦合流而入都泥江。

○乌罗关司西北五十里。又司北十里有冗夏关。相近者曰竹柯关。

卢山长官司州南七十里。北至府城百五十里。元置卢山等处蛮夷军民长官司。明洪武五年，土酋卢经保归附，改置是司授之。编户〔一〕里。

○卢山司治南。极高，旁有三石峡如门，盘旋而上，顶平广，可容千人。有泉池田土可耕食，盖乡人避兵处也。又五门山，在司东三里。司南二十里，又有茶山产茶。○宝塔山，在司西五里，峰峦尖削如塔。又司治北有纱帽山，亦以形似名。《志》云：司北一里，有卧牛冈，南十五里有翁松岭。

○腰带河在司治南。又摆游河，在司西三十里。下流俱入于都泥江。

○翁松关司西北八十里。又司西北七十里有苦练关。

木官里州南百四十里。元置木当蛮夷长官司。明改为木官里。初属贵州卫，寻属宣慰司。成化中，属程番府，寻改属定番州。余仿此。

○沿台山在里寨西三里。寨北五里又有木栗山。又独峰在寨东二里。

克度里州东南百里。元置雍郎、容都等处长官司。明初，改为克度里。后属定番州。

○松岐山在里寨南二里。又南四里，有高囤山。

○龙井河在寨南。

○克度关《志》云：在定番州东南百八十里，接广西龙平界，属克度里管辖。

通州里州东南百五十五里。元置重州蛮夷长官司。明初改为通州里，后属定番州。

○连云山里寨南五里，以高竦连云也。相近又有屏风山。

○绕村沟在里寨西。

○通州关《志》云：在定番州东南百七十里，抵新添卫之丹平、丹行二长官司界。又有把马等十八寨，俱属通州里管辖。

开州府东百二十里。东西距百十里，南北距九十里。东至清平县界八十里，西至息烽所界三十里，南至贵州前卫界四十里，北至四川遵义府界五十里。东南到平越府治百三十里，东北到瓮安县治九十里，西到修文县治五十里。乖西长官司在州东北六十里。

本水西地。明崇祯三年，开置州，属贵阳府。今因之。广顺州在府西南百十里。东至普定县界十里，西至安顺府界二十里，南至定番州界四十里，北至镇夷关界五里。东南到定番州治五十五里，西南到镇宁州治百八十里，西北到安顺府治八十里。

本水西地。明崇祯三年，开置州，属贵阳府。今因之。

金筑安抚司与州同城。府西南百二十里。东至定番州百里，西至安顺府百三十里，北至平坝卫九十里。

古西南夷地。唐为���鞴�羁縻州地，宋亦为羁縻蛮境《志》云：宋为南宁州地。元置金竹府，属顺元等路。明洪武四年，改置金筑长官司。十年，升为安抚司，隶贵州卫《志》云：初金竹酋长密定归顺，置长官司授之，治斗笠寨。洪武十六年，迁治杏林峰。永乐十一年，又迁于马岭之阳，即坝寨也。正统四年，直隶贵州布政司。成化十一年，改属程番府。隆庆二年，改属贵阳府编户十里，领长官司三。

司重冈叠阜，山广箐深。居诸蛮丛集之中，称为要地。

○古筑废县《志》云：在司南百里。元置古筑县，隶金竹府，俗名其地曰占羊。明初，县废。

○天台山司西南二十里，孤耸如台。又螺拥山在司东二十里，山高五里，状如螺拥。上有深渊，水碧如蓝，四时不涸。又簸箕山，在司东六十里。○马鞍山，在司治后，又司北十里有粗石坡。

○麻线河司北十里，流延如线，下流入于都泥江。○乾溪，在司南五里，雨集成溪，雨止溪涸。又胜水，在司西五里，地名麻大寨，人汲则涌，不汲则止。

○翁桂关司东二十里。又有白崖关，在司东十五里。○乾溪关，在司西四十里。又西五里有文马关。又有燕溪关，在司北十三里。《志》云：司东南又有罗荣寨。

天生桥司北三十里。石壁千仞，环绕如城。水流其下，人行其上，平坦如桥。

木瓜长官司安抚司东百里。元置木瓜犭乞犭老蛮夷军民长官司。《志》云：元初，置罗赖州，寻改木瓜等处蛮夷军民长官司，隶葛蛮安抚司，误也。明洪武五年，酋长石盖归附，改置是司授之。又以从征官顾宸副之，属金筑安抚司。成化中，改属程番府。隆庆中，复改今属。编户〔一〕里。

○天马山司西一里，旁有莲花洞。又独鲤山，在司南一里。司东二里又有凤凰山。

○九曲溪司南八里。又沿井，在司北一里，清流汹涌，虽旱不涸。

○蔓头关司北十五里。

麻向长官司安抚司东百十里。《志》云元置麻向等处蛮夷长官司，误也。盖明洪武五年增置，以授归附土酋得雍。成化中，改隶程番府，后复旧，编户〔一〕里。

○百连山司北二里。又司治后有盘龙山。

○小河在司治前。○打仇关司东二里。

大华长官司安抚司东百二十里。元置大小化等处蛮夷军民长官司。明洪武十年，改置是司。成化中，改属程番府，后复故。编户〔一〕里。

○翠松山司治前。又司南十里有牛角山。司北二里有播�闵�。

○清水沟司西一里，相近又有龙塘。

○黑石关司北六里。

◇贵州宣慰使司与府同城。明初置，后增置府治，而宣慰司如故，领长官司九。

水东长官司府北三里。元置水东寨长官司。明洪武五年，土酋向四归附，置是司授之，又以随征官胡文英副之。编户〔一〕里。

中曹蛮夷长官司府东南三十里。元为白纳县阿耸寨地。《一统志》云：元中曹白纳等处长官司也。明洪武五年，土酋谢石宝、刘礼宾归附，置司授石宝而以刘礼宾副之。编户〔一〕里。

青山长官司府东北四十里。元置青山、远地等处蛮夷军民长官司。明洪武五年，土酋蔡�颉⒘跏空婀楦剑�置司授�蚨�以士真为副。编户〔一〕里。

�蜃舫す偎�府北五十里，元置落邦、�蜃舻却Τす偎尽Ｃ骱槲湮迥辏�土酋宋文忠归附，改置是司授之。编户〔一〕里。

龙里长官司府东五十里。元为龙里等寨长官司。《志》云：本龙里县，后改长官司。明洪武五年，土酋何有善归附，改置是司授之。编户〔一〕里。今以龙里长官司并龙里卫置龙里县，属府。

白纳长官司府东南七十里。元置茶山、白纳等处长官司。明洪武初，并入中曹司。永乐四年，复置是司，授归附土酋周可敬。又以土人赵仲祖副之。编户〔一〕里。

○白纳废县司西八里，元初尝置县于此，亦曰躬蛾寨。

○风洞山在司西。山腹有洞，风贯其中，有声如雷。

底寨长官司府北百里。元置底寨等处长官司。明洪武五年，土酋蔡永昌归附，置司授之。八年，又以从征官梅忠副之，编户〔一〕里。

乖西蛮夷长官司府东北百五十里。元置雍真、乖西、葛蛮等处蛮夷军民长官司。明洪武五年，土酋杨文真归附，改置是司授之，又以土人刘海为副。今编户〔一〕里。

○阴阳山司治旁，土人以云气占晴雨，因名。

○金明寨在司境。洪武二十一年，顾成统平越等卫军征乖西、扒古、谷劳、金明等寨，平之。或曰：其地与都匀府丰宁司接界。

养龙坑长官司府北二百二十五里。元为养龙坑、宿、徵等处长官司。明洪武五年，土酋蔡普化归附，置司授之。又以土人谢文直为副，今编户〔一〕里。

○养龙坑在司旁。两山夹峙，潴流其中，泓氵亭渊深，龙藏其下。春初牧牝马其侧，多产龙驹。

◇贵州卫在府城内西偏。洪武四年建，隶宣慰司，寻隶贵州都司。旧领程番等一十三长官司。正统四年，十三长官司皆改属宣慰司。后又属程番府，即定番州所领诸司也。今亦设贵州卫。

◇贵州前卫在府城内西北隅。洪武二十六年建，属贵州都司，今亦设贵州前卫。

◇安顺府东至贵阳府金筑安抚司百三十里，南至广西泗城州界二百四十里，西至云南平夷卫界三百二十里，北至安庄卫九十里。自府治至布政司百五十里，至江南江宁府四千二百八十里，至京师七千八百七十里。

古荒服地。汉为西南夷地，后为���骺さ亍Ｌ莆�罗甸国地。宋为羁縻蛮地《志》云：宋为普里部。元置习安州《元志》不载。属云南普定路。明洪武十六年，改安顺州，属普定府。十八年，府废，改属普定卫，隶四川都司。正统三年，改隶贵州布政司州亲领十四寨。《名胜志》：嘉靖中，州移治普定卫城内。万历三十年，升为安顺军民府，领州三、长官司六。今曰安顺府。

府右临粤西，左控滇服。形势雄远，屹为襟要。

○普定废县在府治西。《志》云：元置县，隶普定路。明初，省入安顺州。今《元志》不载。今仍置普定县属府。又府治旧在今治南，地名八十一寨。正统中，移治普定卫西南。

○旧坡山州治西北。两峰相峙，中有石关，为郡治之要隘。旧《经》云：州治马头山，即此山之麓也。又新坡山，在府西北三里。其岭长广五里，府治枕之，以为形胜。《志》云：府西南三里有红土坡，土色如�糁臁Ｎ髂鲜�里有黑土坡，土色如墨。

岩孔山府东四十五里，高峻盘亘，顶平广可坐万人。旁多孔穴，有崖孔寨，山因以名。又马首山，在府东南四十里。○搏翠峰，《名胜志》云：在府东北五里。其麓有龙潭洞，出洞十余丈，即天生桥。《广记》：天生桥，石壁千仞，环绕如城，水经其下，惊涛急湍，乃天设之险。

○碧波桥河在府东二里。又府西十里有宁谷桥河。

○旧坡石关在旧坡山上。又普利驿，《志》云：在南门外。宁谷长官司府西南三十里。元置宁谷寨，明洪武十九年，置司授土酋顾兴仁为副长官。正统初，授其三世孙雄为正长官，领二十九寨。

○马鞍山司西十一里，以形似名。

○干海子司东南四十里。水泛成湖，波面甚阔。《志》云：云南值旱，此水必泛溢，境内常丰。云南雨潦，此水必涸，境内多旱。盖地脉相通，互为盈缩云。又清水井，在司东南三十里。

西堡长官司府西北九十里，元置西堡寨。明洪武十九年，置司。二十五年，授土酋卜却，领四寨。

○习安废州在司北浪伏山下。《志》云：元置州于此，隶普定府，明初废。

○伐木山司南六十里。山高箐深，多材木。○白石崖，在司西南五十里，崖甚险峻，惟一径可以攀援。顶平广可居。又有泉，四时不竭。蛮尝据此为硬寨。成化中，官兵讨破之。

楚由洞司东南五十里，山高万仞，盘桓起伏，迤逦三百余里。洞在山畔，深广亦百余里。又播老鸦洞，在司东南六十里，山势峻险，洞深不可测。

○谷陇河司治前。西北流五十里，下流合于乌江。《志》云：司南四十里有索桥，在谷陇河上。水势湍急，系藤为桥，以济往来云。

○阿驴寨在司境，蛮寨也。洪武十五年，吴复击破西堡贼，拔阿驴等寨。二十六年，顾成平西堡贼，拔阿得等寨，寨盖与阿驴相近。

镇宁州府南七十里。东北至金筑安抚司百五十里，西至永宁州六十里。

古荒服之地。汉、唐、宋为���髀薜楣�地。元始置镇宁州《通志》：宋为普东部，元于罗黎寨置和弘州，寻改镇宁州。隶云南省普定路。大德间，改属曲靖宣慰司，隶湖广。《元志》皆不载。明洪武十四年，属普定府《志》云：时置州于罗夷寨，即罗黎也，寻改属四川普定卫。正统三年，改属贵州布政司州亲领六寨。《名胜志》：嘉靖十二年，州迁治于安庄卫城内。万历三十年，改今属，领长官司二。今亦为镇宁州。

州介滇、粤之间，山川险阻，翼带南垂，亦为要地。

○火烘坡州治北。古名和弘。元置州治此。山高峻，其气燥燠，虽隆冬登陟，汗常浃背。《舆图》云：州治火烘寨，亦名罗黎寨是也。

○既济泉在州治东，其地极热，此水独凉。

○安庄驿州北三十里，亦曰白水站。《志》云：州城内有税课司。洪武十六年，置司于普定府城内。永乐九年，改为普定卫税课司。正统三年，改属镇宁州。又改曰镇宁州，在城税课司。

十二营长官司州北三十里，元为十二营寨。明洪武十九年，置司授土酋陇阿佐世守，领二十九寨。

○普定故城司东南二十里。《志》云：洪武十四年，大军克普定，暂立此城，为守御。十五年，征南将军傅友德徙于今卫治，而故城遗址尚存。

○马鞍山司东三十里。又司西北三里有猫儿山。皆以形似名。

○公具河司东北四十里。旁有公具寨，因名。灌溉田亩，军民利之。又阿破河，在司北五十里，亦以旁有阿破寨而名。土人以藤索为桥而渡，名索渡桥，又名阿破桥。又龙潭，在司治北，水色常黑，虽旱不涸。

○天生桥司东北四十里，为往来要道。

康佐长官司州东四十里，元为康佐寨。明洪武十九年，置长官司，授从征官。薛福寿又以于成副之，领四寨。

○摆山洞司东七里。广七丈，深不测。旁有摆山寨，因名。永宁州府西南九十里。东至镇宁州六十里，西至普安州百九十里，东北至安庄卫界百五十里，南至广西泗城州界百六十里。

古荒服地。汉、唐为���鞯兀�乌蛮、农人、犭乞犭老所居。元置永宁州，属普定路《志》云：元初为达安夷民打罕，寻改为永宁州。大德中，改属湖广行省。至正中，为广西泗城州所并。明洪武十四年，普定土酋安瓒不恭，命颍州侯傅友德讨平之。十六年，仍置永宁州，属普定军民府。十八年，府废，属普定卫，隶贵州都司。正统三年，改属贵州布政司亲领六寨。郭子章《黔记》：州初治打罕寨。宣德间，改建于关索岭所，俗仍谓之打罕州。成化三年，打罕州土同知韦阿礼作乱，调广西泗城州土舍岑善忠剿平之，即此。万历四年，又改建于安南卫。《志》云：州西去安南卫三十里。似误。其相去盖百里。万历三十年，改今属，领长官司二。今仍曰永宁州。

州山川险阻，林箐蓊蔚，控御边陲，恃为保障。

○红崖山州西北八十里。四面悬崖，壁立万仞，惟东面一径可登。山畔有洞，宽广若堂，深数十丈。相传诸葛武侯驻兵处，上有诸葛营。○打罕坡，在州北十里，旧名达安坡。道经其上，凡十里，崎岖险峻。

○盘江州西三十里，自普安州流经顶营司西。又南流径此江之西岸，即慕役长官司境。亦谓之北盘江，以别于南盘江也。有盘江巡司，其地名黄土陂。《志》云：盘江巡司在州西北百八十里。似误。○者马河，在州西北六十里，即者卜河之误也。自安南卫流入境，注于盘江，有者马桥跨其上。

○查城驿在州北八十里，与安庄、安南二卫接界。

慕役长官司州西七十里。旧《志》作百七十里，似误。元置慕役寨。明洪武十九年，置司授土酋阿夷，又以从征官杜仲仁副之，领四寨。

○安笼箐山司北五十里。山峦相接，林木蓊密，周四十里。官道经其中，险阻难行。秋冬多雾，昏晓不辨。《舆程记》：箐东北去关索岭四十里。○象鼻岭，在司西北四十里，路出滇南必经其上，险峻难登。

○盘江司东四十里，即北盘江也。又东南，而南盘江自云南罗雄州界流合焉。东南入广西泗城州境。

白水河司西北三十里驿道侧。自安庄卫西南流经此，有白虹桥跨其上。洪武二十五年建。《志》云：白水河自高崖下注，长数十丈，飞沫如雨，凡二三里。瀑布之大者，无逾于此。其下流注于盘江。又郎公河，在司东南三十里，湍流急疾，不能为桥。惟设舟楫以济往来，或曰即白水河下流也。

顶营长官司州北七十里。旧《志》在州南百五十里，似误。元置顶营寨。明洪武四年，置司授土酋阿光，继又以从征官程士贵副之，领四寨。

○箭眉山司西百里。地名陆堡。势极高大，周四十余里。河流萦纡其下。巅有两峰，峰畔一谷甚宽平，可耕艺。土气多燠，蔬果四时不乏。然多烟瘴，不可居。惟土著仲家居焉。

鸡公背坡司东三十里，形如鸡背，与关索岭对峙，下临溪涧，山路艰险。○关索岭，在司北三十里，岭极高，周回百余里。入滇者道必由此，与安庄卫接界。

○盘江在司西二十里，自安南卫流经司界而入州境。今有盘江渡，与安南卫接界处。

普安州府西南二百里，东至永宁州百九十里，南至云南广南府界五百四十里，西至云南平夷卫界百十里，西北至云南沾益州二百五十里，东北至安南卫一百六十里。

汉初西南夷地，后汉属���骺ぁＪ窈何�兴古郡地。隋属��州。唐武德二年，置西平州。贞观元年，改盘州以盘江为名，领附唐、平夷、盘水三县。隶戎州都督府，后为南诏之东鄙，东爨乌蛮居之，号于矢部一作榆市部。其后爨酋阿宋号齐弥部，寻复为于矢部。宋宝�讨校�附于蒙古。蒙古置于矢部万户府《通志》延�趟哪曛茫�寻改为普山府。至元间，改置普安路领和龙、八纳、习旧、普安四部。隶云南行省，寻改为宣抚司一作安抚。后复为普安路《通志》领和龙、习旧、八纳三千户所。镇宁、永宁、习安三州，普定、永山、石梁、罗山四县，隶曲靖等处宣慰司。明洪武十六年，置普安军民府，隶云南布政司。二十二年，改置军民指挥使司，隶云南都司。寻改，隶贵州都司《志》云：初置军民府，授土酋那邦妻�霉А＇霉ё洌�子普旦袭。洪武二十五年，普旦与越州叛酋阿资等连兵袭陷普安府，事平，罢州置卫。又移治今城。永乐元年，改普安安抚司，属普定卫。十三年，改为州初置安抚司，授土酋慈长。十三年，长复谋不轨，因改为州。隶贵州布政司领罗罗蛮民十二部，号十二营。谓部长曰营长。《名胜志》：州初治撒麻寨，寻迁海子，复迁卫郭。万历十三年，迁入卫城。万历三十年，改今属。今仍为普安州，又置普安县属焉。

州当云、贵之噤喉，达川、广之声援，据险立城，控扼群蛮，实为要害。

○普安城《志》云：旧城在今州东三十里，元普安路治此。洪武中，迁于今治，城周七里有奇。

附唐废县州南百里。地名黄草坝。唐置县，属羁縻盘州。又平夷废县，在州西百二十里。即今云南之平夷卫。又盘水废县，在州东盘江上。《唐志》：盘州领三县，即此也。天宝以后废。今亦见云南陆凉州。○罗山废县，在州西百里香罗山。又有永山、石梁二废县，俱在州西，皆元置，属普安路。明初废。

○番纳牟山州治西北，州之镇山也。驿道经此，一名云南陂。陂陀相续，往来者行石齿中，其西有和合山。又营盘山，在州治西，相传武侯征南时结营于此。《志》云：州治南一里，有雄镇山。普安卫治在其下，治东又有笔架山。三峰相峙，中峰特起。

八部山州东三十里，九峰摩空，一泉奔注。普安旧治在其下。又新盘山，在州东七十里。新兴站在其上。又八纳山，在州东北七十里，高二十里，顶宽平有潭，四时不涸，旧有夷寨。又盘江山，在州东北百八十里，接安南、安庄二卫界。《志》云：州东南百五十里，有杨那山，势极陡峻，者卜河出焉。安南所在其下。

广午山州北九十里，林木郁然，下有小溪流入山穴。又罗摩塔山，在州治北百八十里，四面峭壁，惟一径可通。上有寨，其东北崖下瞰盘江。○香罗山，在州西百里，平夷千户所在其上。又夹牛山，亦在州西百里，乐民千户所在其上。又州西南二百七十里，有党壁山，四山环绕，东南一箐，外狭中旷，可容数百家。土夷每避暑于此，又名躲瘴。

格孤山州东北四百五十里。山势雄峻，界连滇、蜀。明洪武十四年，傅友德自曲靖帅师循格孤山而南，径捣乌撒。盖循格孤之南而西北出也。《志》云在州东南，似误。○得都山，在州东南四百二十里，一名白崖。产雄黄、水银。《志》云在州治东，亦误。

碧云洞州南三里。本名水洞，外狭内广。又州治南有新石洞乐民所城。西有天桥洞，以有石如桥也。

○盘江州东百里。自安南卫流入永宁州界，又绕流入州境。《志》云：州东百二十里有盘江渡。即安南卫及顶营司接界处也。又东南流入永宁州慕役长官司界。《一统志》：盘江自乌撒普畅寨经州东北。误。又拖长江，在州东七十里，源出沙陀石崖中，下通盘江。

者卜河州东南百八十里。源出杨那山，流经安南卫境，下流入盘江。《志》云：州南二百里，有磨溪，即者卜河下流也。又深溪河，在州东南百二十五里。源出木邦寨，西南流经黄草坝，曲折三百里，入盘江。○软桥河，在州东三十五里。又南板桥河，在州东南八十里，上接州南三十余里之大水塘。俱流入盘江。

响水州南五十里，水入石洞，声闻数里。又三一溪在州治东。《志》云：水源有三：一出州北沙河庄，一出云南坡，一出城北三里目前山。三流合一，入于水洞。○以冲海子，在州西南安所城南，周三里，深不可测。旁有石门，海子之水注入焉。

○芭蕉关州东八十五里，又倒木关，在州南四十里。州西百十里又有分水岭关，东南三百四十里有安笼箐关。○何买寨，在州南。洪武二十四年，傅友德等克普安，别将杨文拔何买寨，唐铎击破楚华山寨。寨亦在州境。

亦资孔驿州西七十里石象山下，递运所亦在焉。亦曰亦资孔站。又西七十里至云南之平夷卫，滇黔孔道也。天启二年，安邦彦叛，围贵州，四出侵掠，云南抚臣闵洪学遣兵援黔，收复新兴、普安等城，及亦资、孔站是也。又新兴驿在州东七十里，亦曰新兴站。有新兴堡城，周二里。又东八十里至安南卫之尾洒驿。○湘满驿，在州治南，又有湘满站，在州城北。又税课局在州城东门外。

保甸铺在州东。弘治十一年，官军讨普安乱贼，营于保甸铺侧，为贼所袭，死者甚众。

◇普安卫州治西南。洪武二十二年建，属贵州都司，领守御所四。今亦设普安卫。

乐民守御千户所州西南百里夹牛岭上。洪武二十二年建，所城周一里。

平夷守御千户所州西百里香罗山上。亦洪武二十二年建，城周一里。

安南守御千户所州东南百六十里杨那山下。亦洪武二十二年建，城周二里。

安笼守御千户所州东南三百里安笼箐口。亦洪武二十二年建，城周一里。

◇都匀府东至平越府黄平州界二百二十里，西至龙里卫平伐长官司界百二十里，南至广西南丹州界三百十里，西北至平越府界百里。自府治至布政司二百六十里，至江南江宁府四千七百十五里，至京师八千二百四十五里。

古西南夷。汉、唐为���鞯亍Ｎ宕�时，蛮名都云《五代史》：晋天福五年，都云酋长尹怀昌帅其属十二部附于马氏，即此。宋为羁縻合江州、陈蒙州地。元置都匀军民府《元志》：又有都云、桑林、独立等处蛮夷军民长官司，属管番军民总管。又有都云县，属定远府。都云洞长官司，属新添葛蛮安宣抚司。《一统志》：元置都云等处安抚司，属云南行省。《通志》：元置都云军民府，领都云县。定云府领合江、陈蒙二州，俱隶思明路，寻合置都云、定云等处安抚司，隶云南行省，皆未知所据。

明洪武十六年，置都云安抚司，隶四川布政司。二十三年，改置都匀卫军民指挥使司自是改云为匀。谓云之为物，变化不一。改匀字，取均匀为义，仍隶四川布政司。永乐七年，改属贵州都司时都匀卫领七长官司，卫属贵州都司，而七长官司则属布政司，寻复属卫。弘治六年，复置都匀府与卫同城。领州二、县一、长官司八。今仍曰都匀府。

府山川环峙，控扼广远。西固粤西之唇齿，北接川播之藩篱。明初，散毛、散狗二蛮作乱，凉国公蓝玉遣凤翔侯张龙讨翦之，境内始宁。天启初，都匀、麻哈之间，有长田一带苗蛮助安邦彦为乱，掠清平、新添诸路，饷道为梗，官军讨平之，贼势始杀。《志》称黔中四苗仲，而狡悍无如匀、哈，制之不可无策矣。

○都云废县府西南十七里。《志》云：元置县于此。又有都云、桑林、独立等处废长官司，在府西二百里。今府城，明初卫治也。洪武二十三年，苗叛，平羌将军何福讨平之，筑城于中都云竹林蛮寨，奏改安抚司为卫，都云为都匀。从之。初为土城，寻�嬉允�。弘治中，改为府城，有门五，城周八里有奇。又有内城，周不及二里。今仍置都匀县。

合江废州《志》云：在府东南二百五十里，宋所置羁縻蛮州也。元因之，寻改为合江州长官司。考《元志》有峡江州，属管番军民总管府，盖讹为合江也。明初废。又陈蒙废州在府东南百里。《志》云：亦宋所置羁縻州，元初因之，寻为陈蒙蛮夷军民长官司，亦属管番军民总管府。明初废。又定云废府，《志》云：在府东百五十里，元置。今《元志》不载。又府北七十里有都镇、麻乃等处废长官司，元置，属新添葛蛮安抚司，亦明初废。

○龙山府西五里。高万仞，双峰插天，为府境之望。《陆东游记》：出都匀西门，渡邦水河，河阔百余武。及岸，西过小团陂，又西为观音坐山。山旁道达姬家冲，稍西北上煤炭坡。又西里许曰笄山，即龙山麓也。盘曲崎岖三四里而及山巅。群山环列，不啻儿孙。郡城楼堞，市衢井舍，历历在目。○小孤山，在府西二里。又府西北十里有养牛山，上有寨。西北五十里有二龙戏珠山。二山环绕，中有圆山，其状若珠。

东山在城东。其相接者曰谯山，山高可望远也。又蟒山，在府南三里。府东南五里，又有文笔山。○七星山，在府北七里。又府城西北一里有笔架山，三峰高耸，以形似名。

○邦水河在府城西。自邦水司流入，南流为都匀河。罗氏云：都匀河即平越卫之麻哈江是也。又东南径独山州，为独山江，入广西天河县境。详见广西大川右江。

长河在府城北。有二源，俱出山涧中。至城东北三里，合流为一。其下流达湖广黔阳县，可通舟楫。又便河，在府城东，起自北门，历西南一带，环城围绕，阻绝诸苗入城之路。今淤。又三道河，在城东二里，下流合邦水河。○胡公堰，在府城北一里，明初指挥胡纲所筑。城西之田赖以灌溉。

○平定关府北二十五里。其南有平定桥。又靖盗关，在府北二十里。威镇关，在府西四十里，今改为粟谷堡。《志》云：府西十里又有屏山关，路通平伐。贼往往出没于此，因增置关戍守。摆沙寨府西北三十里。天启初，府境长田诸苗应安邦彦为乱，平越官军讨之，克其摆沙大寨。寨居诸寨之中，去平越百里。官军由间道袭破之，进攻瓮岳等寨，复攻府城西南仲贼，克江时、户西、高平、养古数十寨，扫荡二百余里云。

来远驿府北一里。又府北七十里有都镇驿。○云津渡，在府西一里，邦水河渡处也。府东五十里又有扬安渡，即长河渡处。近《志》云：府东四十里有马尾渡。

清平县府北百三十里，北至清平卫一里。自昔为蛮夷地。洪武十四年，开置清平堡。二十二年，升为清平长官司，属平越卫。二十三年，置清平卫于司北，因改属清平卫。弘治八年，改司为县，属都匀府。编户〔一〕里。

○恭溪望城崖岭等处废长官司县东南三十五里，元置，属新添葛蛮安抚司。明初废。今为望城堡。

○香垆山县东三十里，壁立千仞，延袤三十余里。众山环列，若戈��相向，盘亘三四重。鸟道悬崖而上，可容百万人。有瀵流一溪，沃畴千畎，聚落蜂屯，保以为奸。正统末，苗韦同烈者凭险旅拒于此，官军讨之，久而弗克。景泰三年，乃就抚。正德十二年，苗阿向等复据旧巢作乱，列栅数十里，积粟聚兵，结都黎、都兰、大漂、大坝、龙对诸苗相形援，诏湖贵合兵讨之。环列山下，弗克攻。侦知苗俗以长至日为岁朝，至其夜，架梯悬崖，直捣其巢，焚其寨栅，遂平之。因城香垆为官戍。嘉靖十三年，增拨清平卫中左所兵戍守。

东山县东三里，有岩洞之胜。又东二里，有马鞍山。○盔山，在县西三里，形如覆釜，一名锅底山，又西二里有葛贡山。又石仙山，在县南三里。又南一里有万朝山。双乳山，在县北六里。县北二十里又有罗仲山。

望城山县东二十五里。又有笔架山，在县东二十里。其相近者为小华山，又天榜山在县东北二十五里。

木级坡县南五里。两木交生，如阶级然。苗蛮恒出没于此，为戍守要地。又龙王坡在县南四里，王家坡在县东一里，观音坡在县北二十里。○云溪洞，在县北十五里。溪水从洞流出，资以溉田。旧名大空洞。相近有宾阳洞，一名小空洞。《志》云：县北七里，有天然洞。嘉靖十五年，新开其左为太极洞，土人以云溪、宾阳、天龙为三洞。

○山江河县东五十里。或云源出香垆山，又县东八十里有舟溪江，其上源即兴隆卫之重安江也。并流而南，经平定长官司界，合为一川。又南合于麻哈江。

东门溪在县城东。又西门溪在县西五里，勇胜溪在县南九里，凯还溪在县北五里，下流皆合于山江河。《志》云：县西北五里有葛贡连塘，有灌溉之利。○济生池，在县治西北。《志》云：县城即清平卫城也。正统十四年，苗贼围城凡十四日，军民赖此以济。又有便河在城内。正德八年，凿引城濠水注之，以防不虞，因名。

○鸡场关县南十里。又县北罗仲山上有罗仲关。俱洪武二十五年建。○清平驿，在县治南。《志》云：卫城南一里有清平驿。洪武十六年，建为翁霾驿，隶四川黄平安抚司。至十九年改清平驿，隶平越卫是也。《滇程记》：兴隆卫达清平，有黄安、周洞、重安、罗冲、落灯等七亭，由清平达平越，有鸡场、胡资、杨老、羊场、三郎等五亭。又云：陟梅岭关渡麻哈江，地与羊鸡之场为诸蛮互市处。以十二辰相递，历十二日一市，每场岁三十市。

黎树寨在县东北苗寨也。景泰二年，湖广督臣王来攻香垆山贼，分军一自龙场进，一自万朝山进，一自重安江进，诸将破黎树翁沟三百余寨，又招抚衮水等二百余寨，遂会兵香垆山下。贼党缚其魁出降。重安江，见平越府，即废重安长官司也。○龙角塞，在县北五十里，亦苗寨。《志》云：县多犭乞犭老诸苗，是也。

都匀长官司府南七里。《志》云：元为上都云等处军民长官司。今《元志》不载。明洪武十六年置司，授土酋吴赖为副长官。景泰三年，授其孙正为正长官。编户〔一〕里。

○凤凰山司治南。又司东十里有都云洞，洞有南北二门。或云元置都云洞长官司，即此地也。明初因之。弘治六年，始徙长官司于今治。○黄土坡，在司境，苗寨也。弘治三年，黄土坡蛮王和等作乱，官军讨平之。

○都匀河司治南，即邦水河也。自府城西南流经此，曰都匀江。《志》云：司南有马尾河，独山、平州往来所经也，即都匀河矣。又司境有羊�魡@诸苗，多濒都匀河而居。

邦水长官司府西二十里。《志》云：元为中都云、板水等处军民长官司地，今《元志》不载。明洪武十六年置司，土官吴氏世袭。编户〔一〕里。

○箐口山司西南二十五里，高险多箐。《志》云：司境多犭木犭老属蛮，依山为险。

○邦水河在司东南。本名板水，后讹为邦。即都匀河上流也。一名板水塘。

平浪长官司府西五十里。《志》云：元都云安抚司地。明洪武十六年，分置是司，土官王应铭世袭。编户〔一〕里。

○凯阳山司西南六十里。山险峻，有寨在其上，即凯口囤也。围十余里，高四十丈，四壁斗绝，独一径仅尺许，盘旋而登，上有天池，虽旱不竭。嘉靖十五年，部苗阿向据此为乱，抚臣陈光宅檄水西安万铨讨之，屯兵囤下者三阅月。仰视绝壁，无可为计。独东北隅有巨树，斜科偃蹇半壁间，去地二十丈许。乃募壮士乘夜先登，垂徽引下，人继上，复攀缘至囤顶，仅得二三十人。即举火发炮，大呼曰：天兵上囤矣。贼惊起，自相格杀及夺径坠崖者甚众。会抚臣失士心，阿向走免。月余，复袭杀守囤官军而据之。诏安万铨进剿，万铨招下之。《平凯记》：凯口苗阿向自正德末据大囤为乱，官军屡讨之，不下。嘉靖十五年，檄水西兵与官军合势俱进，寻破其囤，斩向。向侄阿四者更名王聪，聚党袭破戍军。复据囤为乱，官军复进讨。聪乘夜来犯，官军擒斩过当，追击至囤下，沉贼于溪河甚众。随援绳梯，直捣其巢，贼皆降溃，进攻老虎山，克之，追擒聪于里耸山中。继而其党王佑、王毛复乘虚据囤，官军购旁寨顺民攻复之。余孽走谷坡箐中，次第抚定。悉擒其党，贼遂平。于是更凯口囤为灭苗镇，益兵守御。

鸡冠山在县东，以形似名。《志》云：司西北二十里，有雄黄洞。

○麦冲河司东南十里。岸有古寨，下流入于都匀河。正德三年，都匀、清平间叛苗富架重恶龙作乱，官军讨之。一由杨安�愀陕蟪褰�，一由清平索驴撒毛进，即此麦冲河也。

平州六洞长官司府西南百五十里，元为六洞、桑远等处蛮夷军民长官司。明洪武十六年，置司，授土酋杨氏世守。编户一里。

○六洞山司西南七十里。山险峻，上有大六洞寨。○凯口洞，在司东北三十里，苗人常避兵于此。

○平州河司治南。水中有沙洲，土人开肆贸易其上。

○羡塘寨在司境。洪武三十一年，顾成讨司境叛苗，破苗坡、羡塘、光金、蒙台诸蛮酋是也。

麻哈州府北六十里。西至平越军民府三十里，北至清平卫七十里。

古蛮地。元置犭乞犭老寨长官司属新添葛蛮安抚司。《通志》：元置麻峡县，寻改为麻哈长官司，迁治于犭乞犭老寨，误也。考《元志》，麻峡属定远府，而麻哈长官司则《志》不载。明洪武五年，改置麻哈长官司授土酋宋氏，后改为土同知，隶平越卫。弘治八年，升为州，又改今属州内为石墙，外为土墙，有门四，领长官司二。今亦为麻哈州。

州西控平越之肘腋，南壮都匀之肩背，苗蛮错聚，捍御所资也。

○波陇山州东十里。《志》云：州西十里有铜鼓山，有树状如圆鼓，因名。○玉屏山，在州北一里。又州南二里，有天马山。

○麻哈江州南五里。其上流为两坌江，为�浪�，下流即邦水河也。《志》云：州南又有摆递河。

○都镇驿州城内，都匀、平越之交也。

乐平长官司州西北四十里。南至平越府二十里。元犭乞犭老寨地。明洪武五年，置乐平长官司，授土酋宋氏为副长官，隶平越卫。弘治八年，改今属。编户〔一〕里。

○马场山司东北五十六里，与牧马场相连，因名。

○乐平溪司治南。下流合于麻哈江。《志》云：司境有紫疆苗，夹溪而居云。

平定长官司州西北百里。东北至清平卫六十五里。洪武二十二年，置司授土酋吴氏，初属平越卫。三十年，改隶清平卫，后又改今属。编户一里。

○扬古山司北二十里。又有平孔山，在司南三十里。

○舟溪江司东八十里。又司东北五十里为山江河，有山江渡，至清平城四十里。司东又有平定溪，流入山江河。

独山州府南百五十里。东至广西融县界百六十里，南至广西天河县界二百里。

古蛮地。元置独山州军民长官司属新添葛蛮安抚司。洪武十二年，改为九名九姓独山州长官司境内有九名九姓苗也。隶都云卫。弘治八年，升为独山州有土城，仍属都匀府，领长官司二。今仍为独山州。

州密迩粤西，襟带南服，为边隅要地。

○独山州南二十里。山尖圆高峻，无他山联属，因名。又镇夷山，在州治南，山高顶平，土酋结寨其上，以镇苗蛮，因名。

○独山江在州南，即都匀河之下流也。又南入广西天河县界。又母鱼河，在州南二十里，流入独山江。

○阿坑关州北三十里。又鸡公关，在州南四十里。其相近者又有〈缶覃〉子窑关。

合江洲陈蒙烂土长官司州东百里。西北至府城二百里。《志》云：宋置合江、陈蒙二羁縻州。元初因之，寻置陈蒙蛮夷军民长官司，隶管番军民总管府。明洪武十六年，改置是司，授土酋张氏为副长官，属都云卫。后改今属，编户一里。

○丙王山在司东，高数百丈。又梅花洞，在司东南三十里。宣德九年，叛苗据此为变，都指挥顾勇讨破之。相近者又有石黄洞，亦叛苗据守处。《志》云：司境多短裙苗，皆依山洞为窟穴。

丰宁长官司州西南七十里，北至府城二百二十里。《志》云：元都云安抚司地。明洪武二十三年置司，授土酋扬氏，隶都云卫。弘治八年，改今属。编户一里。

○行郎山司西南八十里。山麓斗绝，山顶平坦，道路崎岖。土人造梯以登，上有蛮民二百余家。半山岩中有流泉涌出，四时不竭。《志》云：司境有仲家苗，皆依山以居。

○黑石关在司南，为戍守要地。○谷劳寨，在司西南。洪武二十六年，顾成讨丰宁叛苗。藩台、谷劳、摇安诸寨皆近司境。

◇都匀卫与府同城。洪武二十三年置卫，寻增置都匀府，而卫不改，隶贵州都司。

◇平越军民府东北至偏桥卫百八十里，东南至都匀府百里，南至新添卫七十里，西北至四川遵义府三百五十里。自府治至布政司百八十里，至江南江宁府四千二百二十里，至京师七千五百里。

《禹贡》荒服地。秦为黔中郡地。汉、唐为���魉�据，叛服不常。宋为羁縻蛮地《通志》：宋嘉泰初，土官宋永高克复麦新地，亦内附，号黎峨黑等寨。元置平月等处长官司。按《元志》有平伐、月石等处长官司，属播州军民安抚司，疑即此地矣。元置平月等处蛮夷军民长官司属管番军民总管府。明洪武十四年，置平越卫军民指挥使司领杨义、麻哈、乐平、清平、平定长官司五，属四川布政司，寻改属贵州都司三十年割清平、平定二长官司属清平卫。弘治七年，又改麻哈长官司为州，隶都匀府。万历二十七年，平杨应龙，分播州地置平越军民府，与卫同城而理，领卫二、州一、县三、安抚司一、长官司一。今仍为平越府。

府山溪深险，苗夷环伺，介黔、播之肘腋，为楚、蜀之藩维。万历中，分道讨播，平越其北出之要也。事平，置府于此，厚襟带之防，成崎角之势，屹然雄镇矣。

○平越城今府治。洪武十四年建土城，置卫于此。三十年，改�嬉宰┦�。有门四，城周八里有奇。今置平越县。

三陂地蓬等处废长官司府东南三十里。元置，属新添葛蛮安抚司。明初废。今为地蓬铺。

○叠翠山府东南三里。群峰稠叠，青翠可挹，三江皆会其下。又石关口山，在府东南二里，两崖如门，官路经其中。又月山在府南一里，又南二里曰笔峰山。高耸卓立，四时常青。○文笔山，在府东南五里，一峰挺秀，如立笔然，下临三江。稍西曰天马山，与文笔并峙。又有笔架山，亦在府南五里。

氵翁霾山府北六十里，山高林深，霾雾氵翁郁。又峨黎山在府东八十里，绝顶有泉，又有穿岩，岩孔穿透，广容千人。

七盘坡府东五里，官道经其上。高峻崎岖，折旋凡七，坡下有溪。一云以盘回七里而名。又倒马坡，在府西南五里。官道经此。骑行者苦其险仄，马多困踣。○燕子洞，在府西二里。又西八里有百人洞，一名穿洞，清泉涌出，广容百人。

○麻哈江府东南三里。其上源即黄平州之两坌江。南流入境，其水清深，萦绕城下。又东南经扬义司界而入麻哈州境。○马场江，在府南四里，与羊场江通，其水湍急而深，中流如沸。又南合于麻哈江。《志》云：卫东南七里有三江口，三江即马场、羊场与麻哈江也。三水会合，波流萦回，为郡之胜。

清水江府西四十里。其上流自新添卫流入界，源远流阔，雄吞诸溪。又北经乖西、巴乡诸苗界而入乌江。天启初，安邦彦作乱，围贵阳。抚臣王三善分兵从清水江驰救，是也。

地松河府东北十五里。其地名松屯，南流入麻哈江。又羊场河，在府东五里，横截驿道。弘治十年建石梁于其上，曰通济桥，俗以为葛镜桥也。跨两山间，石壁千仞。从山坡百级而下，过桥则复百级而上，皆用舟渡，每患覆溺。里人有葛镜者，捐赀建桥于此，因名。流通马场江，入麻哈江。○冷溪，在府西南四十五里，流入清水江。

○武胜关府南二里。又谷芒关在府南四十五里。梅岭关与新添卫接界，在府东四十里。七星关，在府北五里。《志》云：府东南二十里又有羊场关，以羊场河而名。又有高平寨，亦在府境。○平越驿，在府城内。又城南有平越站，又府南三十里有黄丝站，府东三十里有杨老站。《志》云：自遵义入贵州之通道也，有杨老堡。

清平卫府东北六十里，东北至兴隆卫六十里，西至扬义长官司四十里，南至都匀府一百三十里。

古���饕牡亍Ｃ骱槲涫�四年，始开置清平堡。二十二年，增置清平卫指挥使司，隶贵州都司《通志》：二十四年，移卫治于清平堡北。似误。万历二十七年，改属平越府初领清平、平定二长官司。弘治七年，改清平司为县，属都匀府，又以平定司改属麻哈州。《志》云：卫与清平县同城。今城邑及山川险隘，俱详见清平县。今亦设清平卫。

卫群山环拱，溪水交流，居川、黔之间，为要会之处。

兴隆卫府东北百二十里，南至清平卫六十里，西至黄平州界七十五里，东北至偏桥卫六十里。

古���饕牡亍Ｋ巍⒃�皆为羁縻蛮地《通志》：宋为狼洞寨，属黄平府，元因之。未详所据。明洪武二十二年，始置兴隆卫军民指挥使司，隶贵州都司《通志》：洪武八年，为四川播州重安长官司地。二十二年，颍国公傅友德征南，以其地当西南要冲，始置是卫。初名兴龙，后改为隆。万历二十一年，改今属。今亦设兴隆卫。

卫北接川播，东控溪蛮，为三方之保障楚、蜀、黔也，壮四达之噤喉。

○兴隆城今卫治。洪武二十六年建，寻�嬉允�，为门四，城周三里有奇。

○香垆山卫西南十五里，与清平卫接界。峭拔高耸，叛苗常屯据于此。今详见清平县。

龙岩山卫城北一里。一名龙洞山。石势崭岩，水色深碧。相传龙居其中，时出云雨。明初卫名兴龙，以此。一名狼洞。其相接者又有揭榜山，崖壁端直而峻削，因名。○大翁山，在卫北二十里，形势雄伟。其对峙者曰马鞍山，岩石甚胜。

飞云岩卫东三十里。一名东坡山。壁立千仞，奇胜万端。下有澄潭，旁为月潭寺。今置月潭公馆于此。○截洞，在卫南。景泰二年，苗贼韦同烈伪称苗王，纠众数万屯聚截洞，攻平越、清平。官军进讨，会师兴隆。贼迎战，击败之，遂退据香垆山洞，盖与香垆山接。

○重安江卫南三十里。源出苗境。两山夹岸，水深莫测。当滇、贵驿道，维舟为渡。又南入清平县界，为舟溪江，下流入麻哈江。○处洞河，在卫西十里，源出苗境，东流经处洞，至卫城西，有兴隆大河及兴隆小河流合焉。又东入镇远府之镇阳江。

高溪在卫西南，傍有高溪屯。又秀溪，在卫东三十五里东坡堡下。下流皆入重安江。

○大石关在卫北。又卫南二十里有重安关。关南有重安桥。《志》云：卫西南二十五里，有重安巡司。旧属黄平安抚司，今属黄平州。○东坡堡，在卫东二十五里，又卫南三十里有重安堡，皆置站于此。又黄平驿，在卫城南，亦兼置兴隆站。

黄平州府北七十里。西北至四川遵义府三百里，东南至兴隆卫界七十五里。

古荒服之地。秦隶黔中郡。汉、唐以后，为��柯蛮所据，叛服不常。宋为羁縻蛮地《一统志》：宋为黄平府，立上下三曲二长官司，隶叙州。今《宋志》不载。元置黄平府属播州军民安抚司。明洪武八年，改为黄平安抚司，仍属播州宣慰司初杨氏世守其地。元至元中，黄平蛮叛，播州杨氏将罗季明讨平之，遂有其地。明初罗镛归附，仍令世守。万历二十七年，改为州，又改今属。今仍曰黄平州。

州控御蛮獠，襟带黔楚，且土田沃饶，山溪险固，北出播州，界壤相接焉。

○黄平城今州治。元置府于此，旧有土城。明初因旧址修筑。洪武八年，改建安抚司。以地多叛苗，复置黄平守御千户所于城内，隶四川都司。十五年，改隶贵州都司。万历中，并所入州。《城邑考》：城本洪武二十五年筑，�嬉允�，有门三，周九里有奇。

重安废长官司州东南百里。元黄平府地。明洪武八年，置重安长官司，授土酋张佛保，又以冯铎副之，世守其地，属播州宣慰司。万历二十七年废。《一统志》：司在播州东南四百里，又东三十里即兴隆卫司，近重安江，故名。○葛浪洞，等处废长官司在州西，元置，属播州军民安抚司。明初废入黄平安抚司。

○梯子山州西北五十里，山最高，中有一径至山之巅，屈曲陡峻，梯石为磴而上。又都凹山在州西北三十里。州北六里，又有琴坡山。○笔架山，在州治南，以形似名。州南五里又有铜钉山。相近者又有宜娘山，上有垒。又斗崖山在州西五里，亦曰西岩山。《志》云：废重安司北五十里有马鞍山，亦高峻。马鬃岭州东四十里，官路所经，接镇远、石阡二府界。岭之阳有马蹄井。○七里谷，在州东五里，俗名七里冲。两山壁立，中通一路。杨应龙畔时，屯兵二十七营于此，以窥黄平，盖以此为贵竹咽喉也。又州城东有梅子洞，以多梅树而名。又有燕子洞，在州西十五里。

○两坌江州西南十五里。有两源：《一统志》：两坌江源，一出上塘，一出大原。流转三波，合而为一。流入平越界，即麻哈江之上源也。又州西有�浪�，流入两坌江。○泠水河，在州城东，水白而寒，三伏亦不可涉，下流亦入两坌江。

西门河在州西北。自北而东，入镇阳江。又东溪在州东北，流入西门河。○苗里水，在废重安司西南，出苗里寨，下流入镇阳江。

○马鬃岭关在马鬃岭上。其东有镇宁关，属石阡府。又烂泥关，在州北。《志》云：州北十五里，又有深沟关。○丹章寨，在废重安司西南，旧为叛苗屯聚处。

余庆县州西百六十里。北至四川遵义府百六十里。元末为余庆州，属播州军民安抚司。明洪武十五年，改长官司，隶播州宣慰司，土官毛氏世守其地。万历二十七年，改置今县。编户〔一〕里。

○白泥废长官司县东北百四十里。元置白泥等处长官司，属播州安抚司。至正末，改为白泥州。明洪武十七年，复为长官司，授土酋扬氏世守，隶播州宣慰司。万历二十七年，并入余庆县。

○拱辰山县南百五十里，以山势北向而名。又紫霄山，在废白泥司东四十里，山势巍耸，上凌霄汉。

○小乌江县南六十五里。源出县东境之树溪。西南流入于乌江。《志》云：县东北有鱼窟头山，鳌溪出焉，下流入小乌江。

白泥河在县东废白泥司南。源出黄平州葛根洞，流经此，又东北入南府界，亦入于乌江。

○走马坪寨在县东南。旧为控扼苗蛮之处。嘉靖三十四年，督臣冯岳以播州之三度关、余庆之走马坪、石阡之龙泉司为三省接壤苗蛮之冲，请各立哨堡于其地。瓮安县州西北百八十里。西至四川遵义府百二十里。《志》云：宋绍兴中，开设瓮水寨，为黄平府地。土酋犹氏世守。明洪武十七年，犹恭以地归附，授瓮水安抚司，属播州宣慰司。万历二十七年，播酋杨应龙作乱，出瓮安，犯龙里。事平，改置今县，编户〔一〕里。

○草塘废安抚司县东百里。元置旧州草堂等处长官司，隶播州军民安抚司。土酋宋氏世有其地。明洪武十七年，宋显威以地归附，授草塘安抚司，仍隶播州宣慰司。万历二十七年，并入瓮安县。

○旗山县南五里。山顶有洞，一名川岩。又万丈山在废草塘司东南二十里，崖壁高峻，矗立万丈。又有后岩，在废草塘司治北，沿岩曲折而上，石壁列两傍，如雉堞然。○龙洞，在县北三里之鼠场，极幽邃，水深数仞，中有一石，横架如桥，宽平可涉。

○乌江县西五十里，与四川遵义府接境。又东北入石阡府界。县境诸山溪之水，皆流合焉。

○黄滩关县西十五里。明万历中，李应祥自平越进攻播贼，破四牌、乾溪等寨，直抵黄滩关，是也。《志》曰：四牌寨在县东四十里，旧播州叛苗所聚。

飞练堡在废草塘司北十里，傍有飞练泉。万历中，播酋作乱，攻贵州边界，围飞练。又攻东坡、烂桥诸寨，焚之。楚黔路梗，黄平、龙泉所在告急，是也。东坡寨即兴隆卫之东坡堡，与烂桥寨皆接偏桥卫境。

西坪寨在县西。明景泰五年，草塘苗贼黄龙、韦保等作乱，攻劫西坪、黄滩等处屯寨营堡。贵州督臣蒋琳会四川兵进讨，龙等据地泡山寨。其党黄定干据水坪大寨，官军击破之，尽焚其巢。分兵破中潮山及三百罗等寨，贼犹据沿江崖箐以抗拒。于是克乖西、谷种、乖立诸寨，擒其贼首。余寨遂望风逃遁。○乾溪寨在县东。或云元所置乾溪、吴地等处长官司也。明初，废为寨。又东有中坪寨。

天邦囤在废草塘司西北三十里。万历中，贵州兵讨杨应龙，与贼战于飞练堡。贼佯走天邦囤，诱官军至，尽歼之。

湄潭县州北百里。本播州之苦竹坝、三里、七牌地。明万历二十七年，议者以湄潭川当川、贵之险要，始置县于此。四十七年，官军讨永宁叛酋，败贼于湄潭，是也。今编户□里。

○容山废长官司在县东。旧《志》：在播州东三百二十里。元置容山长官司，隶播州安抚司。明初因之，授土酋张氏世守，地界湖、贵间，溪山荒旷，土地卤瘠。嘉靖中，为臻洞所残破，民夷桀骜，长官不能治也。万历中，平播因以兵威略定其地，故有湄潭驿。于是改置县，而长官司遂废。○湄潭水在县西。《一统志》：播州东二百里有湄潭水，下流入乌江。○三江水，在废容山司东五里。有三源，俱出苗界山箐中，流经司东之望浦，合为一川，下流亦入乌江。

凯里安抚司府东北百里。西北至四川遵义府三百二十里。

本��柯蛮地。元为播州安抚司地《名胜志》：元置凯里安抚司，属播州军民宣抚司，土酋扬端世守其地。明初，端之孙友与其弟仇杀而司废。今考《元志》不载凯里司，疑有脱误。明正统中，分播州宣慰司地，置凯里安抚司。嘉靖九年，改属贵州清平卫《通志》：司在卫东四十五里。万历二十七年，改今属。今亦设凯里都司。

司接壤川、贵，于遵义尤为密迩。语曰：骨肉�膈担�参商播、凯。甚言其相倚之切也。

扬义长官司府东南二十里。元为平月长官司地。明洪武十四年置司，土酋扬氏世守其地，属平越卫，编户一里。

○杉木箐山司西五十里。峰峦高峻，苗倚为险。《滇记》：由杉木箐出水西之卧遮龙场，约五十里。又西有撒以河、乌西桥、六归河，皆水西境内之大道也。

○十里溪司西八十里，清水江支流也。《志》云：明初王师征蛮，尝驻兵十万于此。

◇平越卫治府城内。洪武十八年，置属贵州都司。

黄平守御千户所在黄平州治南。洪武十八年建，亦隶贵州都司。

◇黎平府东至湖广靖州二百三十里，西至都匀府界三百六十里，南至广西柳州府六百里，北至镇远府二百六十里，东北至湖广沅州三百里。自府治至布政司六百三十里，至江南江宁府三千七百五十里，至京师六千二百里。

《禹贡》荆州荒裔。秦属黔中郡。汉为武陵郡南境地。唐为夷、叙二州地。宋为诚州地地分十洞。五代时，属马氏置诚州。后为土酋杨正崖所据，遂以十洞移徽、诚二州刺史。宋乾德中，授其土酋为蛮夷官。太平兴国中，十洞酋长杨通蕴内附，使其弟杨通宁来贡。以通宁为诚州刺史。淳化初，复以通蕴之子�何�诚州刺史，诏于武冈之西作城，赐名靖州。寻为董氏蛮酋所据，而杨氏还次故诚州，遂与靖州分治。熙宁八年，诚州蛮来降。明年，靖州蛮董整白降。诚、靖之分益可见矣。元置上黎平长官司《元志》：上黎平及诚州富盈等处二长官司，俱属新添葛蛮安抚司。又有上里平长官司，属思州安抚司。《一统志》：元为潭溪等处长官司。《元志》不载。明洪武五年，置蛮夷军民长官司，属思州宣慰司。后又立五开卫，俱隶湖广。永乐十一年，改置黎平、新化二府，属贵州布政司，领县一、长官司十三。今仍曰黎平府。

府南通交广，北走沅辰，山川环绕，苗蛮错伺，为控扼要地。

○黎平城今府治。元置上黎平长官司，在府西。明初，改设长官司。洪武十八年，立五开卫以镇抚苗蛮。十九年，始筑土城。二十三年，改�嬉允�，环城为池。永乐十一年，建府治于城西。弘治八年，迁入城内，在五开卫治之南。有门四，城周八里有奇。

诚州富盈等处废长官司在府西北，元置，属新添葛蛮安抚司。明初废。又五开洞长官司，《志》云在府境。府东又有废铜鼓长官司。皆元置，明初废。《元志》不载。

○五龙山在府城中。高不逾数仞，广十余里，山势盘纡，连绵相属。有二涧夹之，皆西北流。中央曰黄龙山，府治其上。南曰赤龙山，北曰玄龙山，皆以方名。府城南北跨二山之巅，其傍二山，仅培�雎Χ�。

宝带山府南三里。蟠旋如带，亘二十余里，达城西北，皆山麓也。其相接者曰笔架山，在城南五里。又锦屏山，在城东三里。山高耸，为郡之镇。○太湖山，在府东北五里，又府东北五十里，有挂榜山。又五十里，有森嘉坡山。又五十里，曰白山，皆苗贼出没处。

太平山府东四十里。其东南二十里曰丑家山，苗贼巢穴也。又巴龙山，在府东南九十里。龙见山，在府东百里，皆高胜。又有跕玻山，在府南四十里。○石井山，在府西南四十里。又府西六十里，有天甫山。西南百二十里，有四寨山。又宝唐山在府西北百二十里。山高广，为郡境之望。

摩天岭府东八十里。其高摩天。又铜鼓岩，在府东北二十里。有洞高大如屋，深远可三里许，中有溪水横流。又罗团洞，在府东北十五里。洞门高广，旁有石磴如床，容二百余人。

○福禄江在府西。源出苗地，至府界为古州江，东至永从县，南合彩江，为福禄江。又南合大岩江，为南江，流入广西怀远县界。新化江在府西。源出天甫山，东北流经八舟、龙里、亮寨、欧阳诸司，又东北入于沅江。一名三石江。又清水江，在府西北，出生番界，东至赤白两江口，合新化江。○宝带江，在府西南三里。源出石井山下之庄家潭，东北流绕宝带山，沿城西北，至府城北五里，汇于潋村溪。又东北经挂榜山，又北经亮寨西，又北入于沅江。

敛村溪府北五里，出府东北六十里之敛村山。西流经太湖北而入于宝带江。又宁溪水，在府东，源出府东南六十里之丑家山，北流经宁溪堡，又北入于敛村溪。

○陵溪关府东九十里。又府南百五十里有播阳关。

地青寨府南六十里。又枷勺寨，在府南二十里，防苗要地也。○罗团堡，在府东二十里。又东二十里为宁溪堡，有土城，周一里。《志》云：宁溪山箐险��厄，苗蛮出没。隆庆中设堡，属隆里所戍守。又二十里为铁炉堡，有城周三里。又平苗堡，在府东九十里，今废。一名苗坡堡。《边略》：罗团以下四堡，皆五开卫军防戍。

水井堡府南二十里有土城，周一里。又府东南三十里，有燕窝冲堡，山谷深险，苗贼潜伏处也。亦曰燕巢冲。○镇罗堡，在府北九十里中林司界，今废。

黄团驿府东一里。又东三十里有铜鼓驿。又三十里为铁炉驿。又三十里为江团驿。《志》云：府东百二十里，有三里坪驿，有城，周一里。又东三十里曰西楼驿，亦有小城，可戍守。○石家驿，在府东百八十里，即湖广靖州之石家堡也。亦有土城，城北五里曰横江桥，通道所经。又永平驿，在府东二百十里，亦有土城，东北去靖州不过三里，今亦详见靖州。

永从县府南六十里。《一统志》：唐为溪洞福禄州。宋改福禄永从军民长官司。元因之，属思州安抚司。今《元志》不载。明初，改永从蛮夷长官司，属思州宣慰司。永乐十一年，改今属。正统七年，又改为永从县，有土城。编户二里。

○江头山县西五里，又县南三十里，有上皮林山。又南十里，为洒洞山。又南二十里，有冲口山。

○福禄江在县南。自府西流入界，有彩江自县西流合焉。南入西山阳洞司界。○永从溪，在县南三里，源出江头山。东流入湖广通道县界，为多星江。

○赤沙上寨在县西。又县南有赤沙中寨，县东有赤沙下寨，又顿洞寨在县西南十里。潭溪蛮夷长官司府东南三十里。《通志》：宋置潭溪洞蛮夷军民长官司，属诚州。元因之，属都云定云安抚司。今《元志》不载。明洪武五年，置是司，授土酋石文汉，属思州宣慰司。永乐十一年，改今属，编户三里。

○潭溪旧城《志》云：旧址东北去府三十里。本上黎平之官团寨，明初，置司于此。正统间，始移今治。

○铜关铁寨山司东二十里。山高峻，其上平广，可容千人。三面绝险，惟南有径可登。《志》云：山之西一里，有石崖，四壁峭绝，中可容二百人。○磨�魃剑�在司东四十里。又司西北二十里有天桥山，一名湾寨山。

○潭溪在司南。有巨石跨其上，广二丈余，长十倍之，名天生桥。《一统志》：潭溪在洪州泊里司治南。恐误。

○顿洞寨司南四十里。又有容洞、铜锣二寨，俱在司南七十里。司境之寨，凡二十有五，此其最著者。

八舟蛮夷长官司府北七十里。《通志》：宋置八舟蛮夷军民长官司。元因之，属思州安抚司。《元志》不载。明初置是司，授土酋吴金骨。初属思州宣慰司，寻改今属。编户二里。

○八舟山司治南。上有石如人，名仙人岩。

○八舟江在司南。自府境流经此而入龙里司界，即新化江也。

○新寨在司北。又司北四十里有平南寨。《志》云：司境之寨，凡二十，此为最著。○权寨，在司南。其前有权寨渡。

洪州泊里蛮夷长官司府东南百二十里。东至湖广通道县界八十里，南至广西罗城县界百十里。《一统志》：宋置洪州泊里等洞蛮夷军民长官司。元因之，属思州安抚司。明洪武五年，置是司，授从征官李德舆世守。初属思州宣慰司，寻改今属。编户四里。

○龙洞山司治南。洞宽广，深里许，傍有龙潭。又都莫山，在司南十里。特洞山，在司西南五十里。○六平山，在司西北十里。又司北十里有陆陪山。《志》云：司东二十里，有石崖山，又东二十里，有磨�魃�。

洒洞山在司西南。下有泉，曰洒洞泉，亦名神泉。明初俞通海克蛮贼于此。《里道志》：洒洞北去府城百二十里。

○洪州江司治北。流经府东龙见山，下入靖州通道县境，入渠阳江。渠阳江盖渠水之别名也。又潭洞江，在司南一里，出龙洞山，东流合洪州江。○上黄溪，在司东南，源出洒洞山，东北流入通道县界，会洪州江，入于渠阳江。《志》云：洪州司山势险绝，有泉数道，合流成江，深广可以行舟，即洪州江也。

○特洞寨在特洞山上。高数十仞，四面壁立，惟一径仅尺许，曲折而入，上有天池，虽旱不竭。其中平田数百亩，皆腴壤也。又东曰都莫大寨，去司治九十里，为苗贼哨聚之所。○江口寨在司北五里，又北十里曰草坪寨。《志》云：司北四十里，有秦洞寨。五十里，为吴家寨。又潘老寨，在司北百十里。又十里曰上黄寨，又四十里曰浦洞寨。司境之寨，凡三十有八也。

曹滴洞蛮夷长官司府西北百里。元置曹滴等洞军民长官司，属思州安抚司。明洪武五年置是司，授土酋杨都。万历初，属思州宣慰司，后改今属。编户六里。

○容江巴黄废长官司在司东南。《一统志》：宋置，元析置曹滴洞司。明初，以容江巴黄司并入曹滴洞。按《元志》不载容江巴黄长官司也。又旧曹滴洞司，《一统志》云：在府南六十里。《黎乘》云：故地名龙峻，成化十年移治霸留，即今司治。

○银赖山司南十里。旧有银赖洞寨。明初俞通海讨古州诸蛮洞，首克银赖洞及三门会水古州蒲洞，进克铜罗蛮，又克龙里四寨，克洒洞及上黄洪州迷洞。又克杨潮三达及龙寨两洞，蛮贼悉平。其地皆在府境。

苗沙山在司治西。容江之水出焉。亦曰苗沙洞。又高韦山，在司南三十里。高镜山，在司东七十里。

○容江在司治西南，下流入福禄江。○高镜溪，在司东，出高镜山，流合新化江。又高韦溪，出高韦山，下流亦入新化江。○忙敛寨司南五里。又司南四十里有五湖寨，相近有高牙寨。又赖洞寨，在司南七十里，或以为即银赖洞寨也。相近又有铜罗寨，又司北四十里有罗洞寨。

古州蛮夷长官司府西北八十里。宋咸平初，古州刺史向通�杖牍保�其后皆臣附。元置古州八万洞军民长官司，属思州安抚司。明洪武五年，置是司授土酋杨秀茂，属思州宣慰司。二十五年，古州蛮叛，都督俞通海讨平之。三十年复叛，诏楚王、湘王合征之。事平，复令杨氏世守。永乐十一年改今属。编户二里。

○废古州在司东。《志》云：在府北八十里。原隰平旷，可为邑居。相传宋时古州治此，土人呼为里古州，又北三十里有古城屯。

○古州江在司西南。又南流入府境，即福禄江之上源。

○王梅寨司北四十里。又司北三十五里，有秦洞寨。司北六十里，有蒲洞寨。《志》云：司境之寨，凡四十有五。

西山阳洞蛮夷长官司府西南二百里，古生苗地。明永乐五年，置司授土酋韦方魁，属思州宣慰司。十一年，改今属，地多峒人，犷悍难治。正统中，峒人叛乱，后稍平。嘉靖八年，复韦昌金世守。编户二里。

○大岩山在司治北。《志》云：山之西为高峰岭，又西南有西山，东有大有山。○小岩山，亦在司北，与大岩山相连。

○大岩江在司南。源出大岩山，东南流入福禄江。《志》云：福禄江自永从县南流入境，会于大岩江，亦谓之南江。

湖耳蛮夷长官司府东北百二十里。《志》云：元置湖耳蛮夷军民长官司，属思州安抚司。《元志》不载。明洪武五年，置是司，授土酋扬再禄，属思州宣慰司。永乐十一年，改今属。十二年，又以土酋欧景甫为副长官司，属新化府。府废，仍属黎平府。编户二里。

○白云岩山司西五里。又西三里有响水洞。水出洞中，冲激有声。《志》云：司西又有犭乞狼山。○石流山，在司东三十里，飞泉迸出，乱石四流。又东十里有九牛山。

○朗溪在司东。源出石流山，一名楠溪。东流入湖广会同县界，亦曰郎江。《志》云：朗江旧流东合清水江，入沅水，其后南徙，土人谓之变溪。○清泉，在司治西南。两石相向，中有泉穴，深不可测。

○固安寨司东二十里。又司北二十里，有秃洞寨。又北十里有溪口寨。○长滩寨，在司西三十里。又张寨，在司西北二十五里。《志》云：司境之寨，凡四十有八。

亮寨蛮夷长官司府东北九十里。元置亮寨蛮夷军民长官司，属思州安抚司。明洪武五年，置是司授土酋龙政中，属思州宣慰司。永乐中，属新化府，后改今属。编户一里。

○程岩山司西五里，石壁临溪，其相接者有罗丹山、龙池山。又西有石门山，皆高胜。

○错寨在司西南。《志》云：寨南有错寨渡，又罗丹寨在司西罗丹山下。○诸葛寨，亦在司西。《志》云：府北八十五里，有诸葛营，即此寨也。司因以名。

欧阳寨蛮夷长官司府东北八十里，《志》云：元置欧阳洞军民长官司，隶思州安抚司。《元志》不载。明洪武五年，置是司授土酋扬氏世守，属思州宣慰司。永乐中，属新化府，后又改今属。编户一里。

○东茶山在司东。《志》云：司西七里，有邦寨山，又西曰吴寨山。

○东茶溪在司东北，出东茶山，流入亮寨界，下流合于湖耳司之朗溪。

新化蛮夷长官司府东北六十里。《志》云：元置新化等处蛮夷军民长官司，属思州安抚司。《元志》不载。明洪武五年，置是司授土酋欧明万，属思州宣慰司。永乐十一年，增置新化府治焉。宣德十年，府废而长官司如故，属黎平府。编户一里。

○六叠山司西十五里。盘回六叠，始至山顶，因名。

○杨家寨司东五里。相近有莲花、乌潭、琴图等寨。又司东十五里有休团寨。

中林验洞蛮夷长官司府北百里。《志》云：元置中林验洞蛮夷军民长官司，属思州安抚司。《元志》不载。明洪武五年，置是司授从征官杨盛贤，仍属思州宣慰司。永乐中属新化府，后改今属。编户一里。

赤溪湳洞蛮夷长官司府东北三百里。《志》云：元置赤溪湳洞蛮夷军民长官司，属思州安抚司。《元志》不载。明洪武五年，置是司，授土酋吴世铭，属思州宣慰司。永乐六年，杨通谅以功为正长官，而吴氏副之。寻属新化府，后改今属。编户一里。

○江口寨司南三里。又司南十里，有小湳寨。《志》云：司境连苗窠，屯寨错列，由山路三百里而达镇远府。

龙里蛮夷长官司府北八十里。《志》云：元置龙里蛮夷军民长官司，属思州官抚司。《元志》不载。明洪武五年，置是司，授土酋杨光福，仍属思州宣慰司。永乐中，属新化府，后改今属。编户一里。

○{浦女}洞寨司北十五里。明景泰四年，{浦女}洞贼由石流山攻掠古城乡，参政甄完击败之，追至黄蘖山而还。山盖在司界。

◇五开卫在府治北。洪武十八年建，隶湖广都司。今设卫，仍隶湖广。

黎平守御千户所府西南三十里。洪武二十一年，置有土城，周一里有奇。

中潮守御千户所府东南四十里，建置同上，有土城，周不及二里。《志》云：府东南百十里，有中右所。百四十里，有中中所。皆置土城为戍守处。盖府境诸司皆在西北，惟洪州一司僻在东南。中潮等三所皆在洪州北境，其间丛山峻坂，密箐深林，磴道萦纡，中惟一径，东达通道县，西至郡城，中潮其冲也。苗贼出没，必由于此。盖府东南之锁钥矣。

新化亮寨守御千户所府东北五十里，建置同上。有土城，周三里有奇。

龙里守御千户所府东北八十里。洪武二十五年置，有土城，周二里有奇。龙，亦作隆。

新化屯千户所府东北四十里。又东北至新化司二十里，建置同上。有土城，周二里有奇。其相近有江口、关峡二堡，皆为守御处。《一统志》：五所俱属五开卫。○平茶所，在府东九十里，亦有土城，周二里有奇。去所二十里曰来威屯。又有平茶屯所，在府东百二十里。亦有土城，周一里有奇。又怀仁所，在府东南百三十里。今废为朝阳屯。又长春所，在洪州司北，今废为上黄堡。武阳所，在府西，今废为天甫屯。平和所，在府东北，今废为龙岩湳洞屯。平茶以下，皆洪武二十五年所置也。

◇铜鼓卫府北百二十里。洪武二十年建，后二年废。永乐三年，复建，隶湖广都司。卫城周三里有奇。今设卫，仍隶湖广。

○楚王山卫东三里。《志》云：卫城四围皆高山，可以屯兵。其东三里，曰楚王山，有楚王川垒，明初征蛮时筑。

○清水江在卫西南，即新化江也。江水清深，旁皆乱山丛箐，为生苗巢穴，可通竹木牌筏，至靖州之远口堡。《志》云：自卫而西百二十里，抵清水江，江南三十里，抵亮寨司。似误。

○枫香堡卫东三十里。成化中，水冲苗蛮为患，因设堡筑城，拨卫军戍守。又东四十里为黄泥关，山溪险隘，可据为囤。又五十里至纠坡堡。嘉靖初，吴洞苗为患，设立堡城，置军哨守。又百里至靖州。

石炭堡在卫西。又西为营寨。又西为山洞屯。《志》云：卫西八十里，抵藕洞苗寨，皆山箐深险处。