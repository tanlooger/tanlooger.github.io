---
---
---
title: 沁园春
---



粉堞乌啼，红桥雁齿，昔日亭台。记坠钗声里，频呼小玉，钩帘影畔，替摘青梅。感绝多情，双燕语道，三岁栖香人未回。心期在，且休教结子，辜负重来。

欢娱总随流水。尚依然位置，没点尘埃。只凄凉禅榻，茶烟空飏，飘零酒社，蜡泪成堆。一种幽情，春草句怕，清梦池塘有劫灰。长陪着，旧雕栏玉砌，花月宫槐。

[12]