---
---
---
title: 孤雁儿〈照黛阁藤花〉
---



西来爽气冲帘过。映槛外、花千朵。绿天深护好楼居。蕊粉莫教弹破。芸辉乍暖，紫绣垂遍，看帐里，瑶英卧。

流苏百结飘还堕。蝶乱处、莺梢妥。十围溜雨剩霜皮，犹带六朝烟锁。庄严便是，珠缨宝珞，称设慈云座。

〈【原注】阁为西山杨氏家园第一胜处，有紫藤数株，络石凌霄，覆满如幄，不计其为何代物也。〉