---
---
---
title: 续断令〈万红友出所制药名藏头词视余，辄戏为之〉
---



断红兼雨梦，当归身世，等闲蕉鹿。再枕凉生冰簟滑，石鼎声中幽独。活火泉甘松涛嫩，乳香候，龙团熟。地偏丛桂枝阴，又吐丛菊。

花时约过柴桑。白衣寒蚤，休负深杯绿。青镜流光，看逝水银汉，漂残落木。瓜蔓连钱，草虫吟细，辛苦惊髀肉。从容乌兔，丝丝短发难续。