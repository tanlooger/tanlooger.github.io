---
---
---
title: 青玉案
---



〈端溪下岩砚石三种，其名汲绠者，宋后已竭。今忽得之，绠细如丝，光耀如雪，发墨无比。因不经见，为近日品题之所不及，词以代铭。〉

深深月胁容谁鉴。惊喜见，纯全璞〈《淮南子》：“其全也纯兮若璞”。〉。截断紫云天一角。冰丝姌袅，尚如神女，细雨含风络。

若教并玉真成珏。抟粉凝脂暗中摸。汲古那嫌修绠弱。辘轳双绾，桔槔千转，备写临池乐。