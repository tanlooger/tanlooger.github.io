---
---
---
title: 御街行
---



〈“落花人独立，微雨燕双飞”二语，可取作主客图，晏小山向以入词，杜子紫纶顷以入画，漫因题照，并及写怀。〉

才华杜曲知名早。看即起，明光草。旗亭绝唱拥三姝，合领袖、升平年少。偏生谢却，五陵裘马，别展闲襟抱。

湘波窸地无尘到。随意把，芸香较。一泓如水鉴菱寒，独自个、与谁同笑。只应吟对，杏花春雨，暗忆江南好。