---
---
---
title: 又〈王户曹人岳问余何日北行，书此以答，并简院中诸僚友〉
---



故园长忆泾皋。薄田二顷依东郭。也知世上，功名只似，空中楼阁。人说仙郎，紫薇起草，红莲参幕。奈狂奴故态，不禁搔首，悔珠树，从栖鹤。

驹隙年华飞度。趁归来，拂衣非错。摊书一枕，梦回呼我，酒醒疑昨。何事频催，天街晓辔，禁城寒柝。问诸公衮衮，鞭丝帽影，让谁先觉。