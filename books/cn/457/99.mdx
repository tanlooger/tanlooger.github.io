---
---
---
title: 鹊踏枝〈顾山山茶〉
---



花覆七楼红十里。遍数东南，此树曾无比。碧海扶桑差可拟，绿云稠叠丹霞绮。

叹息唐昌遗玉蕊。奕叶蟠根，今日能留几？一宿只园怀帝子，梦魂何处空烟水。

〈【原注】山当无锡、江阴、常熟三县之界，上有古观音院山茶一株，传为梁昭明太子手植，首句载《虞山志》，明嘉隆间树朽，萌蘗复生，今犹未及其半也。〉