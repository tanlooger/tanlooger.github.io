---
---
---
title: 又〈陆义山游粤，纳两妾归，当湖赋赠〉
---



团扇风流，桃叶桃根，殷勤渡江。问珠娘娇小，可禁怜惜，璧人依旧，肯恣清狂。豆蔻仍含，槟榔暗吐，不负华年锦瑟旁。须还忆，旧吹箫伴侣，缥缈相望。

谁云四海空囊。有入洛诗篇使粤装。是未经霜雪，炎洲翡翠，却归烟雨，镜水鸳鸯。他日朝天，画眉垂问，阁贴更题陆女郎。金环在，把一编新语，分付青箱。