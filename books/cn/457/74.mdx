---
---
---
title: 声声令(香笺晚垒)
---



〈松陵吴汉槎夫人出关，令妹诏质以孤孀远送，芝麓龚公盛称为缟綦义烈，因赋此词，并寄汉槎。〉

香笺晚垒，翠黛朝弯。燕霜那忽点云鬟。伯劳飞燕，禁骨肉，恁摧残。盼九天、为妾赐环。

甚日生还，酒泉郡，玉门关。燕颔小妹上书难。麻衣似雪，泪潸潸。背人弹，本意儿，身作木兰。

〈【原注】时尊府君蒙恩免戍，竟以忧卒。〉