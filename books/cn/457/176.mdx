---
---
---
title: 又〈客粤将归，留别李镜月、梁珠五诸同学〉
---



凭高有客沾襟，苍茫胜迹空延伫。榕阴不断，鹧鸪飞上，越王台树。香浦鱼沉，珠江雁杳，花田无主。算由来闲气，英雄粉黛，一般到，销魂处。

唤起柔情侠骨。定相怜，客愁孤注。韶光正好，为谁掷向，蛮烟蜑雨。双髻扶头，十眉连手，欲留难住。任千金散尽，只携宝剑，陆生归去。