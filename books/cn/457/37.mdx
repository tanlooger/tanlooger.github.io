---
---
---
title: 摸鱼儿〈芍药，简荪友〉
---



几多情、春归莫诉。下阶亲翦红药。短檠孤影愁相对，教伴绮窗斟酌。花睡着。护一点、檀心不受东风谑。明朝梳掠。看镜里芳姿，阿谁较胜，传语问青雀。

琼肌削，似比柔枝更弱。半开仍锁银𬬭。绛绡曾挹经年泪，和露封来灼灼。休忘却。休忘却、年时茅屋空山约。从教零落。待粉蕊全删，宝华同证，此意尽商略。