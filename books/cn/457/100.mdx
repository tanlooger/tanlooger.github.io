---
---
---
title: 风流子〈辛亥春月告归，得请，途次寄阎百诗，自此不复梦入春明矣〉
---



十年才一觉，东华梦、依旧五云高。忆雉尾春移，催吟芍药，魑头晚直，待赐樱桃。天颜近，帐前兮玉弝，鞍侧委珠袍。罢猎归来，远山当镜，承恩捧出，叠雪挥毫。

宋家墙东畔，窥闲丽，枉自暮暮朝朝。身逐宫沟片叶，已怯波涛。况爱闲多病，乡心易逐，阻风中酒，浪迹难招。判共美人香草，零落江皋。