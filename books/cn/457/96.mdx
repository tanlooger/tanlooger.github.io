---
---
---
title: 减字木兰花
---



〈随围至滦州，晓雾失道，从数骑行遍凉汀，良久雾散，横山之秀，滦河之清，自入燕以来，所未见也。碑勒金城郝璧《望海潮》词，有“回首望长安，帝子攀号处，清泪阑珊”之语，盖国初郝以台使者巡行至此感赋。山有故经略高司马园亭。〉

波光似练，峡束飞流看似箭。直下沧溟，一线犹能十里清。

绣衣持斧，却忆鼎湖挥泪雨。谁卖卢龙，别业逍遥寄此中。