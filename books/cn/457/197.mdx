---
---
---
title: 满江红
---



〈六月二十四日，苎萝人张水嬉邀余为荷花荡之游，至则残红折尽，但见田田数顷而已，当筵出绢素索题，乘醉疾书，以付歌者。〉

为问烟波，是甚日，锦帆曾住。刚留得，绿荷千柄，暗消残暑。翠袖纵怜憔悴客，青衫那作繁华主。只江湖，载酒记前身，重题句。

听不尽，流莺语。看乍稳，栖鸾树。莫歌阑舞歇，彩云飞去。第一难忘花月夜，成双便结渔樵侣。共香香，深处短蓑眠，天应许。