---
---
---
title: 百字令〈朝来雪塞胡同口，东草场东第七条，即与伴花人相对处也〉
---



天涯絮语，分明对、夜雪蓬窗相共。十叠鸾笺千斛酒，不觉漏声寒冻。绣被浓薰，罗帏独掩，各自耽幽梦。冰壶心冷，起居千万珍重。

回念书阁凄清，淡烟和月，正梅花香动。一自伴花人远别，空挂绿毛幺凤。妙解回纹，清谈步障，并是多愁种。嵰霜捣尽，玉浆应许亲送。

卷下