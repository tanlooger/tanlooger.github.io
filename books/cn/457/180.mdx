---
---
---
title: 又〈前题〉
---



烟江叠嶂参差，依然故垒围层郭。忠魂何处，一樽空酹，夕阳楼阁。半壁崔嵬，野棠开遍，昔时戎幕。想登埤握节，尚留遗恨，寄华表，归来鹤。

盛世都无感慨。换佳名，不妨就错，庚申甲子，两朝如梦，是非今昨〈元庚申君即顺帝，渊明自义熙后，以甲子纪年。〉。我醉欲眠，闲愁消向，戍笳城柝。只重寻旧侣，风流云散，此情谁觉。