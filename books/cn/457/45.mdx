---
---
---
title: 贺新凉〈用辛稼轩韵代别〉
---



愁向清辉说。暗将离、冰纨却扇，香罗替葛。不觉凉飔吹茉莉，回首纱橱似雪。得几度、为君簪发。行矣天边风露冷，汉时关、偏隔秦时月。幽思重，写瑶瑟。

情知又是经年别。转难忘、凭肩密誓，长生钿合。此意双星应鉴取，好耐寒侵肌骨。恩不甚、怕成轻觉〈《楚辞》：“恩不甚兮轻绝”。〉。来日征帆休便挂，听残更、软语镕心铁。银汉影，夜分裂。