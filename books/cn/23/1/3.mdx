---
---
---
title: 太宗下
---

四年春正月乙亥，定襄道行军总管李靖大破突厥，获隋皇后萧氏及炀帝之孙正道，送至京师。癸巳，武德殿北院火。二月己亥，幸温汤。甲辰，李靖又破突厥于阴山，颉利可汗轻骑远遁。丙午，至自温汤。甲寅，大赦，赐酺五日。民部尚书戴胄以本官检校吏部尚书，参预朝政。太常卿萧瑀为御史大夫，与宰臣参议朝政。御史大夫、西河郡公温彦博为中书令。三月庚辰，大同道行军副总管张宝相生擒颉利可汗，献于京师。甲申，尚书右仆射、蔡国公杜如晦薨。甲午，以俘颉利告于太庙。

夏四月丁酉，御顺天门，军吏执颉利以献捷。自是西北诸蕃咸请上尊号为“天可汗”，于是降玺书册命其君长，则兼称之。秋七月甲子朔，日有蚀之。上谓房玄龄、萧瑀曰：“隋文何等主？”对曰：“克己复礼，勤劳思政，每一坐朝，或至日昃。五品已上，引之论事。宿卫之人，传餐而食。虽非性体仁明，亦励精之主也。”上曰：“公得其一，未知其二。此人性至察而心不明。夫心暗则照有不通，至察则多疑于物。自以欺孤寡得之，谓群下不可信任，事皆自决，虽劳神苦形，未能尽合于理。朝臣既知上意，亦复不敢直言，宰相已下，承受而已。朕意不然。以天下之广，岂可独断一人之虑？朕方选天下之才，为天下之务，委任责成，各尽其用，庶几于理也。”因令有司：“诏敕不便于时，即宜执奏，不得顺旨施行。”八月丙午，诏三品已上服紫，五品已上服绯，六品七品以绿，八品九品以青；妇人从夫色。甲寅，兵部尚书、代国公李靖为尚书左仆射。九月庚午，令收瘗长城之南骸骨，仍令致祭。壬午，令自古明王圣帝、贤臣烈士坟墓无得刍牧，春秋致祭。

冬十月壬辰，幸陇州，曲赦陇、岐二州，给复一年。辛丑，校猎于贵泉谷。甲辰，校猎于鱼龙川，自射鹿，献于大安宫。甲子，至自陇州。戊寅，制决罪人不得鞭背，以明堂孔穴针灸之所。兵部尚书侯君集参议朝政。十二月辛亥，开府仪同三司、淮安王神通薨。甲寅，高昌王麹文泰来朝。是岁，断死刑二十九人，几致刑措。东至于海，南至于岭，皆外户不闭，行旅不赉粮焉。

五年正月癸酉，大蒐于昆明池，蕃夷君长咸从。丙子，亲献禽于大安宫。己卯，幸左藏库，赐三品已上帛，任其轻重。癸未，朝集使请封禅。己酉，封皇弟元裕为郐王，元名为谯王，灵夔为魏王，元祥为许王，元晓为密王。庚戌，封皇子愔为梁王，贞为汉王，恽为郯王，治为晋王，慎为申王，嚣为江王，简为代王。

夏四月壬辰，代王简薨。以金帛购中国人因隋乱没突厥者男女八万人，尽还其家属。六月甲寅，太子少师、新昌县公李纲薨。七月甲辰，遣使毁高丽所立京观，收隋人骸骨，祭而葬之。戊申，初令天下决死刑必三覆奏，在京诸司五覆奏，其日尚食进蔬食，内教坊及太常不举乐。九月乙丑，赐群官大射于武德殿。

冬十月，右卫大将军、顺州都督、北平郡王阿史那什钵苾卒。十二月壬寅，幸温汤。癸卯，猎于骊山。丙午，赐新丰高年帛有差。戊申，至自温汤。

六年春正月乙卯朔，日有蚀之。二月丙戌，置三师官员。戊子，初置律学。

三月戊辰，幸九成宫。六月己亥，酆王元亨薨。辛亥，江王嚣薨。

冬十月乙卯，至自九成宫。十二月辛未，亲录囚徒，归死罪者二百九十人于家，令明年秋末就刑。其后应期毕至，诏悉原之。是岁，党项羌前后内属者三十万口。

七年春正月戊子，诏曰：“宇文化及弟智及、司马德戡、裴虔通、孟景、元礼、杨览、唐奉义、牛方裕、元敏、薛良、马举、元武达、李孝本、李孝质、张恺、许弘仁、令狐行达、席德方、李覆等，大业季年，咸居列职，或恩结一代，任重一时；乃包藏凶慝，罔思忠义，爰在江都，遂行弑逆，罪百阎、赵，衅深枭獍。虽事是前代，岁月已久，而天下之恶，古今同弃，宜置重典，以励臣节。其子孙并宜禁锢，勿令齿叙。”是日，上制《破阵乐舞图》。辛丑，赐京城酺三日。丁卯，雨土。乙酉，薛延陀遣使来朝。庚寅，秘书监、检校侍中魏徵为侍中。癸巳，直太史、将仕郎李淳风铸浑天黄道仪，奏之，置于凝晖阁。夏五月癸未，幸九成宫。八月，山东、河南三十州大水，遣使赈恤。

冬十月庚申，至自九成宫。十一月丁丑，颁新定《五经》。壬辰，开府仪同三司、齐国公长孙无忌为司空。十二月丙辰，狩于少陵原，诏以少牢祭杜如晦、杜淹、李纲之墓。

八年正月癸未，右卫大将军阿史那吐苾卒。辛丑，右屯卫大将军张士贵讨东、西五洞反獠，平之。壬寅，命尚书右仆射李靖、特进萧瑀杨恭仁、礼部尚书王珪、御史大夫韦挺、鄜州大都督府长史皇甫无逸、扬州大都督府长史李袭誉、幽州大都督府长史张亮、凉州大都督李大亮、右领军大将军窦诞、太子左庶子杜正伦、绵州刺史刘德威、黄门侍郎赵弘智使于四方，观省风俗。

二月乙巳，皇太子加元服。丙午，赐天下酺三日。三月庚辰，幸九成宫。五月辛未朔，日有蚀之。丁丑，上初服翼善冠，贵臣服进德冠。七月，始以云麾将军阶为从三品。陇右山崩，大蛇屡见。山东、河南、淮南大水，遣使赈恤。八月甲子，有星孛于虚、危，历于氐，十一月上旬乃灭。九月丁丑，皇太子来朝。

冬十月，右骁卫大将军、褒国公段志玄击吐谷浑，破之，追奔八百余里。甲子，至自九成宫。十一月辛未，右仆射、代国公李靖以疾辞官，授特进。丁亥，吐谷浑寇凉州。己丑，吐谷浑拘我行入赵道德。十二月辛丑，命特进李靖、兵部尚书侯君集、刑部尚书任城王道宗、凉州都督李大亮等为大总管，各帅师分道以讨吐谷浑。壬子，越王泰为雍州牧。乙卯，帝从太上皇阅武于城西。是岁，龟兹、吐蕃、高昌、女国、石国遣使朝贡。

九年春三月，洮州羌叛，杀刺史孔长秀。壬午，大赦。每乡置长一人，佐二人。乙酉，盐泽道总管高甑生大破叛羌之众。庚寅，敕天下户立三等，未尽升降，置为九等。

夏四月壬寅，康国献狮子。闰月丁卯，日有蚀之。癸巳，大总管李靖、侯君集、李大亮、任城王道宗破吐谷浑于牛心堆。五月乙未，又破之于乌海，追奔至柏海。副总管薛万均、薛万彻又破之于赤水源，获其名王二十人。庚子，太上皇崩于大安宫。壬子，李靖平吐谷浑于西海之上，获其王慕容伏允。以其子慕容顺光降，封为西平郡王，复其本国。秋七月甲寅，增修太庙为六室。

冬十月庚寅，葬高祖太武皇帝于献陵。戊申，祔于太庙。辛丑，左仆射、魏国公房玄龄加开府仪同三司，余如故。十二月甲戌，吐谷浑西平郡王慕容顺光为其下所弑，遣兵部尚书侯君集率师安抚之，仍封顺光子诺曷钵为河源郡王，使统其众。右光禄大夫、宋国公萧瑀依旧特进，复令参预朝政。

十年春正月壬子，尚书左仆射房玄龄、侍中魏徵上梁、陈、齐、周、隋五代史，诏藏于秘阁。癸丑，徙封赵王元景为荆王，鲁王元昌为汉王，郑王元礼为徐王，徐王元嘉为韩王，荆王元则为彭王，滕王元懿为郑王，吴王元轨为霍王，豳王元凤为虢王，陈王元庆为道王，魏王灵夔为燕王，蜀王恪为吴王，越王泰为魏王，燕王祐为齐王，梁王愔为蜀王，郯王恽为蒋王，汉王贞为越王，申王慎为纪王。夏六月，以侍中魏徵为特进，仍知门下省事。壬申，中书令温彦博为尚书右仆射。甲戌，太常卿、安德郡公杨师道为侍中。己卯，皇后长孙氏崩于立政殿。冬十一月庚寅，葬文德皇后于昭陵。十二月壬申，吐谷浑河源郡王慕容诺曷钵来朝。乙亥，亲录京师囚徒。是岁，关内、河东疾病，命医赉药疗之。

十一年春正月丁亥朔，徙郐王元裕为邓王，谯王元名为舒王。癸巳，加魏王泰为雍州牧、左武候大将军。庚子，颁新律令于天下。作飞山宫。甲寅，房玄龄等进所修《五礼》。诏所司行用之。

二月丁巳，诏曰：

夫生者天地之大德，寿者修短之一期。生有七尺之形，寿以百龄为限，含灵禀气，莫不同焉，皆得之于自然，不可以分外企也。是以《礼记》云：“君即位而为椑”。庄周云：“劳我以形，息我以死。”岂非圣人远鉴，通贤深识？末代已来，明辟盖寡，靡不矜黄屋之尊，虑白驹之过，并多拘忌，有慕遐年。谓云车易乘，羲轮可驻，异轨同趣，其蔽甚矣。有隋之季，海内横流，豺狼肆暴，吞噬黔首。朕投袂发愤，情深拯溺，扶翼义师，济斯涂炭。赖苍昊降鉴，股肱宣力，提剑指麾，天下大定。此朕之宿志，于斯已毕。犹恐身后之日，子子孙孙，习于流俗，犹循常礼，加四重之榇，伐百祀之木，劳扰百姓，崇厚园陵。今预为此制，务从俭约，于九嵕之山，足容棺而已。积以岁月，渐而备之。木马涂车，土桴苇龠，事合古典，不为时用。

又佐命功臣，或义深舟楫，或谋定帷幄，或身摧行阵，同济艰危，克成鸿业，追念在昔，何日忘之！使逝者无知，咸归寂寞；若营魂有识，还如畴曩，居止相望，不亦善乎！汉氏使将相陪陵，又给以东园秘器，笃终之义，恩意深厚，古人岂异我哉！自今已后，功臣密戚及德业佐时者，如有薨亡，宜赐茔地一所，及以秘器，使窀穸之时，丧事无阙。所司依此营备，称朕意焉。

甲子，幸洛阳宫，命祭汉文帝。三月丙戌朔，日有蚀之。丁亥，车驾至洛阳。丙申，改洛州为洛阳宫。辛亥，大蒐于广城泽。癸丑，还宫。

夏四月甲子，震乾元殿前槐树。丙寅，诏河北、淮南举孝悌淳笃，兼闲时务；儒术该通，可为师范；文辞秀美，才堪着述；明识政体，可委字人：并志行修立，为乡闾所推者，给传诣洛阳宫。六月甲寅，尚书右仆射、虞国公温彦博薨。丁巳，幸明德宫。己未，定制诸王为世封刺史。戊辰，定制勋臣为世封刺史。改封任城王道宗为江夏郡王，赵郡王孝恭为河间郡王。己巳，改封许王元祥为江王。秋七月癸未，大霪雨。谷水溢入洛阳宫，深四尺，坏左掖门，毁宫寺十九所；洛水溢，漂六百家。庚寅，诏以灾命百官上封事，极言得失。丁酉，车驾还宫。壬寅，废明德宫及飞山宫之玄圃院，分给遭水之家，仍赐帛有差。丙午，修老君庙于亳州，宣尼庙于兖州，各给二十户享祀焉。凉武昭王复近墓二十户充守卫，仍禁刍牧樵采。九月丁亥；河溢，坏陕州河北县，毁河阳中潭。幸白司马坂以观之，赐遭水之家粟帛有差。冬十一月辛卯，幸怀州。乙未，狩于济源。丙午，车驾还宫。十二月辛酉，百济王遣其太子隆来朝。

十二年春正月乙未，吏部尚书高士廉等上《氏族志》一百三十卷。壬寅，松、丛二州地震，坏人庐舍，有压死者。二月乙卯，车驾还京。癸亥，观砥柱，勒铭以纪功德。甲子，夜郎獠反，夔州都督齐善行讨平之。乙丑，次陕州，自新桥幸河北县，祀夏禹庙。丁卯，次柳谷顿，观盐池。戊寅，以隋鹰扬郎将尧君素忠于本朝，赠蒲州刺史，仍录其子孙。闰二月庚辰朔，日有蚀之。丙戌，至自洛阳宫。夏五月壬申，银青光禄大夫、永兴县公虞世南卒。六月庚子，初置玄武门左右飞骑。秋七月癸酉，吏部尚书、申国公高士廉为尚书右仆射。

冬十月己卯，狩于始平，赐高年粟帛有差。乙未，至自始平。己亥，百济遣使贡金甲雕斧。十二月辛巳，右武候将军上官怀仁大破山獠于壁州。

十三年春正月乙巳朔，谒献陵。曲赦三原县及行从大辟罪。丁未，至自献陵。戊午，加房玄龄为太子少师。二月丙子，停世袭刺史。三月乙丑，有星孛于毕、昴。

夏四月戊寅，幸九成宫。甲申，阿史那结社尔犯御营，伏诛。壬寅，云阳石燃者方丈，昼如灰，夜则有光，投草木于上则焚，历年而止。自去冬不雨至于五月。甲寅，避正殿，令五品以上上封事，减膳罢役，分使赈恤，申理冤屈，乃雨。

六月丙申，封皇弟元婴为滕王。秋八月辛未朔，日有蚀之。庚辰，立右武候大将军、化州都督、怀化郡王李思摩为突厥可汗，率所部建牙于河北。

冬十月甲申，至自九成宫。十一月辛亥，侍中、安德郡公杨师道为中书令。十二月丁丑，吏部尚书、陈国公侯君集为交河道行军大总管，帅师伐高昌。乙亥，封皇子福为赵王。壬午，巂州都督王志远有罪，伏诛。诏于洛、相、幽、徐、齐、并、秦、蒲等州并置常平仓。己丑，吐谷浑河源郡王慕容诺曷钵来逆女。壬辰，狩于咸阳。是岁，滁州言：“野蚕食槲叶，成茧大如柰，其色绿，凡六千五百七十石。”高丽、新罗、西突厥、吐火罗、康国、安国、波斯、疏勒、于阗、焉耆、高昌、林邑、昆明及荒服蛮酋，相次遣使朝贡。

十四年春正月庚子，初命有司读时令。甲寅，幸魏王泰宅。赦雍州及长安狱大辟罪已下。二月丁丑，幸国子学，亲释奠，赦大理、万年系囚，国子祭酒以下及学生高第精勤者加一级，赐帛有差。庚辰，左骁卫将军、淮阳王道明送弘化公主归于吐谷浑。壬午，幸温汤。辛卯，至自温汤。乙未，诏以梁皇侃、褚仲都，周熊安生、沈重，陈沈文阿、周弘正、张机，隋何妥、刘焯、刘炫等前代名儒，学徒多行其义，命求其后。

三月戊午，置宁朔大使，以护突厥。夏五月壬戌，徙封燕王灵夔为鲁王。六月乙酉，大风拔木。己丑，薛延陀遣使求婚。乙未，滁州野蚕成茧，凡收八千三百石。八月庚午，新作襄城宫。癸巳，交河道行军大总管侯君集平高昌，以其地置西州。九月癸卯，曲赦西州大辟罪。乙卯，于西州置安西都护府。冬十月己卯，诏以赠司空、河间元王孝恭，赠陕东道大行台尚书右仆射、郧节公殷开山，赠民部尚书、渝襄公刘政会等配飨高祖庙庭。闰月乙未，幸同州。甲辰，狩于尧山。庚戌，至自同州。丙辰，吐蕃遣使献黄金器千斤以求婚。

十一月甲子朔，日南至。有事于圆丘。十二月丁酉，交河道旋师。吏部尚书、陈国公侯君集执高昌王麹智盛，献捷于观德殿，行饮至之礼，赐酺三日。乙卯，高丽世子相权来朝。

十五年春正月丁卯，吐蕃遣其国相禄东赞来逆女。丁丑，礼部尚书、江夏王道宗送文成公主归吐蕃。辛巳，幸洛阳宫。三月戊申，幸襄城宫。庚午，发襄城宫。

夏四月辛卯，诏以来年二月有事泰山，所司详定仪制。五月壬申，并州僧道及老人等抗表，以太原王业所因，明年登封已后，愿时临幸。上于武成殿赐宴，因从容谓侍臣曰：“朕少在太原，喜群聚博戏，暑往寒逝，将三十年矣。”时会中有旧识上者，相与道旧以为笑乐。因谓之曰：’他人之言，或有面谀。公等朕之故人，实以告朕，即日政教，于百姓何如？人间得无疾苦耶？”皆奏：“即日四海太平，百姓欢乐，陛下力也。臣等余年，日惜一日，但眷恋圣化，不知疾苦。”因固请过并州。上谓曰：“飞鸟过故乡，犹踯躅徘徊；况朕于太原起义，遂定天下，复少小游观，诚所不忘。岱礼若毕，或冀与公等相见。”于是赐物各有差。丙子，百济王扶余璋卒。诏立其世子扶余义慈嗣其父位，仍封为带方郡王。

六月戊申，诏天下诸州，举学综古今及孝悌淳笃、文章秀异者，并以来年二月总集泰山。己酉，有星孛于太微，犯郎位。丙辰，停封泰山，避正殿以思咎，命食减膳。

秋七月甲戌，孛星灭。

冬十月辛卯，大阅于伊阙。壬辰，幸嵩阳。辛丑，还宫。十一月壬戌，废乡长。壬申，还京师。癸酉，薛延陀以同罗、仆骨、回纥、靺鞨、之众度漠，屯于白道川。命营州都督张俭统所部兵压其东境；兵部尚书李勣为朔方行军总管，右卫大将军李大亮为灵州道行军总管，凉州都督李袭誉为凉州道行军总管，分道以御之。十二月戊子朔，至自洛阳宫。甲辰，李勣及薛延陀战于诺真水，大破之，斩首三千余级，获马万五千匹，薛延陀跳身而遁。勣旋破突厥思结于五台县，虏其男女千余口，获羊马称是。

十六年春正月辛未，诏在京及诸州死罪囚徒，配西州为户；流人未达前所者，徙防西州。兼中书侍郎、江陵子岑文本为中书侍郎，专知机密。夏六月辛卯，诏复隐王建成曰隐太子，改封海陵剌王元吉曰巢剌主。秋七月戊午，司空、赵国公无忌为司徒，尚书左仆射、梁国公玄龄为司空。

九月丁巳，特进、郑国公魏徵为太子太师，知门下省事如故。冬十一月丙辰，狩于岐山。辛酉，使祭隋文帝陵。丁卯，宴武功士女于庆善宫南门。酒酣，上与父老等涕泣论旧事，老人等递起为舞，争上万岁寿，上各尽一杯。庚午，至自岐州。十二月癸卯，幸温汤。甲辰，狩于骊山，时阴寒晦冥，围兵断绝。上乘高望见之，欲舍其罚，恐亏军令，乃回辔入谷以避之。是岁，高丽大臣盖苏文弑其君高武，而立武兄子藏为王。

十七年春正月戊辰，右卫将军、代州都督刘兰谋反，腰斩。太子太师、郑国公魏徵薨。戊申，诏图画司徒、赵国公无忌等勋臣二十四人于凌烟阁。三月丙辰，齐州都督齐王祐杀长史权万纪、典军韦文振，据齐州自守，诏兵部尚书李勣、刑部尚书刘德威发兵讨之。兵未至，兵曹杜行敏执之而降，遂赐死于内侍省。丁巳，荧惑守心前星，十九日而退。

夏四月庚辰朔，皇太子有罪，废为庶人。汉王元昌、吏部尚书侯君集并坐与连谋，伏诛。丙戌，立晋王治为皇太子，大赦，赐酺三日。丁亥，中书令杨师道为吏部尚书。己丑，加司徒、赵国公长孙无忌太子太师，司空、梁国公房玄龄太子太傅；特进、宋国公萧瑀太子太保，兵部尚书、英国公李勣为太子詹事，仍同中书门下三品。庚寅，上亲谒太庙，以谢承乾之过。癸巳，魏王泰以罪降爵为东莱郡王。五月乙丑，手诏举孝廉茂才异能之士。

六月己卯朔，日有蚀之。壬午，改葬隋恭帝。丁酉，尚书右仆射高士廉请致仕，诏以为开府仪同三司、同中书门下三品。闰月戊午，薛延陀遣其兄子突利设献马五万匹、牛驼一万、羊十万以请婚，许之。丙子，徙封东莱郡王泰为顺阳王。秋七月庚辰，京城讹言云：“上遣枨枨取人心肝，以祠天狗。”递相惊悚。上遣使遍加宣谕，月余乃止。丁酉，司空、太子太傅、梁国公房玄龄以母忧罢职。八月，工部尚书、郧国公张亮为刑部尚书，参预朝政。九月癸未，徙庶人承乾于黔州。

冬十月丁巳，房玄龄起复本职。十一月己卯，有事于南郊。壬午，赐天下酺三日。以凉州获瑞石，曲赦凉州，并录京城及诸州系囚，多所原宥。

十八年春正月壬寅，幸温汤。

夏四月辛亥，幸九成宫。秋八月甲子，至自九成宫。丁卯，散骑常侍清苑男刘洎为侍中，中书侍郎江陵子岑文本、中书侍郎马周并为中书令。九月，黄门侍郎褚遂良参预朝政。冬十月辛丑朔，日有蚀之。甲辰，初置太子司议郎官员。甲寅，幸洛阳宫。安西都护郭孝恪帅师灭焉耆，执其王突骑支送行在所。十一月壬寅，车驾至洛阳宫。庚子，命太子詹事、英国公李勣为辽东道行军总管，出柳城，礼部尚书、江夏郡王道宗副之；刑部尚书、郧国公张亮为平壤道行军总管，以舟师出莱州，左领军常何、泸州都督左难当副之。发天下甲士，召募十万，并趣平壤，以伐高丽。十二月辛丑，庶人承乾死。

十九年春二月庚戌，上亲统六军发洛阳。乙卯，诏皇太子留定州监国；开府仪同三司、申国公高士廉摄太子太傅，与侍中刘洎、中书令马周、太子少詹事张行成、太子右庶子高季辅五人同掌机务；以吏部尚书、安德郡公杨师道为中书令。赠殷比干为太师，谥曰忠烈，命所司封墓，葺祠堂，春秋祠以少牢，上自为文以祭之。三月壬辰，上发定州，以司徒、太子太师兼检校侍中、赵国公长孙无忌，中书令岑文本、杨师道从。

夏四月癸卯，誓师于幽州城南，因大飨六军以遣之。丁未，中书令岑文本卒于师。癸亥，辽东道行军大总管、英国公李勣攻盖牟城，破之。五月丁丑，车驾渡辽。甲申，上亲率铁骑与李勣会围辽东城，因烈风发火弩，斯须城上屋及楼皆尽，麾战士令登，乃拔之。

六月丙辰，师至安市城。丁巳，高丽别将高延寿、高惠真帅兵十五万来援安市，以拒王师。李勣率兵奋击，上自高峰引军临之，高丽大溃，杀获不可胜纪。延寿等以其众降，因名所幸山为驻跸山，刻石纪功焉。赐天下大酺二日。秋七月，李勣进军攻安市城，至九月不克，乃班师。

冬十月丙辰，入临渝关，皇太子自定州迎谒。戊午，次汉武台，刻石以纪功德。十一月辛未，幸幽州。癸酉，大飨，还师。十二月戊申，幸并州。侍中、清苑男刘洎以罪赐死。是岁，薛延陀真珠毗伽可汗死。

二十年春正月，上在并州。丁丑，遣大理卿孙伏伽、黄门侍郎褚遂良等二十二人，以六条巡察四方，黜陟官吏。庚辰，曲赦并州，宴从官及起义元从，赐粟帛、给复有差。三月己巳，车驾至京师。己丑，刑部尚书、郑国公张亮谋反，诛。闰月癸巳朔，日有蚀之。

夏四月甲子，太子太师、赵国公长孙无忌，太子太傅、梁国公房玄龄，太子太保、宋国公萧瑀各辞调护之职，诏许之。六月，遣兵部尚书、固安公崔敦礼，特进、英国公李勣击破薛延陀于郁督军山北，前后斩首五千余级，虏男女三万余人。秋八月甲子，封皇孙为陈王。己巳，幸灵州。庚午，次泾阳顿。铁勒回纥、拔野古、同罗、仆骨、多滥葛、思结、阿跌、契苾、跌结、浑、斛薛等十一姓各遣使朝贡，奏称：“延陀可汗不事大国，部落乌散，不知所之。奴等各有分地，不能逐延陀去，归命天子，乞置汉官。”诏遣会灵州。九月甲辰，铁勒诸部落俟斤、颉利发等遣使相继而至灵州者数千人，来贡方物，因请置吏，咸请至尊为可汗。于是北荒悉平，为五言诗勒石以序其事。辛亥，灵州地震有声。

冬十月，前太子太保、宋国公萧瑀贬商州刺史。丙戌，至自灵州。

二十一年春正月壬辰，开府仪同三司、申国公高士廉薨。丁酉，诏以来年二月有事泰山。甲寅，赐京师酺三日。二月壬申，诏以左丘明、卜子夏、公羊高、谷梁赤、伏胜、高堂生、戴圣、毛苌、孔安国、刘向、郑众、杜子春、马融、卢植、郑康成、服子慎、何休、王肃、王辅嗣、杜元凯、范宁等二十一人，代用其书，垂于国胄，自今有事于太学，并命配享宣尼庙堂。丁丑，皇太子于国学释菜。

夏四月乙丑，营太和宫于终南之上，改为翠微宫。五月戊子，幸翠微宫。六月癸亥，司徒、赵国公无忌加授扬州都督。秋七月庚子，建玉华宫于宜君县之凤凰谷。庚戌，至自翠微宫。八月壬戌，诏以河北大水，停封禅。辛未，骨利干国遣使贡名马。丁酉，封皇子明为曹王。冬十一月癸卯，徙封顺阳王泰为濮王。十二月戊寅，左骁卫大将军阿史那社尔、右骁卫大将军契苾何力、安西都护郭孝恪、司农卿杨弘礼为琯山道行军大总管，以伐龟兹。是岁，堕婆登、乙利、鼻林送、都播、羊同、石、波斯、康国、吐火罗、阿悉吉等远夷十九国，并遣使朝贡。又于突厥之北至于回纥部落，置驿六十六所，以通北荒焉。

二十二年春正月庚寅，中书令马周卒。司徒、赵国公无忌兼检校中书令，知尚书门下二省事。已亥，刑部侍郎崔仁师为中书侍郎，参知机务。戊戌，幸温汤。戊申，还宫。二月，前黄门侍郎褚遂良起复黄门侍郎。中书侍郎崔仁师除名，配流连州。癸丑，西番沙钵罗叶护率众归附，以其俟斤屈裴禄为忠武将军，兼大俟斤。戊午，以结骨部置坚昆都督。乙亥，幸玉华宫，乙卯，赐所经高年笃疾粟帛有差。己卯，蒐于华原。

四月甲寅，碛外蕃人争牧马出界，上亲临断决，然后咸服。丁巳，右武候将军梁建方击松外蛮，下其部落七十二所。五月庚子，右卫率长史王玄策击帝那伏帝国，大破之，获其王阿罗那顺及王妃、子等，虏男女万二千人、牛马二万余以诣阙。使方土那罗迩娑婆于金飚门造延年之药。吐蕃赞普击破中天竺国，遣使献捷。六月癸酉，特进、宋国公萧瑀薨。秋七月癸卯，司空、梁国公房玄龄薨。八月己酉朔，日有蚀之。九月己亥，黄门侍郎褚遂良为中书令。

十月癸亥，至自玉华宫。十一月戊戌，眉、邛、雅三州獠反，右卫将军梁建方讨平之。庚子，契丹帅窟哥、奚帅可度者并率其部内属。以契丹部为松漠都督，以奚部置饶乐都督。十二月乙卯，增置殿中侍御史、监察御史各二员，大理寺置平事十员。闰月丁丑朔，昆山道总管阿史那社尔降处密、处月，破龟兹大拨等五十城，虏数万口，执龟兹王诃黎布失毕以归，龟兹平，西域震骇。副将薛万彻胁于阗王伏阇信入朝。癸未，新罗王遣其相伊赞千金春秋及其子文王来朝。是岁，新罗女王金善德死，遣册立其妹真德为新罗王。

二十三年春正月辛亥，俘龟兹王诃黎布失毕及其相那利等，献于社庙。二月丙戌，置瑶池都督府，隶安西都护府。丁亥，西突厥肆叶护可汗遣使来朝。三月丙辰，置丰州都督府。自去冬不雨，至于此月己未乃雨。辛酉，大赦。丁卯，敕皇太子于金液门听政。是月，日赤无光。

四月己亥，幸翠微宫。五月戊午，太子詹事、英国公李勣为叠州都督。辛酉，开府仪同三司、卫国公李靖薨。己巳，上崩于含风殿，年五十二。遗诏皇太子即位于柩前，丧纪宜用汉制。秘不发丧。庚午，遣旧将统飞骑劲兵从皇太子先还京，发六府甲士四千人，分列于道及安化门，翼从乃入；大行御马舆，从官侍御如常。壬申，发丧。六月甲戌朔，殡于太极殿。八月丙子，百僚上谥曰文皇帝，庙号太宗。庚寅，葬昭陵。上元元年八月，改上尊号曰文武圣皇帝。天宝十三载二月，改上尊号为文武大圣大广孝皇帝。

史臣曰：臣观文皇帝发迹多奇，聪明神武。拔人物则不私于党，负志业则咸尽其才。所以屈突、尉迟，由仇敌而愿倾心膂；马周、刘洎，自疏远而卒委钧衡。终平泰阶，谅由斯道。尝试论之：础润云兴，虫鸣螽跃。虽尧、舜之圣，不能用梼杌、穷奇而治平；伊、吕之贤，不能为夏桀、殷辛而昌盛。君臣之际，遭遇斯难，以至抉目剖心，虫流筋擢，良由遭值之异也。以房、魏之智，不逾于丘、轲，遂能尊主庇民者，遭时也。或曰：以太宗之贤，失爱于昆弟，失教于诸子，何也？曰：然，舜不能仁四罪，尧不能训丹硃，斯前志也。当神尧任谗之年，建成忌功之日，苟除畏逼，孰顾分崩，变故之兴，间不容发，方惧“毁巢”之祸，宁虞“尺布”之谣？承乾之愚，圣父不能移也。若文皇自定储于哲嗣，不骋志于高丽；用人如贞观之初，纳谏比魏徵之日。况周发、周成之世袭，我有遗妍；较汉文、汉武之恢弘，彼多惭德。迹其听断不惑，从善如流，千载可称，一人而已！

赞曰：昌、发启国，一门三圣。文定高位，友于不令。管、蔡既诛，成、康道正。贞观之风，到今歌咏。

关键词：旧唐书,本纪

解释翻译[挑错/完善]

太宗本纪(下)

四年(630)春正月九日，定襄道行军总管李靖大破突厥，捕获隋朝皇后萧氏以及隋炀帝之孙正道，送到京师。二十七日，武德殿北院火灾。

二月三日，驾到温汤。八日，李靖又在阴山大破突厥，颉利可汗轻装骑马向远地逃跑。十日，皇上从温汤来。十八日，大赦。赐大宴五天。民部尚书戴胄凭本官兼吏部尚书的加官、参议朝政。太常卿萧王禹为御史大夫，与宰相参议朝政。御史大夫、西河郡公温彦博为中书令。

三月十五日，大同道行军副总管张宝相活捉颉利可汗，献到京师。十九日，尚书右仆射、蔡国公杜如晦去世。二十九日，向太庙报告俘虏了颉利可汗。

夏四月二日，驾到顺天门，军官捉住颉利来献捷。自此西北蕃邦都请求奉给皇上尊号为“天可汗”，于是皇上降下玺书封立他们的君长。

秋七月一日，是朔日，有日蚀。皇上对房玄龄、萧王禹道：“隋文帝是怎么个皇上？”他们对答道：“隋文帝约束自己，使言行符合于礼，勤劳地考虑政事，每一次坐朝，有时直到太阳偏西。五品以上官员，引导他们议论国事评议朝政。宿卫的人，传送饭食来吃。即使他的性格不能体现仁义明察，也是励精图治的皇帝。”皇上曰：“你们只得到其一，不知其二。隋文帝的性格很明察然而内心不明。内心不明那么照耀便有所不通，非常明察则对事物多疑。自己认为是欺负孤儿寡母得到的天下，认为臣下不可信任，事情都自我决断，即使劳累心神、困苦形体，也不能全部合情合理。朝臣既然知道皇上不信任的意思，也就再不敢直言，宰相及其以下官员，只是秉承意旨罢了。朕意则不是这样。以天下的广大，岂可凭一人的思虑独断专行？朕正选拔天下之英才，为朝廷工作，委任并责成人们办事，各尽其才来使用，这才差不多合于情理。”因而命令有关部门“：诏令如对时尚不适合，即应拿来奏明，不能顺承皇上旨意施行。”

八月十四日，诏令三品以上官员穿紫色官服，五品以上穿大红色官服，六品七品穿绿色官服，八品九品官员穿青色官服；妇人跟从丈夫的颜色穿衣服。二十二日，兵部尚书、代国公李靖为尚书右仆射。

九月八日，命令收埋长城以南的尸骨，仍然令人致以祭祀。二十日，命令从古时以来的英明的君王、圣明的皇帝、贤臣英烈的坟墓不能割草放牧，春秋致以祭祀。

冬十月一日，驾到陇州，因特殊情况而赦免陇、岐二州，免除赋税徭役一年。十日，在贵泉谷设木栏遮拦野兽而打猎。十三日，在鱼龙川设木栏遮拦野兽以打猎，亲自射鹿，向大安宫高祖进献。

十一月三日，从陇州到来。十七日，命令判决罪人不得鞭打脊背，因为“明堂”这个针灸孔穴就在脊背上。兵部尚书侯君集参议朝政。

十二月二十一日，开府仪司三司、淮安王神通去世。二十四日，高昌王麴文泰前来朝见。这年，判决死刑二十九人，刑法几乎搁置不用。东边到海，南边到岭外，出外都不闭门，来往旅客不带干粮。

五年(631)春正月十三日，在昆明池大检阅，少数民族地区的君长都跟从。十六日，皇上亲自献禽鸟到大安宫给高祖。十九日，驾到左藏库，赐给三品以上官员绸缎，任他们拿多或拿少。二十三日，朝集使请求在泰山筑坛祭天，在梁父山祭地。

二月十九日，封皇弟元裕为郐王，元名为谯王，灵夔为魏王，元祥为许王，元晓为密王。二十日，封皇子忄音为梁王，贞为汉王，恽为郯王，治为晋王，慎为申王，嚣为江王，简为代王。

夏四月十三日，代王简去世。用金银绸缎赎回中原因为隋末战乱而陷落突厥的男女八万人，全部归还给他们的家属。

六月二十六日，太子少师、新昌县公李纲去世。

秋八月十七日，派遣使者毁坏高丽所建立的京观，收集隋人尸骨，祭祀埋葬。二十一日，首次命令天下判决死刑必须三次复核上奏，在京各有关部门五次复核上奏，判决死刑的当天，掌管皇帝膳食的官员进蔬食，内教坊及太常不奏乐。

九月九日，赐群官在武德殿为祭祀而举行射礼。

冬十月，右卫大将军、顺州都督、北平郡王阿史那什钵艹必去世。

十二月十七日，驾到温汤。十八日，在骊山打猎。二十一日，按等级赐给新丰高年人绸缎。二十三日，从温汤回来。

六年(632)春正月一日，是朔日，有日蚀。

二月二日，设置太师、太傅、太保官员。四日，开始设置律学。

三月十五日，驾到九成宫。

六月十七日，酆王元亨去世。二十九日，江王嚣去世。

冬十月五日，从九成宫到来。

十二月二十二日，皇上亲自审查并记录囚犯的罪状。把死罪犯人二百九十人归送到家，命令他们明年秋末来受刑。以后死罪犯按期到来受刑，皇上诏令全部宽恕。

这年，党项羌归附者三十万人。

七年(633)春正月十日，诏曰：“宇文化及及其弟智及、司马德戡、裴虔通、孟景、元礼、杨览、唐奉义、牛方裕、元敏、薛良、马举、元武达、李孝本、李孝质、张恺、许弘仁、令狐行达、席德方、李覆等，大业末年，都担任各种官职，有的人在隋朝结一代之恩情，担负重任于一时；竟然包藏祸心，不思忠义，竟在江都施行叛逆杀了皇帝，罪行超过阎乐、赵高百倍，罪恶比食父母不仁不义的枭獍还要深。虽然罪恶是前代的事，岁月已久，然而天下的大恶，古往今来都要抛弃，应该将他们处以重刑，以勉励臣子之节概。他们的子孙都不准做官，不要录用议定官爵。”这天，皇上制《破阵乐舞图》。二十三日，赐京城宴饮三天。

二月十九日，天上降下黄土。三月八日，薛延陀派使者前来朝见。三月十三日，秘书监、检校侍中魏征被任命为侍中。三月十六日，直太史、将仕郎李淳风铸造成浑天黄道仪，上奏皇帝，放置在凝晖阁。

夏五月七日，驾到九成宫。

八月，山东、河南三十个州大水，派使者救济抚恤。

冬十月十六日，皇上从九成宫回来。

十一月三日，颁布新定的《五经》。十八日，开府仪同三司、齐国公长孙无忌为司空。

十二月十三日，在少陵原打猎，诏命用猪和羊祭祀杜如晦、杜淹、李纲的坟墓。

八年(634)春正月十日，右卫大将军阿史那吐艹必去世。二十八日，右屯卫大将军张士贵讨伐东、西五洞反叛的獠族，平定了他们。二十九日，命令尚书右仆射李靖、特进萧王禹、杨恭仁、礼部尚书王王圭、御史大夫韦挺、..州大都督长史皇甫无逸、扬州大都督府长史李袭誉、幽州大都督府长史张亮、凉州大都督李大亮、右领军大将军窦诞、太子左庶子杜正伦、绵州刺史刘德威、黄门侍郎赵弘智出使四方，观察民间风俗。

二月三日，皇太子加冠。四日，赐天下宴饮三天。三月八日，驾到九成宫。

五月一日，有日蚀。七日，皇上首次戴翼善冠，贵臣戴进德冠。

七月，开始以云麾将军阶为从三品。陇右山崩，大蛇屡次出现。山东、河南、淮南大水，派遣使者救济抚恤。

九月八日，皇太子前来朝见。

冬十月，右骁卫大将军、褒国公段志玄击吐谷浑，击破之，追逐八百多里。二十九日，皇上从九成宫到来。

十一月三日，右仆射、代国公李靖因病辞官，授予特进。十九日，吐谷浑入侵凉州。二十一日，吐谷浑拘留我使者赵德楷。

十二月三日，命令特进李靖、兵部尚书侯君集、刑部尚书任城王道宗、凉州都督李大亮等为大总管，各率军队分途讨伐吐谷浑。十四日，越王泰为雍州牧。十七日，皇帝跟从太上皇在城西阅兵演武。

这年，龟兹、吐番、高昌、女国、石国派使者前来朝贡。

九年(635)春三月，洮州羌叛乱，杀刺史孔长秀。十六日，大赦。每乡设置乡长一人，辅佐官二人。十九日，盐泽道总管高甑生大破众多的叛乱羌人。

夏四月六日，康国贡献狮子。

闰四月二日，有日蚀。二十八日，大总管李靖、侯君集、李大亮、任城王道宗在牛心堆大破吐谷浑。

五月一日，又在乌海大破吐谷浑，追逐打击直到柏海。副总管薛万均、薛万彻在赤水源又大破吐谷浑，捉住吐谷浑名王二十人。六日，太上皇在大安宫去世。十八日，李靖在西海之上平定吐谷浑，捉住了吐谷浑王慕容伏允。因为其子慕容顺光投降，封为西平郡王，恢复吐谷浑本国。

秋七月二十一日，增修太庙为六室。

冬十月二十七日，在献陵安葬高祖太武皇帝。十一月十六日，奉高祖之神主祭于祖庙。十一月九日，左仆射、魏国公房玄龄加任开府仪同三司，其余官职依旧。

十二月十二日，吐谷浑西平郡王慕容顺光被其部下所杀，派遣兵部尚书侯君集率军队安抚，仍然封慕容顺光之子诺曷钵为河源郡王，使他统率吐谷浑部众。右光禄大夫、宋国公萧王禹依旧为特进，再次令他参预朝政。

十年(636)春正月二十一日，尚书左仆射、侍中魏征奉上梁、陈、齐、周、隋五代史，诏令藏在宫中秘阁。二十二日，迁徙改封赵王元景为荆王，鲁王元昌为汉王，郑王元礼为徐王，徐王元嘉为韩王，荆王元则为彭王，滕王元懿为郑王，吴王元轨为霍王，..王元凤为虢王，陈王元庆为道王，魏王灵夔为燕王，蜀王恪为吴王，越王泰为魏王，燕王..为齐王，梁王忄音为蜀王，郯王恽为蒋王，汉王贞为越王，申王慎为纪王。

夏六月，以侍中魏征为特进，仍旧主持门下省事务。十四日，中书令温彦博为尚书右仆射。十六日，太常卿、安德郡公杨师道为侍中。二十一日，皇后长孙氏在立政殿去世。

冬十一月四日，在昭陵安葬文德皇后。

十二月十六日，吐谷浑河源郡王慕容诺曷钵前来朝见。十九日，皇上亲自审查并记录囚徒的罪状。这年，关内、河东流行疾病，皇上命医生拿药治疗他们。

十一年(637)春正月一日，是朔日，迁徙郐王元裕为邓王，谯王元名为舒王。七日，加魏王泰为雍州牧、左武侯大将军。十四日，向天下颁布新法令。建造飞山宫。二十八日，房玄龄等人奉上所修订的《五礼》，诏令有关部门施行。

三月一日是朔日，有日蚀。二日，皇上车驾到洛阳。十一日，改洛州为洛阳宫。二十六日，在广城泽检阅军队。二十八日，回宫。

夏四月十日，雷震动乾元殿前槐树。十二日，诏令河北淮南举荐孝敬父母尊敬兄长禀性淳厚，并且熟悉时事；儒家学术完备，可以为人之楷模；文辞秀逸优美，具有著述之才干；通晓理解国家之政策法令，可以托付尊敬的人；并且品行修养有所成就，被乡里闾巷所推崇的人，给予专车将他们送到洛阳宫。

六月一日，尚书右仆射、虞国公温彦博去世。四日，皇上驾到明德宫。六日，规定制度，诸王为世袭封赠的刺史。十五日，规定制度，大功臣为世袭封赠刺史。改封任城王道宗为江夏郡王，赵郡王孝恭为河间郡王。十六日，改封许王元祥为江王。

秋七月一日，长期下大雨，谷水漫入了洛阳宫，水深四尺，毁坏了左掖门，毁坏宫寺十九所；洛水涨满，冲漂了六百家。八日，诏命因为水灾命百官上封章奏事，尽情说明朝政得失。十五日，车驾回宫。二十日，废弃明德宫及飞山宫之玄圃院，分配给遭水灾之家，又按等级分赐绸缎。二十四日，在亳州修老君庙，在兖州修宣尼庙，各给二十户的租税来祭祀。凉武昭王墓接近坟墓的二十户被免除赋税充当守卫，又禁止放牧打草砍柴。

九月六日，黄河泛滥，冲坏了陕州河北县，毁坏了河阳中氵单等地。皇上驾到白司马坂观察水灾，按等级赐给遭水灾之家粮食布匹。

冬十一月十一日，皇上驾到怀州。十五日，皇上在济源打猎。二十六日，车驾回宫。

十二月十一日，百济王派他的太子隆前来朝见。

十二年(638)春正月十五，吏部尚书高士廉等人奉上《氏族志》一百三十卷。二十二日，松、丛二州地震，毁坏了百姓房屋，有人被压死。

二月五日，车驾回京。十三日，皇上视察砥柱，刻铭文以纪功德。十四日，夜郎獠造反，夔州都督齐善行将他们讨伐平定。十五日，皇上驻扎陕州，从新桥驾到河北县，祭祀夏禹庙。十七日，驻扎柳谷顿，视察盐池。二十八日，因为隋鹰扬郎将尧君素忠于本朝，封赠为蒲州刺史，又任用他的子孙。

闰二月一日，是朔日，有日蚀。七日，皇上从洛阳宫回来。

夏五月二十五日，银青光禄大夫、永兴县公虞世南去世。

六月二十三日，开始设置玄武门左飞骑与右飞骑。

秋七月二十七日，吏部尚书、申国公高士廉为尚书右仆射。

冬十月五日，在始平打猎，按等级赐给老年人粮食布匹。二十一日，从始平到来。二十五日，百济国派遣使者进贡黄金甲和刻有花纹之斧。

十二月七日，右武侯将军上官怀仁在壁州大破山獠。

十三年(639)春正月一日，是朔日，晋见献陵。特赦三原县囚犯以及应判为死刑的犯人。三日，皇上从献陵来。十四日，加房玄龄为太子少师。

二月三日，停止世袭刺史。

夏四月五日，皇上驾到九成宫。十一日，阿史那结社尔冒犯禁军军营，判以死刑。

从去年冬天不下雨直到今年五月。十二日，皇上避开正殿，命令五品以上官员上封章奏事，自己减少膳食免除徭役，分派使者救济抚恤，申理冤屈，这才下雨。

六月二十五日，封皇弟元婴为滕王。

秋八月一日是朔日，有日蚀。十日，立右武候大将军、化州都督、怀化郡王李思摩为突厥可汗，率领所部在黄河以北建立将军的大旗。冬十月十五日，皇上从九成宫回来。

十一月十三日，侍中、安德郡公杨师道为中书令。

十二月九日，吏部尚书、陈国公侯君集为交河道行军大总管，率军队讨伐高昌。七日，封皇子福为赵王。十四日，州都督王志远有罪被处死。诏令在洛、相、幽、徐、齐、并、秦、蒲等州都设置常平仓。二十一日，吐谷浑河源郡王慕容诺曷钵前来迎接未婚妻子。二十四日，皇上在咸阳打猎。

这年，滁州上报：“野蚕吃槲树叶，结成的茧大得像柰果，绿色，总计六千五百七十石。”高丽、新罗、西突厥、吐火罗、康国、安国、波斯、疏勒、于阗、焉耆、高昌、林邑、昆明及边远地区的蛮夷酋长，相继派遣使者前来朝贡。

十四年(640)春正月二日，开始命令有关官员读时令。十六日，皇上驾到魏王泰之住宅。赦免雍州、长安狱中死罪以下的犯人。

二月十日，皇上到国子学，陈设酒食以祭祀先圣先师，赦免大理寺、万年县关押的囚犯。国子祭酒以下及学业成绩优秀精进勤奋者加一级，按等级赐给绸缎。十三日，左骁卫将军、淮阳王道明送弘化公主嫁到吐谷浑。十五日，皇上到温汤。二十四日，从温汤回来。二十八日，皇上诏令，由于梁朝皇侃、褚仲都，周朝熊安生、沈重，陈朝沈文阿、周弘正、张讥，隋朝何妥、刘焯、刘炫等前代著名儒家，学生徒众大多按他们的儒家道义行事，命人寻访他们的后人。

三月二十一日，设置宁朔大使，以监督统领突厥。

夏五月二十六日，迁徙改封燕王灵夔为鲁王。

六月十九日，大风拔起树木。二十三日，薛延陀派遣使者前来求婚。二十九日，滁州野蚕结成了茧，总计收了八千三百石蚕茧。

八月五日，新建襄城宫。二十八日，交河道行军大总管侯君集平定高昌，并在高昌设置了西州。

九月九日，因特殊情况赦免西州死刑罪犯。二十一日，在西州设置安西都护府。

冬十月十五日，诏以司空赠河间元王孝恭，以陕东道大行台尚书右仆射赠郧节公殷开山，以民部尚书赠渝襄公刘政会等功臣在高祖庙配祭。

闰十月二日，驾到同州。十一日，在尧山打猎。十七日，从同州回来。二十三日，吐蕃派遣使者献黄金器皿一千斤来求婚和亲。

十一月一日是朔日，冬至，在圆丘举行祭祀。

十二月五日，交河道行军大总管侯君集凯旋班师。吏部尚书、陈国公侯君集活捉高昌王麴智盛，在观德殿献捷，回到宗庙行饮酒庆贺之礼，赐宴饮三日。二十二日，高丽王的世子相权前来朝见。

十五年(641)春正月五日，吐蕃派遣国相禄东赞前来迎接未婚妻。十五日，礼部尚书、江夏王道宗送文成公主嫁到吐蕃。十九日，皇上驾到洛阳宫。

三月七日，驾到襄城宫。九日，废弃襄城宫。

夏四月一日，诏命明年二月在泰山举行祭祀，有关部门拟定仪礼制度。

五月十二日，并州僧道及老人等上疏极力劝谏，认为太原是皇上基业的依靠，明年登泰山封禅以后，希望时时光临太原。皇上在武成殿赐予宴饮，因趁机随意对侍臣道：“朕少时在太原，喜欢众多的人在一起做弈棋的游戏，寒来暑往，将近三十年了。”恰巧宴会之中有旧认识皇上的人，互相之间亲话旧事以为谈笑取乐。因而对他道：“其他人说话，或许有人是当面奉承。你们是朕的老朋友，应以实际情况告诉朕，今天的政事，对百姓如何？人间莫非没有疾苦吗？”都上奏道“：今天四海太平，百姓欢乐，这是陛下的力量。臣等只剩残年，过一天痛惜少一天，但是我们留恋圣朝的恩情教化，不知有疾苦。”因而趁机坚决请求皇上访问并州。皇上对他们说：“飞鸟过故乡，留恋徘徊；何况朕在太原起义，终于安定天下，另外太原是我少小游玩观赏之地，确是我不能忘记的。泰山封禅完毕，可望与你们相见。”于是按各个等级赐给物品。十六日，百济王扶余璋去世。诏令立他的儿子扶余义慈继承他的父位，仍旧封为带方郡王。

六月十八日，诏令天下各州，举荐学贯古今及孝敬父母尊敬兄长以及禀性淳厚、文章辞采清秀者，都在明年二月一齐集中在泰山。十九日，有彗星入太微垣。二十六日，停止祭祀泰山，避开正殿以思考有何过错，命令掌管皇上膳食的官员减少膳食。

秋七月十五日，彗星灭。

冬十月三日，在伊阙大检阅军队。四日，驾到嵩阳。十三日，还宫。

十一月五日，废乡长。十五日，还京师。十六日，薛延陀率同罗、仆骨、回纥、....、靅之部众渡过沙漠，在白道川屯军。命营州都督张俭统率所部军迫近东边边境。兵部尚书李责力为朔方军行军总管，右卫大将军李大亮为灵州道行军总管，凉州都督李袭誉为凉州道行军总管，分道以抵御薛延陀。

十二月一日是朔日，皇上从洛阳宫回来。十七日，李责力与薛延陀在诺真水作战，大破薛延陀，斩首级三千多个，缴获马匹一万五千匹，薛延陀本人遁逃。李责力接着在五台县打败突厥思结，俘获其男女一千多人，缴获马匹一千多匹。

十六年(642)春正月十五日，诏命在京及各州死刑罪犯，流放到西州落户；流放者未达到先前指定处所者，迁移到西州防边。兼中书侍郎、江陵子岑文本为中书侍郎，专门主持机密。

夏六月七日，诏命恢复隐王建成为隐太子，改封海陵剌王元吉为巢剌王。

秋七月五日，司空、赵国公长孙无忌为司徒，尚书左仆射、梁国公房玄龄为司空。

九月四日，特进、郑国公魏征为太子太师，主持门下省政事如先前一样。

冬十一月四日，在岐山打猎。九日，派人祭祀隋文帝陵墓。十五日，皇上在庆善宫南门宴请武功未婚之男女。饮酒酣畅，皇上与父老流泪论叙旧事，老人们一个接一个起舞，争着祝皇上万寿无疆，皇上为各父老尽一杯酒。十八日，皇上从岐州回来。

十二月二十二日，驾到温汤。二十三日，在骊山打猎，当时阴气寒冷昏暗，打猎围场的警戒士兵没有了。皇上登高见此情况，想不处罚，恐怕有损军令，于是回马入谷而回避之。

这年，高丽大臣盖苏文杀他的君主高武，而立高武兄之子高藏为高丽王。

十七年(643)春正月十七日，右卫将军、代州都督刘兰谋反，被腰斩。太子太师、郑国公魏征去世。

二月二十八日，诏令图工在凌烟阁画司徒、赵国公长孙无忌等功臣二十四人像。

三月六日，齐州都督齐王..杀长史权万纪，典军韦文振占据齐州守卫自己。诏令兵部尚书李责力、刑部尚书刘德威发兵讨伐他们。讨伐之兵未到，兵曹杜行敏捉住齐王..投降，于是在内侍省赐齐王..自尽。

夏四月一日是朔日，皇太子有罪，废为庶人。汉王元昌、吏部尚书侯君集都犯了与太子勾结之罪，处以死刑。七日，立晋王治为皇太子，大赦。赐聚饮三天。八日，中书令杨师道为吏部尚书。十日，加司徒、赵国公长孙无忌为太子太师。加司空、梁国公房玄龄为太子太傅。加特进、宋国公萧王禹为太子太保。加兵部尚书、英国公李责力为詹事，仍旧同中书门下三品。十一日，皇上亲自晋见太庙，为废太子承乾之过错而谢罪。十四日，魏王泰因罪降爵为东莱郡王。

五月十七日，皇上手诏令举荐孝廉、秀才和特殊才能之士。

六月一日，是朔日，有日蚀。四日，改葬隋恭帝。十九日，尚书右仆射高士廉请求辞官，诏令以他为开府仪同三司、同中书门下三品。闰六月十一日，薛延陀派遣其兄之子突利设献马五万匹、牛、驼合共一万，羊十万只以求和亲，皇上同意。二十九日，迁徙改封东莱郡王泰为顺阳王。

秋七月三日，京城谣传道：“皇上派遣穿狗皮铁爪的人取人心肝，以祭祀天狗。”互相惊惧。皇上派遣使者到处加以说明抚慰，一个多月才停止谣传。二十日，司空、太子太傅、梁国公房玄龄因为母丧免职。

八月，工部尚书、郧国公张亮为刑部尚书，参预朝政。

九月七日，迁徙庶人废太子承乾到黔州。

冬十月十一日，房玄龄起复本职。

十一月三日，在南郊祭天。六日，赐天下宴饮三天。因为凉州获得了吉祥的宝石，由于这特殊情况特别赦免了凉州囚犯，并且皇上亲自审读记录京城及各州关押的囚犯，大多宽恕。

十八年(644)春正月二十七日，驾到温泉。

夏四月八日，驾到九成宫。

秋八月二十三日，皇上从九成宫回来。二十六日，散骑常侍清苑男刘洎为侍中，中书侍郎江陵子岑文本、中书侍郎马周同时任中书令。九月，黄门侍郎褚遂良参预朝政。

冬十月一日是朔日，有日蚀。四日，初设置太子司议郎官员。十四日，驾到洛阳宫。安西都护郭孝恪率军队消灭了焉耆，活捉了焉耆王突骑支送到了皇上所在的地方。

十一月，车驾到洛阳宫。三十日，命令太子詹事、英国公李责力为辽东行军总管，从柳城出发，礼部尚书、江夏郡王道宗为副；刑部尚书、郧国公张亮为平壤道行军总管，率水军从莱州出发，左领军常何、泸州都督左难当为副。发动天下甲士，招募兵十万，同时奔赴平壤，讨伐高丽。

十二月一日，庶人废太子承乾死。

十九年(645)春二月十二日，皇上亲统六军从洛阳出发。十七日，诏令皇太子留在定州代管国事；开府仪同三司、申国公高士廉代理太子太傅，与侍中刘洎、中书令马周、太子少詹事张行成、太子右庶子高季辅五人同掌政务；以吏部尚书、安德郡公杨师道为中书令。赠殷朝比干为太师，谥号曰忠烈，命有关部门对坟墓加土，以表礼敬，修葺祠堂，春秋两季用猪和羊祭祀，皇上亲写祭文来祭祀他。

三月二十四日，皇上从定州出发，以司徒、太子太师兼检校侍中、赵国公长孙无忌，中书令岑文本、杨师道跟从前往。

夏四月六日，在幽州城南誓师，因而用酒肉款待六军而后派遣他们出发。十日，中书令岑文本在军中去世。二十六日，辽东道行军大总管、英国公李责力攻破盖牟城。

五月十日，皇上车驾渡过辽河。十七日，皇上亲率精锐骑兵与李责力会合包围辽东城。借助大风发火箭，一会儿城上平房及楼房都烧光，然后指挥战士登城，这才攻克辽东城。

六月二十日，王师到达安市城。二十一日，高丽的大将高延寿、高惠真率兵十五万来援救安市，以抗拒王师。李责力率兵奋力攻击，皇上率军从高峰往下冲锋，高丽军队崩溃，所杀及所俘虏的人数也数不清。高延寿等人率其部众投降，因而命名皇上所驾到的山为驻马毕山，刻石纪功，赐天下大饮宴两天。

秋七月，李责力进军攻打安市城，到九月不能攻下，于是班师回朝。

冬十月二十一日，王师回到临渝关，皇太子从定州出迎晋见。二十三日，驻扎在汉武台，刻石以纪功德。

十一月七日，皇上驾到幽州。九日，大大用酒肉款待士兵，凯旋回军。

十二月十四日，皇上驾到并州。侍中、清苑男刘洎因为犯罪被赐自杀。

这年，薛延陀真珠田比伽可汗死。

二十年(646)春正月，皇上在并州。十四日，派大理卿孙伏伽、黄门侍郎褚遂良等二十二人，凭借六条诏令巡察四方，贬黜升降官吏。十七日，因特殊情况赦免并州囚犯，宴请跟从官员及起义首从官员，按照官员等级赐给粮食绸缎和免除赋税徭役。

三月七日，皇上车驾到京师。二十七日，刑部尚书、郧国公张亮谋反，被杀。

闰三月一日是朔日，有日蚀。

夏四月三日，太子太师、赵国公长孙无忌，太子太傅、梁国公房玄龄，太子太保、宋国公萧王禹各人都辞去太子太师、太子太傅、太子太保的职务，皇上诏令同意。

六月，派遣兵部尚书、固安公崔敦礼，特进、英国公李责力在郁督军山北击破薛延陀，前后共斩敌人首级五千余个，掳获男女三万余人。

秋八月五日，封皇孙忠为陈王。十月，驾到灵州。十一日，驻扎泾阳顿。铁勒回纥、拔野古、同罗、仆骨、多滥葛、思结、阿跌、契艹必、跌结、浑、斛薛等十一姓少数民族各派遣使者来朝贡，上奏说：“延陀可汗不事奉大国，部落像乌鸦一样散乱，不知他们到哪里去了。奴才等各有分得的土地，不能驱逐延陀离去，归顺大唐天子，请求设置汉人官员。”皇上诏命他们在灵州会集。

九月十五日，铁勒各部落俟斤、颉利发等酋长派遣使者陆续到达灵州者数千人，前来进贡土特产，趁机请求设置官员，都请求大唐皇上封他们为可汗。于是北面蛮夷之邦全部平伏，皇上作五言诗刻石以记叙此事。二十二日，灵州发生强烈地震，声音很大。

冬十月，前太子太保、宋国公萧王禹贬为商州刺史。二十八日，皇上从灵州来。

二十一年(647)春正月五日，开府仪同三司、申国公高士廉去世。十日，诏命明年二月在泰山祭祀天地。二十七日，赐京师宴饮三天。

二月十五日，诏命以左丘明、卜子夏、公羊高、谷梁赤、伏胜、高堂生、戴圣、毛苌、孔安国、刘向、郑众、杜子春、马融、卢植、郑康成、服子慎、何休、王肃、王辅嗣、杜元凯、范宁等二十一人，代代用他们的书，流传给公卿王侯之子，从今以后凡在太学有重大事情，都命令他们在孔子庙堂配祭。二十日，皇太子在国学用芹藻一类菜蔬敬先师。

夏四月九日，在终南山上建造太和宫，改为翠微宫。

五月三日，皇上驾到翠微宫。

六月八日，司徒、赵国公长孙无忌加授扬州都督。

秋七月十七，在宜君县之凤凰谷建筑玉华宫。二十六日，皇上从翠微宫归来。

八月八日，诏令由于河北大水，停止在泰山筑坛祭祀天地。十七日，骨利干国派使者进贡名马。九月十四日，封皇子明为曹王。

冬十一月二十一日，迁徙改封顺阳王泰为濮王。

十二月二十六日，左骁卫大将军阿史那社尔、右骁卫大将军契艹必何力、安西都护郭孝恪、司农卿杨弘礼为..山道行军大总管，以讨伐龟兹。

这年，堕婆登、乙利、鼻林送、都播、羊同、石、波斯、康国、吐火罗、阿悉吉等边远蛮夷之国，都派遣使者前来朝贡。又在突厥之北直到回纥部落之间，设置驿站六十六处，以沟通北面边远地区。

二十二年(648)春正月九日，中书令马周去世。司徒、赵国公长孙无忌兼检校中书令，主持尚书、门下二省之事。十八日，刑部侍郎崔仁师为中书侍郎，参加主持政务。十七日，皇上驾到温汤。二十七日，回宫。

二月，前黄门侍郎褚遂良重新起用为黄门侍郎。中书侍郎崔仁师除去做官的资格，流放到连州。二日，西面少数民族沙钵罗叶护率众归附。以他的俟斤屈裴禄为忠武将军，兼大俟斤。七日，在结骨设置坚昆都督。二十四日，皇上驾到玉华宫。四日，按等级赐给所经过的地方年纪老大病势沉重者粮食布匹。二十八日，在华原打猎。

四月四日，沙漠外少数民族为争夺在草原放马出了边界，皇上亲自驾临判断，这样以后才都顺服。七日，右武候将军梁建方打击松外蛮，攻下他的部落七十二处。

五月二十日，右卫率长史王玄策打击帝那伏帝国，大破之，活捉其国王阿罗那顺及王妃、王子等人，掳获男女一万二千人，牛马二万多匹送到宫阙。皇上命方术之士那罗迩娑婆在金飙门造延长寿命之药。吐番赞普击破中天竺国，派遣使者献上捷报。

六月二十四日，特进、宋国公萧王禹去世。

秋七月二十四日，司空、梁国公房玄龄去世。

八月一日是朔日，有日蚀。

九月二十一日，黄门侍郎褚遂良为中书令。十月十六日，皇上从玉华宫归来。

十一月二十一日，眉、邛、雅三州獠造反，右卫将军梁建方讨伐平定了他们。二十三日，契丹帅窟哥、奚帅可度者都率其部属归附。以契丹部为松漠都督，在奚部设置饶乐都督。

十二月九日，增设殿中侍御史、监察御史各二员，大理寺设置平事十名。

闰十二月一日，..山道总管阿史那社尔降服处密、处月，攻破龟兹大拨五十个城，俘虏人口数万。活捉龟兹王诃黎布失毕而归，龟兹平定，西域震惊，副将薛万彻胁迫于阗王伏..信入朝。七日，新罗王派遣他的相国伊赞干金春秋及其子文王来朝见。

这年，新罗女王金善德死，唐朝派人封立其妹真德为新罗王。

二十三年(649)春正月六日，俘获龟兹王诃黎布失毕及其相国那利等人，献到社庙以祭祀土神。

二月十一日，设置瑶池都督府，隶属安西都护府。十二日，西突厥肆叶护可汗遣使者来朝见唐皇帝。

三月十二日，设置丰州都督府。自从去年冬天不下雨，直到这月十五日才下雨。十七日，大赦。二十三日，命令皇太子在金液门听政。这月，太阳赤红但无光。

四月二十五日，皇上驾到翠微宫。

五月十五日，太子詹事、英国公李责力任迭州都督。十八日，开府仪同三司、卫国公李靖去世。二十六日，皇上在含风殿去世，享年五十二岁。遗诏皇太子在灵柩前即位，丧事应采用汉朝制度。保密而不发布丧事。二十七日，派遣老部下将领们率领精锐骑兵跟从皇太子先回京城，调发六府铁甲卫士四千人，排列在道路两旁及安化门，加以护从这才进入；刚去世的皇帝乘坐马车，侍坐官员侍候御驾与往常一样。二十九日，发布丧事。

六月一日，灵柩放置在太极殿。

八月四日，百官奉上谥号曰文皇帝，庙号太宗。十八日，葬在昭陵。上元元年(674)八月，改上尊号曰文武圣皇帝。天宝十三年(754)二月，改上尊号为文武大圣大广孝皇帝。

史臣道：臣看文皇帝，聪明神武，得志不同一般。选拔人才不结党，托负大业都人尽其才。所以屈突通、尉迟敬德，从仇敌转而倾心交结愿作心腹；马周、刘洎，从疏远的关系而终于委任他们评量人才。终于平定国家，确实是由于这些用人之道。现在我试着论述一下：石基润湿，白云兴起；虫子鸣叫，蝗虫跳跃。即使尧、舜这样的圣人，不能用木寿杌、穷奇这样凶恶的人治理平定天下；伊尹、吕尚的贤能，不能辅佐残暴的君王夏桀、殷纣而使国家昌盛。君臣的良好关系，遭遇是这样难啊！以至于挖眼、剖心、抽筋、喂蛇，确实是由于遭遇的君王不同啊。凭借房玄龄、魏征的才智，不超过孔丘、孟轲，但能够遵从皇上庇护民众，这是遇到好的时机啊！

有人说：凭借太宗的贤德，不被兄弟所爱，不能给儿子以良好的教育，什么原因呢？曰：是的！舜不能给四个罪人以仁爱，尧不能教育好儿子丹朱，这是先前的历史记载。正当神尧受谗言的年代，当建成忌妒太宗功绩的时候，暂且除去畏惧、威逼，谁还能顾上分崩离析。变故的兴起，灾祸马上临头，不忧虑倾巢覆灭之祸，难道会考虑“尺布”童谣兄弟手足之情吗？废太子承乾之愚昧，圣贤的父亲文皇帝也不能改变啊！假若文皇帝自己在儿子中确定继承人，不在高丽扩大领土，放纵欲望，用人惟才像贞观初年，听取意见能像对待魏征的时候。这样较之世袭的周武王姬发、周成王，还会有更多的美德；较之汉文帝、汉武帝的宽大胸怀，他们也会感到德行有亏而惭愧。根据文皇帝的一生能当机立断而不疑惑，能很好地听取意见，千载以来值得称赞的，只有文皇帝一人罢了。

赞曰：姬昌、姬发开国，一门有三位圣人。周文姬昌定了周武王的君王地位，兄弟友爱之情便不好了。管叔、蔡叔已经被杀，周成王、周康王的王道才成为正统。贞观的风气，到今天人们还歌咏。

上一篇：本纪·卷二

下一篇：本纪·卷四

全   文：旧唐书

