---
---
---
title: 玄宗上
---

玄宗至道大圣大明孝皇帝讳隆基，睿宗第三子也，母曰昭成顺圣皇后窦氏。垂拱元年秋八月戊寅，生于东都。性英断多艺，尤知音律，善八分书。仪范伟丽，有非常之表。

三年闰七月丁卯，封楚王。天授三年十月戊戌，出阁，开府置官属，年始七岁。朔望车骑至朝堂，金吾将军武懿宗忌上严整，诃排仪仗，因欲折之。上叱之曰：“吾家朝堂，干汝何事？敢迫吾骑从！”则天闻而特加宠异之。寻却入阁。长寿二年腊月丁卯，改封临淄郡王。圣历元年，出阁，赐第于东都积善坊。大足元年，从幸西京，赐宅于兴庆坊。长安中，历右卫郎将、尚辇奉御。

神龙元年，迁卫尉少卿。景龙二年四月，兼潞州别驾。十二月，加银青光禄大夫。州境有黄龙白日升天。尝出畋，有紫云在其上，后从者望而得之。前后符瑞凡一十九事。四年，中宗将祀南郊，来朝京师。将行，使术士韩礼筮之，蓍一茎孑然独立。礼惊曰：“蓍立，奇瑞非常也，不可言。”属中宗末年，王室多故，上常阴引材力之士以自助。上所居宅外有水池，浸溢顷余，望气者以为龙气。四年四月，中宗幸其第，因游其池，结彩为楼船，令巨象踏之。

至六月，中宗暴崩，韦后临朝称制。韦温、宗楚客、纪处讷等谋倾宗社，以睿宗介弟之重，先谋不利。道士冯道力、处士刘承祖皆善于占兆，诣上布诚款。上所居里名隆庆，时人语讹以“隆”为“龙”；韦庶人称制，改元又为唐隆，皆符御名。上益自负，乃与太平公主谋之，公主喜，以子崇简从。上乃与崇简、朝邑尉刘幽求、长上折冲麻嗣宗、押万骑果毅葛福顺李仙凫、宝昌寺僧普润等定策诛之。或曰：“先启大王。”上曰：“我拯社稷之危，赴君父之急，事成福归于宗社，不成身死于忠孝，安可先请，忧怖大王乎！若请而从，是王与危事；请而不从，则吾计失矣。”遂以庚子夜率幽求等数十人自苑南入，总监钟绍京又率丁匠百余以从。分遣万骑往玄武门杀羽林将军韦播、高嵩，持首而至，众欢叫大集。攻白兽、玄德等门，斩关而进，左万骑自左入，右万骑自右入，合于凌烟阁前。时太极殿前有宿卫梓宫万骑，闻噪声，皆披甲应之。韦庶人惶惑走入飞骑营，为乱兵所害。于是分遣诛韦氏之党，比明，内外讨捕，皆斩之。乃驰谒睿宗，谢不先启请之罪。睿宗遽前抱上而泣曰：“宗社祸难，由汝安定，神祇万姓，赖汝之力也。”拜殿中监、同中书门下三品，兼押左右万骑，进封平王。

睿宗即位，与侍臣议立皇太子，佥曰：“除天下之祸者，享天下之福；拯天下之危者，受天下之安。平王有圣德，定天下，又闻成器已下咸有推让，宜膺主鬯，以副群心。”睿宗从之。丙午，制曰：

舜去四凶而功格天地，武有七德而戡定黎人，故知有大勋者必受神明之福，仗高义者必为匕鬯之主。朕恭临宝位，亭育寰区，以万物之心为心，以兆人之命为命。虽承继之道，咸以冢嫡居尊；而无私之怀，必推功业为首。然后可保安社稷，永奉宗祧。第三子平王基孝而克忠，义而能勇。比以朕居籓邸，虔守国彝，贵戚中人，都无引接。群邪害正，凶党实繁，利口巧言，谗说罔极。韦温、延秀，朋党竞起；晋卿、楚客，交构其间。潜结回邪，排挤端善，潜贮兵甲，将害朕躬。基密闻其期，先难奋发，推身鞠弭，众应如归，呼吸之间，凶渠殄灭。安七庙于几坠，拯群臣于将殒。方舜之功过四，比武之德逾七。灵祇望在，昆弟乐推。一人元良，万邦以定。为副君者，非此而谁？可立为皇太子。有司择日，备礼册命。

七月己巳，睿宗御承天门，皇太子诣朝堂受册。是日有景云之瑞，改元为景云，大赦天下。

二年，又制曰：“惟天生丞人，牧以元后；维皇立国，副以储君。将以保绥家邦，安固后嗣者也。朕纂承洪业，钦奉宝图，夜分不寝，日昃忘倦。茫茫四海，惧一人之未周；蒸蒸万姓，恐一物之失所。虽卿士竭诚，守宰宣化，缅怀庶域，仍未小康。是以求下人之变风，遵先朝之故事。皇太子基仁孝因心，温恭成德，深达礼体，能辨皇猷，宜令监国，俾尔为政。其六品以下除授及徒罪已下，并取基处分。”延和元年六月，凶党因术人闻睿宗曰：“据玄象，帝座及前星有灾，皇太子合作天子，不合更居东宫矣。”睿宗曰：“传德避灾，吾意决矣。”七月壬午，制曰：

朕以寡昧，虔奉鸿休，本殊王季之贤，早达延陵之节。昔在圣历，已让皇嗣之尊；爰暨神龙，终辞太弟之授。岂唯衣冠所睹，抑亦兆庶咸知。顷属国步不夷，时艰主幼，大业有缀旒之惧，宝位深坠地之忧，议迫公卿，遂司契篆，日慎一日，以至于今。一纪之劳，勤亦至矣；万方之俗，化渐行矣。将成宿愿，脱屣寰区。昔尧之禅舜，唯能是与，禹以命启，匪私其亲，神器之重，允归公授。皇太子基有大功于天地，定阽危于社稷，温文既习，圣敬克跻。委之监国，已移岁年，时政益明，庶工惟序。朕之知子，庶不负时，历数在躬，宜陟元后。可令即皇帝位，有司择日授册。朕方比迹洪古，希风太皇，神与化游，思与道合，无为无事，岂不美欤！王公百僚，宜识朕意。

上意惶惧，驰见叩头，请所以传位之旨。睿宗曰：“吾因汝功业得宗社。今帝座有眚，思欲逊避，唯圣德大勋，始转祸为福。易位于汝，吾知晚矣。”上始居武德殿视事，三品以下除授及徒罪皆自决之。

先天二年七月三日，尚书左仆射窦怀贞、侍中岑羲、中书令萧至忠崔湜、雍州长史李晋、左羽林大将军常元楷、右羽林将军李慈等与太平公主同谋，期以其月四日以羽林军作乱。上密知之，因以中旨告岐王范、薛王业、兵部尚书郭元振、将军王毛仲，取闲厩马及家人三百余人，率太仆少卿李令问、王守一、内侍高力士、果毅李守德等亲信十数人，出武德殿，入虔化门。枭常元楷、李慈于北阙。擒贾膺福、李猷于内客省以出。执萧至忠、岑羲于朝，皆斩之。睿宗明日下诏曰：“朕将高居无为，自今军国政刑一事已上，并取皇帝处分。”上御承天门楼，下制曰：

朕承累圣之洪休，荷重光之积庆。昔因多难，内属构屯，宝位深坠地之忧，神器有缀旒之惧。事殷家国，义感神祇，吟啸风云，龚行雷电，致君亲于尧、舜，济黔首于休和。遂以孟秋，允升储贰；旋承内禅，继体宸居。拜首之请空勤，让立之诚莫展，恭临亿兆，二载于兹。上禀圣谟，下凝庶绩，八荒同轨，瀛海无波。不谓奸慝潜谋，萧墙窃发。逆贼窦怀贞等并以庸妄，权齿朝廷，毫发之效未申，丘山之衅乃积，共成枭獍，将肆奸回。太上皇圣断宏通，英谋独运，命朕率岐王范、薛王业等躬事诛锄。齐斧一麾，凶渠尽殪。太阳朗耀，澄氛霭于天衢；高风顺时，厉肃杀于秋序。神灵协赞，夷夏相欢，四族之慝既清，七百之祚方永。爰承后命，载阐休期，总军国之大猷，施云雨之鸿泽。承乾之道，既光被于无垠；作解之恩，思式覃于品物。当与亿兆，同此惟新。可大赦天下，大辟罪已下咸赦除之。加邠王守礼实封三百户，宋王成器、申王成义各加实封一千户，岐王范、薛王业各加实封七百户。文武官三品以下赐爵一级，四品已下各加一阶。内外官人被诸道按察使及御史所摘伏，咸宜洗涤；选日依次叙用。

丁卯，崔湜、卢藏用除名，长流岭表。壬申，王琚为银青光禄大夫、户部尚书，封赵国公，实封三百户；姜皎银青光禄大夫、工部尚书，封楚国公，实封五百户；李令问银青光禄大夫、殿中监，实封三百户；王毛仲辅国大将军、左武卫大将军、检校内外闲廊兼知监牧使、霍国公，实封五百户；王守一银青光禄大夫、太常卿同正员，进封晋国公，实封五百户：并赏其定策功。琚、皎、令问固让。癸丑，中书侍郎陆象先为益州大都督府长史兼剑南道按察兵马使，尚书左丞张说为检校中书令。甲戌，令毁天枢，取其铜铁充军国杂用。庚辰，王琚为中书侍郎，加实封二百户；姜皎殿中监，仍充内外闲厩使，加实封二百户；李令问殿中少监、知尚食事，加实封二百户。己丑，周孝明高皇帝依旧追赠太原王，宜去帝号；孝明皇后宜称太原王妃；昊陵、顺陵并称太原王及妃墓。

八月壬辰，封州流人刘幽求为尚书左仆射、知军国重事、徐国公，仍依旧实封七百户。制曰：“凡有刑人，国家常法。掩骼埋胔，王者用心。自今已后，辄有屠割刑人骨肉者，依法科残害之罪。”九月，司空兼扬州大都督、宋王成器为太尉兼扬州大都督，益州大都督兼右金吾大将军、申王成义为司徒兼益州大都督，单于大都护兼左金吾大将军、邠王守礼为司空。癸丑，封华岳神为金天王。

九月丁卯，宋王成器为开府仪同三司，尚书左仆射刘幽求同中书门下三品，检校中书令、燕国公张说为中书令，特进王仁皎为开府仪同三司。己卯，宴王公百僚于承天门，令左右于楼下撒金钱，许中书门下五品已上官及诸司三品已上官争拾之，仍赐物有差。郭元振兼御史大夫。丙戌，又置右御史台。冬十一月甲申，幸新丰之温汤。癸卯，讲武于骊山。兵部尚书、代国公郭元振坐亏失军容，配流新州；给事中、摄太常少卿唐绍以军礼有失，斩于纛下。甲辰，畋猎于渭川。同州刺史、梁国公姚元之为兵部尚书、同中书门下三品。乙巳，至自温汤。十一月乙丑，幽求兼知侍中。戊子，上加尊号为开元神武皇帝。十二月庚寅朔，大赦天下，改元为开元，内外官赐勋一转。改尚书左、右仆射为左、右丞相，中书省为紫微省，门下省为黄门省，侍中为监。雍州为京兆府，洛州为河南府，长史为尹，司马为少尹。国初以来宰相及食实封功臣子孙，一应沉翳未承恩者，令量才擢用。开元元年十二月己亥，禁断泼寒胡戏。癸丑，尚书左丞相兼黄门监刘幽求为太子少保，罢知政事；紫微令张说为相州刺史。甲寅，门下侍郎卢怀慎同紫微黄门平章事。

二年春正月，关中自去秋至于是月不雨，人多饥乏，遣使赈给。制求直谏昌言弘益政理者。名山大川，并令祈祭。丙寅，紫微令姚崇上言请检责天下僧尼，以伪滥还俗者二万余人。甲申，并州大都督府长史兼检校左卫大将军薛讷同紫微黄门三品，仍总兵以讨奚、契丹。二月，突厥默啜遣其子同俄特勤率众寇北庭都护府，右骁卫将军郭虔瓘击败之，斩同俄于城下。己酉，以旱，亲录囚徒。改太史监罢隶秘书省。闰月癸亥，令道士、女冠、僧尼致拜父母。丁卯，复置十道按察使。己未，突厥默啜妹婿火拔颉利发石失毕与其妻来奔，封燕山郡王，授左卫员外大将军。紫微侍郎、赵国公王琚左授泽州刺史，赐实封一百户，余并停。丁亥，刘幽求为睦州刺史。

三月甲辰，青州刺史、郇国公韦安石为沔州别驾；太子宾客、逍遥公韦嗣立为岳州别驾；特进致仕李峤先随子在袁州，又贬滁州别驾：并员外置。去年九月有诏毁天枢，至今春始。夏五月辛亥，黄门监魏知古工部尚书，罢知政事。六月丁巳，开府仪同三司、宋王成器为岐州刺史，司徒、申王成义为豳州刺史，司空、邠王守礼为虢州刺史：委务于上佐。内出珠玉锦绣等服玩，又令于正殿前焚之。乙丑，兵部尚书致仕、韩国公张仁愿卒。

七月，薛讷与副将杜宾客、崔宣道等总兵六万自檀州道遇贼于滦河，为贼所败。讷等屏甲遁归，减死，除名为庶人。辛未，光禄卿窦希瑊为太子太傅。房州刺史、襄王重茂薨于梁州，谥曰殇帝。丙午，昭文馆学士柳冲、太子左庶子刘子玄刊定《姓族系录》二百卷，上之。以兴庆里旧邸为兴庆宫。诸王傅并停。京官所带跨巾算袋，每朝参日着，外官衙日着，余日停。吐蕃寇临洮军，又游寇兰州、渭州，掠群牧，起薛讷摄左羽林将军、陇右防御使，率杜宾客、郭知运、王晙、安思顺以御之。太常卿、岐王范为华州刺史，秘书监、薛王业为同州刺史。

八月戊午，西天竺国遣使献方物。九月戊申，幸新丰之温泉。甲寅，制曰：“自古帝王皆以厚葬为诫，以其无益亡者，有损生业故也。近代以来，共行奢靡，递相仿效，浸成风俗，既竭家产，多至凋弊。然则魂魄归天，明精诚之已远；卜宅于地，盖思慕之所存。古者不封，未为非达。且墓为真宅，自便有房，今乃别造田园，名为下帐，又冥器等物，皆竞骄侈。失礼违令，殊非所宜；戮尸暴骸，实由于此。承前虽有约束，所司曾不申明，丧葬之家，无所依准。宜令所司据品令高下，明为节制：冥器等物，仍定色数及长短大小；园宅下帐，并宜禁绝；坟墓茔域，务遵简俭；凡诸送终之具，并不得以金银为饰。如有违者，先决杖一百。州县长官不能举察，并贬授远官。”冬十月戊午，至自温泉。薛讷破吐蕃于渭州西界武阶驿，斩首一万七十级，马七万七匹，牛羊四万头。丰安军使郎将、判将军王海宾先锋力战，死之。十一月庚寅，葬殇帝于武功西原。十二月乙丑，封皇子嗣真为鄫王，嗣初为鄂王，嗣玄为鄄王。时右威卫中郎将周庆立为安南市舶使，与波斯僧广造奇巧，将以进内。监选使、殿中侍御史柳泽上书谏，上嘉讷之。

三年春正月丁亥，立郢王嗣谦为皇太子，降死罪已下，大酺三日。癸卯，黄门侍郎卢怀慎为检校黄门监。甲辰，工部尚书魏知古卒。二月，禁断天下采捕鲤鱼。十姓部落左厢五咄六啜、右厢五弩失毕五俟斤，及高丽莫离支高文简、都督鳷跌思太等，各率其众自突厥相继来奔，前后总二千余帐。析许州、唐州置仙州。

夏四月，岐王范兼虢州刺史，薛王业兼幽州刺史。六月，山东诸州大蝗，飞则蔽景，下则食苗稼，声如风雨。紫微令姚崇奏请差御史下诸道，促官吏遣人驱扑焚瘗，以救秋稼，从之。是岁，田收有获，人不甚饥。秋七月，刑部尚书李日知卒。冬十月甲寅，制曰：“朕听政之暇，常览史籍，事关理道，实所留心，中有阙疑，时须质问。宜选耆儒博学一人，每日入内侍读。”以光禄卿马怀素为左散骑常侍，与右散骑常侍褚无量并充侍读。甲子，幸郿县之凤泉汤。十一月已卯，至自凤泉汤。乙酉，幸新丰之温汤。丁亥，妖贼崔子岩等入相州作乱。戊子，州司讨平之。甲午，至自温汤。十二月庚午，以军器使为军器监，置官员。是冬无雪。

四年春正月癸未，尚衣奉御长孙昕恃以皇后妹婿，与其妹夫杨仙玉殴击御史大夫李杰，上令朝堂斩昕以谢百官。以阳和之月不可行刑，累表陈请，乃命杖杀之。丁亥，宋王成器、申王成义以“成”字犯昭成皇后谥号，于是成器改名宪，成义改为捴。刑部尚书、中山郡公李乂卒。

二月丙辰，幸新丰之温汤。丁卯，至自温汤。以关中旱，遣使祈雨于骊山，应时澍雨。令以少牢致祭，仍禁断樵采。夏六月庚寅，月蚀既。癸亥，太上皇崩于百福殿。辛未，京师、华、陕三州大风拔木。癸酉，突厥可汗默啜为九姓拔曳固所杀，斩其首送于京师。默啜兄子小杀继立为可汗。是夏，山东、河南、河北蝗虫大起，遣使分捕而瘗之。其回纥、同罗、、勃曳固、仆固五部落来附，于大武军北安置。秋七月丙申，分巂、雅二州置黎州。

冬十月癸丑，户部尚书、新除太子詹事毕构卒。庚午，葬睿宗大圣贞皇帝于桥陵。以同州蒲城县为奉先县，隶京兆府。十一月丁亥，徙中宗神主于西庙。甲午，尚书左丞源乾曜为黄门侍郎、同紫微黄门平章事。辛丑，黄门监兼吏部尚书卢怀慎卒。十二月乙卯，幸新丰之温汤。其夜，定陵寝殿灾。乙丑，至自温汤。尚书、广平郡公宋璟为吏部尚书兼黄门监，紫微侍郎、许国公苏颋同紫微黄门平章事。兵部尚书兼紫微令、梁国公姚崇为开府仪同三司，黄门侍郎、安阳男源乾曜守京兆尹，并罢知政事。停十道采访使。

五年春正月壬寅朔，上以丧制不受朝贺。癸卯寅时，太庙屋坏，移神主于太极殿，上素服避正殿，辍朝五日，日躬亲祭享。辛亥，幸东都。戊辰，昏雾四塞。

二月甲戌，至自东都，大赦天下，唯谋反大逆不在赦限，余并宥之。河南百姓给复一年，河南、河北遭涝及蝗虫处，无出今年地租。武德、贞观以来勋臣子孙无位者，访求其后奏闻；有嘉遁幽栖养高不仕者，州牧各以名荐。三月庚戌，于柳城依旧置营州都督府。丁巳，以辛景初女封为固安县主，妻于奚首领饶乐郡王大酺。

夏四月己丑，皇帝第九子嗣一薨，追封夏王，谥曰悼。甲午，以则天拜洛受图坛及碑文并显圣侯庙，初因唐同泰伪造瑞石文所建，令即废毁。六月壬午，巩县暴雨连月，山水泛滥，毁郭邑庐舍七百余家，人死者七十二。汜水同日漂坏近河百姓二百余家。秋七月甲子，诏曰：“古者操皇纲执大象者，何尝不上稽天道，下顺人极，或变通以随时，爰损益以成务。且衢室创制，度堂以筵。因之以礼神，是光孝德；用之以布政，盖称视朔，先王所以厚人伦感天地者也。少阳有位，上帝斯歆，此则神贵于不黩，礼殷于至敬。今之明堂，俯邻宫掖，比之严祝，有异肃恭，苟非宪章，将何轨物？由是礼官博士公卿大臣广参群议，钦若前古，宜存露寝之式，用罢辟雍之号。可改为乾元殿，每临御依正殿礼。”九月壬寅，改紫微省依旧为中书省，黄门省为门下省，黄门监为侍中。

冬十月丙子，京师修太庙成。丁丑，诏以故越王贞死非其罪，封故许王男琳为嗣越王，以继其后。戊寅，祔神主于太庙。十一月己亥，契丹首领松漠郡王李失活来朝，以宗女为永乐公主以妻之。司徒兼邓州刺史、申王捴兼虢州刺史。

六年春正月丙辰朔，以未经大祥，不受朝贺。辛酉，禁断天下诸州恶钱，行二铢四分已上好钱，不堪用者并即销破复铸。将作大匠韦凑上疏，请迁孝敬神主，别立义宗庙。以太子少师兼许州刺史、岐王范兼郑州刺史。二月甲戌，礼币征嵩山隐士卢鸿。夏五月乙未，孝敬哀皇后祔于恭陵。契丹松漠郡王李失活卒。六月甲申，瀍水暴涨，坏人庐舍，溺杀千余人。乙酉，制以故侍中桓彦范敬晖、故中书令兼吏部尚书张柬之、故特进崔玄暐、故中书令袁恕己配飨中宗庙庭，故司空苏瑰、故左丞相太子少保郴州刺史刘幽求配飨睿宗庙庭。秋七月已未，秘书监马怀素卒。九月乙未，遣工部尚书刘知柔持节往河南道存问。冬十月丙申，车驾还京师。

十一月辛卯，至自东都。丙申，亲谒太庙，回御承天门，诏：“七庙元皇帝已上三祖枝孙有失官序者，各与一人五品京官。内外官三品已上有庙者，各赐物三十匹，以备修祭服及俎豆。”赐文武官有差。乙巳，传国八玺依旧改称宝，符玺郎为符宝郎。十二月，以开府仪同三司兼泽州刺史、宋王宪为泾州刺史，司徒兼虢州刺史、申王捴为绛州刺史，以太子少师兼郑州刺史、岐王范为岐州刺史，以太子少保兼卫州刺史、薛王业为虢州刺史。

七年春正月，吐蕃遣使朝贡。三月丁酉，左武卫大将军、霍国公王毛仲加特进。渤海靺鞨郡王大祚荣死，其子武艺嗣位。夏四月癸酉，开府仪同三司王仁皎薨。五月已丑朔，日有蚀之。秋七月丙辰，制以亢阳日久，上亲录囚徙，多所原免。诸州委州牧、县宰量事处置。八月癸丑，敕：“周公制礼，历代不刊；子夏为传，孔门所受。逮及诸家，或变例。与其改作，不如好古。诸服纪宜一依旧文。”九月甲子，改昭文馆依旧为弘文馆。宋王宪徙封宁王。冬十月，于东都来庭县廨置义宗庙。辛卯，幸新丰之温汤。癸卯，至自温汤。戊寅，皇太子诣国学行齿胄礼，陪位官及学生赐物有差。十二月丙戌，置弘文、崇文两馆雠校书郎官员。

八年春正月甲子朔，皇太子加元服。乙丑，皇太子谒太庙。丙寅，会百官于太极殿，赐物有差。壬申，右散骑常侍、舒国公褚元量卒。己卯，侍中宋璟为开府仪同三司，中书侍郎苏颋为礼部尚书，并罢知政事。京兆尹源乾曜为黄门侍郎，并州大督府长史张嘉贞为中书侍郎，并同中书门下平章事。二月丁酉，皇子敏薨，追封怀王，谥曰哀。

夏五月丁卯，源乾曜为侍中，张嘉贞为中书令。南天竺国遣使献五色鹦鹉。

六月壬寅夜，东都暴雨，谷水泛涨。新安、渑池、河南、寿安、巩县等庐舍荡尽，共九百六十一户，溺死者八百一十五人。许、卫等州掌闲番兵溺者千一百四十八人。秋九月，突厥欲谷寇甘、凉等州，凉州都督杨敬述为所败，掠契苾部落而归。以御史大夫王晙为兵部尚书兼幽州都督，黄门侍郎韦抗为御史大夫、朔方总管以御之。甲子，太子少师兼岐州刺史、岐王范兼太子太傅，太子少保兼虢州刺史、薛王业为太子太保，余并如故。

冬十月辛巳，幸长春宫。壬午，畋于下邽。十一月乙丑，至自长春宫。辛未，突厥寇凉州，杀人掠羊马数万计而去。

九年春正月丙辰，改蒲州为河中府，置中都。丙寅，幸新丰之温汤。

夏四月庚寅，兰池州叛胡显首伪称叶护康待宾、安慕容，为多览杀大将军何黑奴，伪将军石神奴、康铁头等，据长泉县，攻陷六胡州。兵部尚书王晙发陇右诸军及河东九姓掩讨之。甲戌，上亲策试应制举人于含元殿，谓曰：“古有三道，今减二策。近无甲科，朕将存其上第，务收贤俊，用宁军国。”仍令有司设食。

秋七月戊申，罢中都，依旧为蒲州。己酉，王晙破兰池州叛胡，杀三万五千骑。丙辰，扬、润等州暴风，发屋拔树，漂损公私船舫一千余只。辛酉，集诸酋长，斩康待宾。先天中，重修三九射礼，至是，给事中许景先抗疏罢之。

九月己巳朔，日有蚀之。丁未，开府仪同三司、梁国公姚崇薨。丁巳，御丹凤楼，宴突厥首领。庚申，幸中书省。癸亥，右羽林将军、权检校并州大都督府长史、燕国公张说为兵部尚书、同中书门下三品。冬十一月丙辰，左散骑常侍元行冲上《群书目录》二百卷，藏之内府。庚午冬至，大赦天下，内外官九品己上加一阶，三品已上加爵一等。自六月二十日、七月三日匡卫社稷食实封功臣，坐事削除官爵，中间有生有死，并量加收赠。致仕官合佩鱼者听其终身。赐酺三日。十二月乙酉，幸新丰之温汤。壬午，至自温汤。是冬无雪。

十年春正月丁巳，幸东都。甲子，省王公已下视品官参佐及京三品已上官伏身职员。乙丑，停天下公廨钱，其官人料以税户钱充，每月准旧分例数给。戊申，内外官职田，除公廨田园外，并官收，给还逃户及贫下户欠丁田。二月戊寅，至东都。三月戊申，诏自今内外官有犯赃至解免已上，纵逢赦免，并终身勿齿。

夏四月丁酉，封契丹首领松漠都督李郁于为松漠郡王，奚首领饶乐都督李鲁苏为饶乐郡王。五月，东都大雨，伊、汝等水泛涨，漂坏河南府及许、汝、仙、陈等州庐舍数千家，溺死者甚众。闰五月壬申，兵部尚书张说往朔方军巡边。戊寅，敕诸番充质宿卫子弟，并放还国。六月辛丑，上训注《孝经》，颁于天下。癸卯，以余姚县主女慕容氏为燕郡公主，出降奚首领饶乐郡王李鲁苏。己巳，增置京师太庙为九室，移孝和皇帝神主以就正庙。秋八月丙戌，岭南按察使裴伷先上言安南贼帅梅叔鸾等攻围州县，遣骠骑将军兼内侍杨思勖讨之。丁亥，遣户部尚书陆象先往汝、许等州存抚赈给。丙申，博、棣等州黄河堤破，漂损田稼。

九月，张说擒康愿子于木盘山。诏移河曲六州残胡五万余口于许、汝、唐、邓、仙、豫等州，始空河南朔方千里之地。甲戌，秘书监、楚国公姜皎坐事，诏杖之六十，配流钦州，死于路。都水使者刘承祖配流雷州。乙亥，制曰：“朕君临宇内，子育黎元。内修睦亲，以叙九族；外协庶政，以济兆人。勋戚加优厚之恩，兄弟尽友于之至。务崇敦本，克慎明德。今小人作孽，已伏宪章，恐不逞之徒，犹未能息。凡在宗属，用申惩诫：自今已后，诸王、公主、驸马、外戚家，除非至亲以外，不得出入门庭，妄说言语。所以共存至公之道，永协和平之义，克固籓翰，以保厥休。贵戚懿亲，宜书座右。”又下制，约百官不得与卜祝之人交游来往。乙卯夜，京兆人权梁山伪称襄王男，自号光帝，与其党权楚璧，以屯营兵数百人，自景风、长乐等门斩关入宫城构逆。至晓兵败，斩梁山，传首东都。废河阳柏崖仓。

冬十月癸丑，乾元殿依旧题为明堂。甲寅，幸寿安之故兴泰宫。畋猎于土宜川。庚申，至自兴泰宫。波斯国遣使献狮子。十一月乙未，初令宰相共食实封三百户。十二月，停按察使。

十一年春正月丁卯，降都城见楚囚徒，流、死罪减一等，余并原之。己巳，北都巡狩，敕所至处存问高年、鳏寡惸独、征人之家；减流、死罪一等，徒以下放免。庚辰，幸并州、潞州，宴父老，曲赦大辟罪已下，给复五年。别改其旧宅为飞龙宫。辛卯，改并州为太原府，官吏补授，一准京兆、河南两府。百姓给复一年，贫户复二年，元从户复五年。武德功臣及元从子孙，有才堪文武未有官者，委府县搜扬，具以名荐。上亲制《起义堂颂》及书，刻石纪功于太原府之南街。戊申，次晋州。坛场使、中书令张嘉贞贬为幽州刺史。壬子，祠后土于汾阴之脽上，升坛行事官三品已上加一爵，四品已上加一阶，陪位官赐勋一转。改汾阴为宝鼎县。癸亥，兵部尚书张说兼中书令。三月庚午，车驾至京师，制所经州、府、县无出今年地税，京城见禁囚徒并原免之。

夏四月丙辰，迁祔中宗神主于太庙。癸亥，张说正除中书令，吏部尚书、中山公王晙为兵部尚书、同中书门下三品。五月己巳，北都置军器监官员。王晙为朔方节度使，兼知河北郡、陇右、河西兵马使。六月，王晙赴朔方军。秋八月戊申，尊八代祖宣皇帝庙号献祖，光皇帝庙号懿祖，始祔于太庙之九庙。九月己巳，颁上撰《广济方》于天下，仍令诸州各置医博士一人。春秋二时释奠，诸州宜依旧用牲牢，其属县用酒酺而已。

冬十月丁酉，幸新丰之温泉宫。甲寅，至自温泉。十一月戊寅，亲祀南郊，大赦天下，见禁囚徒死罪至徒流已下免除之。升坛行事及供奉官三品已上赐爵一级，四品转一阶。武德以来实封功臣、知政宰辅沦屈者，所司具以状闻。赐酺三日，京城五日。是月，自京师至于山东、淮南大雪，平地三尺余。丁亥，废军器监官员，少府监加置少监一人以充之。十二月甲午，幸凤泉汤。戊申，至自凤泉汤。庚申，王晙授蕲州刺史。

十二年春正月。

夏四月，封故泽王上金男义珣为嗣泽王。嗣许王瓘左授鄂州别驾，以弟璆为上金嗣故也。癸卯，嗣江王祎降为信安郡王，嗣蜀王礻俞为广汉郡王，嗣密王彻为濮阳郡王，嗣曹王臻为济国公，嗣赵王琚为中山郡王，武阳郡王堪为澧国公。祎等并自神龙之后外继为王，以瓘利泽王之封，尽令归宗改封焉。秋七月壬申，月蚀既。己卯，废皇后王氏为庶人。后弟太子少保、驸马都尉守一贬为泽州别驾，至蓝田，赐死。户部尚书、河东伯张嘉贞贬台州刺史。冬十一月庚申，幸东都，至华阴，上制岳庙文，勒之于石，立于祠南之道周。戊寅，至自东都。庚辰，司徒、申王捴薨，追谥曰惠庄太子。五溪首领覃行璋反，遣镇军大将军兼内侍杨思勖讨平之。闰十二月丙辰朔，日有蚀之。

十三年春正月乙酉，以幽州都督府为大都督府。戊子，降死罪从流，流已下罪悉原之。分遣御史中丞蒋钦绪等往十道疏决囚徒。二月戊午，幸龙门，即日还宫。乙亥，初置彍骑，分隶十二司。丙子，改豳州为邠州，鄚州为莫州，梁州为褒州，沅州为巫州，舞州为鹤州，泉州为福州，以避文相类及声相近者。三月甲午，皇太子嗣谦改名鸿；郯王嗣直改名潭，徙封庆王；陕王嗣升改名浚，徙封忠王；鄫王嗣真改名洽，徙封棣王；鄂王嗣初改名涓，徙封郎王；嗣玄改名滉，封荣王。又第八子涺封为光王，第十二男潍封为仪王，第十三男沄封为颍王，第十六男泽封为永王，第十八男清封为寿王，第二十男洄封为延王，第二十一男沐封为盛王，第二十二男溢封为济王。丙申，御史大夫程行谌奏：“周朝酷吏来子珣、万国俊、王弘义、侯思止、郭霸、焦仁亶、张知默、李敬仁、唐奉一、来俊臣、周兴、丘神勣、索元礼、曹仁哲、王景昭、裴籍、李秦授、刘光业、王德寿、屈贞筠、鲍思恭、刘景阳、王处贞等二十三人，残害宗枝，毒陷良善，情状尤重，子孙不许仕宦。陈嘉言、鱼承晔、皇甫文备、傅游艺四人，情状虽轻，子孙不许近任。请依开元二年二月五日敕。”

夏四月丁巳，改集仙殿为集贤殿，丽正殿书院改集贤殿书院；内五品已上为学士，六品已下为直学士。癸酉，令朝集使各举所部孝悌文武，集于泰山之下。五月庚寅，妖贼刘定高率其党夜犯通洛门，尽擒斩之。六月乙亥，废都西市。

冬十月癸丑，新造铜仪成，置于景运门内，以示百官。辛酉，东封泰山，发自东都。

十一月丙戌，至兖州岱宗顿。丁亥，致斋于行宫。己丑，日南至，备法驾登山，仗卫罗列岳下百余里。诏行从留于谷口，上与宰臣、礼官升山。庚寅，祀昊天上帝于上坛，有司祀五帝百神于下坛。礼毕，藏玉册于封祀坛之石感，然后燔柴。燎发，群臣称万岁，传呼自山顶至岳下，震动山谷。上还斋宫，庆云见，日抱戴。辛卯，祀皇地祇于社首，藏玉册于石感，如封祀坛之礼。壬辰，御帐殿受朝贺，大赦天下，流人未还者放还。内外官三品已上赐爵一等，四品已下赐一阶，登山官封赐一阶，褒圣侯量才与处分。封泰山神为天齐王，礼秩加三公一等，近山十里，禁其樵采。赐酺七日。侍中源乾曜为尚书左丞相兼侍中，中书令张说为尚书右丞相兼中书令。甲午，发岱岳。丙申，幸孔子宅，亲设奠祭。十二月己巳，至东都。时累岁丰稔，东都米斗十钱，青、齐米斗五钱。是冬，分吏部为十铨，敕礼部尚书苏颋、刑部尚书韦抗、工部尚书户从愿等分掌选事。

十四年春正月癸亥，改封契丹松漠郡王李召固为广化王，奚饶乐郡王李鲁苏为奉诚王，封宗室外甥女二人为公主，各以妻之。二月庚戌朔，邕州獠首领梁大海、周光等据宾、横等州叛，遣骠骑大将军兼内侍杨思勖讨之。三月壬寅，以国甥东华公主降于契丹李召固。

夏四月癸丑，御史中丞宇文融与御史大夫崔隐甫弹尚书右丞相、兼中书令张说，鞫于尚书省。丁巳，户部侍郎李元纮同中书门下平章事。庚申，张说停兼中书令。丁卯，太子少师、岐王范薨，册赠惠文太子。辛丑，于定、恆、莫、易、沧等五州置军以备突厥。五月癸卯，户部进计帐，今年管户七百六万九千五百六十五，管口四千一百四十一万九千七百一十二。

六月戊午，大风，拔木发屋，毁端门鸱吻，都城门等及寺观鸱吻落者殆半。上以旱、暴风雨，命中外群官上封事，指言时政得失，无有所隐。秋七月癸丑夜，瀍水暴涨入漕，漂没诸州租船数百艘，溺者甚众。九月己丑，检校黄门侍郎兼碛西副大都护杜暹同中书门下平章事。是秋，十五州言旱及霜，五十州言水，河南、河北尤甚，苏、同、常、福四州漂坏庐舍，遣御史中丞宇文融检覆赈给之。

冬十月，废麟州。庚申，幸汝州广成汤。己巳，还东都。十一月甲戌，突厥遣使来朝。辛丑，渤海靺鞨遣其子义信来朝，并献方物。十二月丁巳，幸寿安之方秀川。己未，日色赤如赭。壬戌，还东都。

十五年春正月戊寅，制草泽有文武高才，令诣阙自举。庚子，太史监复为太史局，依旧隶秘书省。辛丑，凉州都督王君掞破吐蕃于青海之西，虏辎车、马羊而还。二月，遣左监门将军黎敬仁往河北赈给贫乏，时河北牛畜大疫。己巳，尚书右丞相张说、御史大夫崔隐甫、中丞宇文融以朋党相构，制说致仕，隐甫免官侍母，融左迁魏州刺史。夏五月，晋州大水，漂损居人庐舍。癸酉，以庆王潭为凉州都督兼河西诸军节度大使，忠王浚为单于大都护、朔方节度大使，棣王洽为太原冀北牧、河北诸军节度大使，鄂王涓为幽州都督、河北节度大使，荣王滉为京兆牧、陇右节度大使，光王涺为广州都督、五府节度大使，仪王潍为河南牧，颍王潭为安东都护、平卢军节度大使，永王泽为荆州大都督，寿王清为益州大都督、剑南节度大使，延王洄为安西大都护、碛西节度大使，盛王沐为扬州大都督，并不出阁。秋七月甲戌，雷震兴教门楼两鸱吻，栏槛及柱灾。礼部尚书苏颋卒。庚寅，鄜州洛水泛涨，坏人庐舍。辛卯，又坏同州冯翊县廨宇，及溺死者甚众。丙申，改武临县为颍阳县。己亥，赦都城系囚，死罪降从流，徒已下罪悉免之。

九月丙子，吐蕃寇瓜州，执刺史田元献及王君掞父寿，杀掠人吏，尽取军资仓粮而去。丙戌，突厥毗伽可汗使其大臣梅录啜来朝。闰月庚子，突骑施苏禄、吐蕃赞普围安西，副大都护赵颐贞击走之。庚申，车驾发东都，还京师。回纥部落杀王君掞于甘州之巩笔驿。制检校兵部尚书萧嵩兼判凉州事，总兵以御吐蕃。是秋，六十三州水，十七州霜旱；河北饥，转江淮之南租米百万石以赈给之。

冬十月己卯，至自东都。十二月乙亥，幸温泉宫。丙戌，至自温泉宫。

十六年春正月庚子，始听政于兴庆宫。春、泷等州獠首领泷州刺史陈行范、广州首领冯仁智、何游鲁叛，遣骠骑大将军杨思勖讨之。壬寅，安西副大都护赵颐贞败吐蕃于曲子城。甲子，黑水靺鞨遣使来朝献。秋七月，吐蕃寇瓜州，刺史张守珪击破之。乙巳，检校兵部尚书萧嵩、鄯州都督张志亮攻拔吐蕃门城，斩获数千级，收其资畜而还。丙辰，新罗王金兴光遣使贡方物。八月己巳，特进张说进《开元大衍历》，诏命有司颁行之。辛卯，萧嵩又遣杜宾客击吐蕃于祁连城，大破之，获其大将一人，斩首五千级。九月丙午，以久雨，降死罪从流，徒以下原之。

冬十月己卯，幸温泉宫。己丑，至自温泉宫。十一月癸巳朔，检校兵部尚书、河西节度判凉州事萧嵩为兵部尚书、同中书门下平章事，余如故。十二月丁卯，幸温泉宫。丁丑，至自温泉宫。

十七年二月丁卯，巂州都督张审素攻破蛮，拔昆明城及盐城，杀获万人。庚子，特进张说复为尚书左丞相，同州刺史陆象先为太子少保。甲寅，礼部尚书、信安王祎帅众攻拔吐蕃石堡城。夏四月癸亥，令中书门下分就大理、京兆、万年、长安等狱疏决囚徒。制天下系囚死罪减一等，余并宥之。丁亥，大风震电，蓝田山崩。

五月癸巳，复置十道按察使。右散骑常侍徐坚卒。六月甲戌，尚书左丞相源乾曜停兼侍中，黄门侍郎杜暹为荆州大都督府长史，中书侍郎李元纮为曹州刺史。兵部尚书萧嵩兼中书令。户部侍郎兼鸿胪卿宇文融为黄门侍郎，兵部侍郎裴光庭为中书侍郎，并同中书门下平章事。秋七月辛丑，工部尚书张嘉贞卒。八月癸亥，上以降诞日，宴百僚于花萼楼下。百僚表请以每年八月五日为千秋节，王公已下献镜及承露囊，天下诸州咸令宴乐，休暇三日，仍编为令，从之。丙寅，越州大水，漂坏廨宇及居人庐舍。己卯，中书侍郎裴光庭兼御史大夫，依旧知政事。乙酉，尚书右丞相、开府仪同三司兼吏部尚书宋璟为尚书左丞相，尚书左丞相源乾曜为太子少傅。九月壬子，宇文融左迁汝州刺史，俄又贬昭州平乐尉。壬寅，裴光庭为黄门侍郎，依旧知政事。

冬十月戊午朔，日有蚀之，不尽如钩。癸未，睦州献竹实。庚申，前太子宾客元行冲卒。十一月庚申，亲飨九庙。辛卯，发京师。丙申，谒桥陵。上望陵涕泣、左右并哀感。制奉先县同赤县，以所管万三百户供陵寝，三府兵马供宿卫，曲赦县内大辟罪已下。戊戌，谒定陵。己亥，谒献陵。壬寅，谒昭陵。乙巳，谒乾陵。戊申，车驾还宫。大赦天下，流移人并放还，左降官移近处。百姓无出今年地税之半。每陵取侧近六乡供陵寝。内外官三品巳上加爵一等，四品已下赐一阶，五品已上清官父母亡者，依级赐官及邑号。十二月辛酉，幸温泉宫。乙丑，校猎渭滨。壬申，至自温泉宫。是冬无雪。

十八年春正月辛卯，黄门侍郎裴光庭为侍中，依旧兼御史大夫。左丞相张说加开府仪同三司。丙午，幸薛王业宅，即日还宫。二月丙寅，大雨雪，俄而雷震，左飞龙厩灾。三月辛卯，改定州县上中下户口之数，依旧给京官职田。夏四月乙卯，筑京城外郭城，凡十月而功毕。壬戌，幸宁亲公主第，即日还宫。乙丑，裴光庭兼吏部尚书。是春，命侍臣及百僚每旬暇日寻胜地宴乐，仍赐钱令所司供帐造食。丁卯，侍臣已下宴于春明门外宁王宪之园池，上御花萼楼邀其回骑，便令坐饮，递起为舞，颁赐有差。五月，契丹衙官可突干杀其主李召固，率部落降于突厥，奚部落亦随西叛。奚王李鲁苏来奔，召固妻东华公主陈氏及鲁苏妻东光公主韦氏并奔投平卢军。制幽州长史赵含章率兵讨之。

六月庚申，命左右丞相、尚书及中书门下五品已上官，举才堪边任及刺史者。甲子，彗星见于五车。癸酉，有星孛于毕、昴。丙子，命单于大都护、忠王浚为河北道行军元帅，御史大夫李朝隐、京兆尹裴伷先为副，率十八总管以讨契丹及奚等。事竟不行。壬午，东都瀍、洛泛涨，坏天津、永济二桥及提象门外仗舍，损居人庐舍千余家。闰月甲申，分幽州置蓟州。已丑，令范安及、韩朝宗就瀍、洛水源疏决，置门以节水势。辛卯，礼部奏请千秋节休假三日，及村闾社会，并就千秋节先赛白帝，报田祖，然后坐饮散之。

秋七月庚辰，幸宁王宪第，即日还宫。八月丁亥，上御花萼楼，以千秋节百官献贺，赐四品已上金镜、珠囊、缣彩，赐五品已下束帛有差。上赋八韵诗，又制《秋景诗》。辛亥，幸永穆公主宅，即日还宫。九月，先是高户捉官本钱；乙卯，御史大夫李朝隐奏请薄税百姓一年租钱充，依旧高户及典正等捉，随月收利，供官人税钱。冬十月，吐蕃遣其大臣名悉猎献方物，请降，许之。庚寅，幸岐州之凤泉汤。癸卯，至自凤泉汤。十一月丁卯，幸新丰温泉宫。十二月戊子，丰州刺史袁振坐妖言下狱死。戊申，尚书左丞相、燕国公张说薨。是岁，百僚及华州父老累表请上尊号内请加“圣文”两字，并封西岳，不允。

十九年春正月壬戌，开府仪同三司、霍国公王毛仲贬为襄州别驾，中路赐死，党与贬黜者十数人。辛卯，遣鸿胪卿崔琳入吐蕃报聘。丙子，亲耕于兴庆宫龙池。己卯，禁采捕鲤鱼。天下州府春秋二时社及释奠，停牲牢，唯用酒酺，永为常式。

二月甲午，以崔琳为御史大夫。三月乙酉朔，崔琳使于吐蕃。夏四月壬午，于京城置礼院。丙申，令两京及天下诸州各置太公尚父庙，以张良配飨，春秋二时仲月上戊日祭之。五月壬戌，五岳各置老君庙。六月乙酉，大风拔木。秋八月辛巳，降天下死罪从流，徒已下悉原之。九月辛未，吐蕃遣其国相论尚他硉来朝。冬十月丙申，幸东都。

十一月丙辰，至自东都。甲子，太子少傅源乾曜薨。十二月，巂州都督张审素以劫制使监察御史杨汪伏诛。是冬，浚苑内洛水，六十余日而罢。戊戌，裴光庭上《瑶山往则》、《维城前轨》各一卷，上令赐太子、诸王各一本。

二十年春正月乙卯，以礼部尚书、信安王祎率兵讨契丹。丁巳，幸长芬公主宅；乙丑，幸薛王业宅：并即日还宫。二月己未，敕文武选人，承前例三月三十日为例，然开选门，比团甲进官至夏来。自今已后，选门并正月内开，团甲二月内讫。分命宰相录京城诸狱系囚。三月，信安王祎与幽州长史赵含章大破奚、契丹于幽州之北山。

夏四月乙亥，宴百僚于上阳东州，醉者赐以床褥，肩舆而归，相属于路。癸巳，改造天津桥，毁皇津桥，合为一桥。五月癸卯，寒食上墓，宜编入五礼，永为恆式。辛亥，金仙长公主薨。戊辰，信安王献奚、契丹之俘，上御应天门受之。

六月丁丑，单于大都护、河北东道行军元帅、忠王浚加司徒，都护如故；副大使信安王祎加开府仪同三司。庚寅，幽州长史赵含章坐盗用库物，左监门员外将军杨元方受含章馈饷，并于朝堂决杖，流瀼州，皆赐死于路。其月，遣范安及于长安广花萼楼，筑夹城至芙蓉园。

秋七月戊辰，幸宁王宪宅，即日还宫。八月辛未朔，日有蚀之。己卯，户部尚书王晙卒。九月乙巳，中书令萧嵩等奏上《开元新礼》一百五十卷，制所司行用之。渤海靺鞨寇登州，杀刺史韦俊，命左领军将军盖福顺发兵讨之。

冬十月丙戌，命巡幸所至，有贤才未闻达者举之。仍令中书门下疏决囚徒。辛卯，至潞州之飞龙宫，给复三年，兵募丁防先差未发者，令改出余州。辛丑，至北都。癸丑，曲赦太原，给复三年。十一月庚午，祀后土于脽上，大赦天下，左降官量移近处。内外文武官加一阶，开元勋臣尽假紫及绯。大酺三日。十二月壬申，至京师。

其年户部计户七百八十六万一千二百三十六，口四千五百四十三万一千二百六十五。

二十一年春正月庚子朔，制令士庶家藏《老子》一本，每年贡举人量减《尚书》、《论语》两条策，加《老子》策，乙巳，迁祔肃明皇后神主于庙，毁仪坤庙。丁巳，幸温泉宫。己未，命工部尚书李嵩使于吐蕃。癸亥，至自温泉宫。三月乙巳，侍中裴光庭薨。甲寅，尚书右丞韩休为黄门侍郎、同中书门下平章事。闰月，幽州道副总管郭英杰等讨契丹，为所败于都山之下，英杰死之。夏四月丁巳，以久旱，命太子少保陆象先、户部尚书杜暹等七人往诸道宣慰赈给，及令黜陟官吏，疏决囚徒。丁酉，宁王宪为太尉，薛王业为司徒，庆王潭为太子太师，忠王浚为开府仪同三司，棣王洽为太子少傅，鄂王涓为太子太保。五月甲申，皇太子纳妃薛氏。制天下死罪降从流，流已下释放。京文武官赐勋一转。秋七月乙丑朔，日有蚀之。九月壬午，封皇子溢为济王，沔为信王，泚为义王，漼为陈王，澄为丰王，潓为恆王，漩为凉王，滔为深王。

冬十月庚戌，幸温泉宫。十一月戊子，尚书右丞相宋璟以年老请致仕，许之。十二月丁未，兵部尚书、徐国公萧嵩为尚书右丞相，黄门侍郎韩休为兵部尚书，并罢知政事。京兆尹裴耀卿为黄门侍郎，前中书侍郎张九龄起复旧官，并同中书门下平章事。是岁，关中久雨害稼，京师饥，诏出太仓米二百万石给之。

二十二年春正月癸亥朔，制古圣帝明皇、岳、渎、海镇用牲牢，余并以酒酺充奠。己巳，幸东都。辛未，太府卿严挺之、户部侍郎裴宽于河南存问赈给。乙酉，怀、卫、邢、相等五州乏粮，遣中书舍人裴敦复巡问，量给种子。己丑，至东都。二月壬寅，秦州地震，廨宇及居人庐舍崩坏殆尽，压死官吏以下四十余人，殷殷有声，仍连震不止。命尚书右丞相萧嵩往祭山川，并遣使存问赈恤之，压死之家给复一年，一家三人已上死者给复二年。辛亥，初置十道采访处置使。征恆州张果先生，授银青光禄大夫，号曰通玄先生三月，没京兆商人任令方资财六十余万贯。壬午，欲令不禁私铸钱，遣公卿百僚详议可否。众以为不可，遂止。四月乙未，伊西、北庭且依旧为节度。废太庙署，以太常寺奉宗庙。庚子，唐州界准胜州例立表，测候日晷影长短。乙巳，诏京都见禁囚徒，令中书门下及留守检覆降罪，天下诸州委刺史。丁未，眉州鼎皇山下江水中得宝鼎。甲寅，北庭都护刘涣谋反，伏诛。

五月戊子，黄门侍郎裴耀卿为侍中，中书侍郎张九龄为中书令，黄门侍郎李林甫为礼部尚书、同中书门下平章事。关中大风拔木，同州尤甚。是夏，上自于苑中种麦，率皇太子已下躬自收获，谓太子等曰：“此将荐宗庙，是以躬亲，亦欲令汝等知稼穑之难也。”因分赐侍臣，谓曰：“比岁令人巡检苗稼，所对多不实，故自种植以观其成；且《春秋》书麦禾，岂非古人所重也！”六月乙未，遣左金吾将军李佺于赤岭与吐蕃分界立碑。

七月己巳，司徒、薛王业薨，追谥为惠宣太子。甲申，遣中书令张九龄充河南开稻田使。八月，先是驾至东都，遣侍中裴耀卿充江淮、河南转运使，河口置输场。壬寅，于输场东置河阴县。又遣张九龄于许、豫、陈、亳等州置水屯。九月壬申，改饶乐都督府为奉诚都督府。辛巳，移登州平海军于海口安置。冬十月甲辰，试司农卿陈思问以赃私配流瀼州。十二月戊子朔，日有蚀之。乙巳，幽州长史张守珪发兵讨契丹，斩其王屈烈及其大臣可突干于阵，传首东都，余叛奚皆散走山谷。立其酋长李过折为契丹王。是岁，突厥毗伽可汗死。断京城乞儿。

二十三年春正月己亥，亲耕籍田，上加至九推而止，卿已下终其亩。大赦天下。京文武官及朝集采访使三品已下加一爵，四品已下加一阶，外官赐勋一转。其才有霸王之略、学究天人之际、及堪将帅牧宰者，令五品已上清官及刺史各举一人。致仕官量与改职，依前致仕。赐酺三日。

三月丁卯，殿中侍御史杨万顷为仇人所杀。夏五月戊寅，宗子请率月俸于兴庆宫建龙池，上《圣德颂》。秋七月丙子，皇太子鸿改名瑛，庆王直已下十四王并改名。又封皇子玭为义王，珪为陈王，珙为丰王，琪为恆王，璿为凉王，敬为汴王。其荣王琬已下并开府置官属，各食实封二千户。八月戊子，制鳏寡惸独免今年地税之半，江淮已南有遭水处，本道使赈给之。九月戊申，移泗州就临淮县置。冬十月辛亥，移隶伊西、北庭都护属四镇节度。突骑施寇北庭及安西拨换城。十一月壬申朔，日有蚀之。十二月，新罗遣使朝献。

二十四年春正月，吐蕃遣使献方物。北庭都护盖嘉运率兵击突骑施，破之。

三月乙未，始移考功贡举遣礼部侍郎掌之。夏六月丙午，京兆醴泉妖人刘志诚率众为乱，将趋京城，咸阳官吏烧便桥以断其路，俄而散走，京兆府尽擒斩之。是夏大热，道路有暍死者。秋七月庚子，太子太保陆象先卒。辛丑，李林甫为兵部尚书，依旧知政事。己巳，初置寿星坛，祭老人星及角、亢等七宿。

八月戊申朔，加亲舅小功服，舅母缌麻服，堂舅袒免。己亥，深王滔薨九月壬午，改尚书主爵曰司封。冬十月戊申，车驾发东都，还西京。甲子，至华州，曲赦行在系囚。丁丑，至自东都。十一月壬寅，侍中裴耀卿为尚书左丞相，中书令张九龄为尚书右丞相，并罢知政事。兵部尚书李林甫兼中书令，殿中监牛仙客兵部尚书、同中书门下三品。尚书右丞相萧嵩为太子太师，工部尚书韩休为太子少保。十二月戊申，太子太师、庆王琮为司徒。丙寅，牛仙客知门下省事。

关键词：旧唐书,本纪

解释翻译[挑错/完善]

玄宗本纪(上)

玄宗至道大圣大明孝皇帝名隆基，睿宗第三个儿子，母亲是昭成顺圣皇后窦氏。垂拱元年(685)秋八月初五，出生在东都。性格英明果断，多才多艺，尤其精通音律，善写八分书。仪表雄伟英俊，不同寻常。垂拱三年(687)闰七月初五，封为楚王。天授三年(692)十月七日，出到封藩之地，建立府署设置官属，年才七岁。每月初一、十五车驾到朝堂，金吾将军武懿宗忌讳玄宗严正，大声斥责仪仗队，想趁机折服他。玄宗斥责他道“：我家朝堂，关你什么事？胆敢压迫我的仪仗？”武则天听说后特别对他宠爱并感到奇异。不久反而回到京师。长寿二年(693)十二月十二日，改封为临淄郡王。圣历元年(698)到封藩之地，在东都积善坊赐给他府第。大足元年(701)，跟从皇上到西京，在兴庆坊又赐给他一处府第。长安中期，历任卫郎将，尚辇奉御。

神龙元年(705)，升为卫尉少卿。景龙二年(708)四月，兼任潞州别驾。十二月，加授银青光禄大夫。州境有条黄龙白日飞上天。玄宗曾经出去打猎，有紫色云彩在他头上，后面跟从的人远远望见。前后吉祥的事总计十九件。景龙四年(710)，中宗将到南郊祭祀，玄宗来京师朝见。将出行，派术士韩礼占筮，蓍草有一根茎独自站立着。韩礼惊叫道：“蓍草独立，是不同寻常的奇异征兆，密不可传。”这年恰巧属中宗末年，王朝出了很多事故，玄宗常暗中援引有才干的人来帮助自己。玄宗住宅外有水池，漫漫一顷多地，望气的人认为是龙气。景龙四年(710)四月，中宗驾幸他的府第，因而在他的池中游玩，在楼船上结彩，让大象踩船划动。到六月，中宗突然去世，韦后临朝代行皇帝职权。韦温、宗楚客、纪处讷等人阴谋颠覆国家，因为睿宗是中宗地位较重的弟弟，首先图谋害他。道士冯道力、有才德而隐居的刘承祖都擅于占卦，到玄宗处表示忠诚之心。玄宗所住名为隆庆，当时人以讹传讹以隆为龙；韦庶人临朝掌管皇权，改年号又为唐隆，都符合玄宗的名字。玄宗越发自负，于是就与太平公主同谋，公主很高兴，让儿子崇简跟从玄宗。玄宗于是与崇简，朝邑尉刘幽求，长上折冲麻嗣宗、押万骑果毅葛福顺李仙凫、宝昌寺僧普润等人定策略诛杀她。有人说“：先禀告大王‘睿宗’。”玄宗道“：我拯救国家的危难，奔赴君父的急难，事成归福于宗社，事不成我为忠孝而死，怎么可以先请示，使大王忧惧呢！假若请示而大王听从，这是大王参与危险的事；请示然而大王不听从，那我的计谋就失败了。于是就在七月二十日夜率领刘幽求等数十人从南苑入，总监钟绍京又率领工匠一百多人跟从。分派一万骑兵前往玄武门杀了羽林将军韦播、高嵩，提着他们的首级到来，众人欢呼聚集。又攻打白兽、玄德等门，砍断关锁而进，左面一万骑兵从左门进入，右面一万骑兵从右门进入，在凌烟阁前会合。当时太极殿前有住宿保卫中宗棺木的一万骑兵，听见鼓噪呐喊的声音，都披上铠甲响应。韦庶人惶恐逃入飞骑营，被乱兵所杀。于是分头派人诛杀韦庶人的党羽，等到天明，内外声讨捕获的韦氏同党，一起斩首。这才派人骑马报告睿宗，为不先行请示而谢罪。睿宗急速向前拥抱玄宗而流泪道“：国家祸难，由你安定，神灵百姓，依赖你的力量啊！”任命玄宗为殿中监、同中书门下三品，兼管左右营一万骑兵，晋封平王。

睿宗即皇帝位，与大臣议立皇太子，众人道“：除天下祸乱的人，享受天下之福；拯救天下危难的人，享受天下太平。平王有圣贤之德，平定天下，又听说成器以下诸皇子都有推让之心，应接受太子之位，以符合众人之意。”睿宗听从了侍臣们的话。七月二十日睿宗登上承天门，皇太子到朝堂受封。这天有“景云”太平的征兆，便改年号为“景云”，大赦天下。

延和元年(712)六月，韦氏凶党借助术士的话传给睿宗听道：“根据玄象，帝座及前星有灾，皇太子理应做天子，不应再住东宫了！”睿宗道：“传位是德，可以避灾，我意已决定了。”玄宗惶恐，骑马前来叩头，请示传位的原因。睿宗道：“我凭借你的功业而得到国家。现在皇帝有过失，想要让位，惟有圣贤的德行，伟大的功勋，才能转祸为福。传位给你，我知道晚了。”玄宗这才开始在武德殿就职治事，三品以下官员任免及徒刑罪犯都自己决断。

先天二年(713)七月三日，尚书左仆射窦怀贞、侍中岑羲、中书令萧至忠崔..、雍州长史李晋、左羽林大将军常元楷、右羽林将军李慈等与太平公主同谋，约定七月四日凭借羽林军作乱。玄宗秘密知道。因此密下旨意告诉岐王范、薛王业、兵部尚书郭元振、将军王毛仲，取马厩中的马及家人三百多人，率领太仆少卿李令问、王守一、内侍高力士、果毅李守德等亲信十多人，出武德门，进入虔化门。在北宫杀了常元楷、李慈。在内客省将贾膺福、李猷捉拿出来，在朝堂捕获了萧至忠、岑羲，都将他们斩首。睿宗第二天下诏书道：“朕将高枕无忧，不再治国，从现在起，军国政刑所有事情，一律由皇帝处置。”七月六日，崔..、卢藏用除去名籍，长期流放岭表。七月十一日，王琚任银青光禄大夫、户部尚书，封赵国公，实受封三百户；姜皎任银青光禄大夫、工部尚书，封楚国公，实受封五百户；李令问银青光禄大夫、殿中监，实受封三百户；王毛仲任辅国大将军、左武卫大将军、检校内外马厩兼任监牧使、霍国公，实受封五百户；王守一任银青光禄大夫、太常卿同正员，晋封晋国公，实受封五百户：都奖赏他们平乱定策之功。王琚、姜皎、李令问坚决辞让。七月十二日，中书侍郎陆象先任益州大都督府长史兼剑南道按察兵马使，尚书左丞张说为检校中书令。七月十三日，命令毁坏天枢，取它的铜铁充作军国杂用，七月十九日，王琚为中书侍郎，加实封二百户，姜皎任殿中监，仍然充当内外马厩使，加实封二百户；李令问任殿中少监，兼管皇上食物诸事，加实封二百户。七月二十八日，周孝明高皇帝依旧追赠为太原王，应该撤去皇帝号；孝明皇后应该称太原王妃；昊陵、顺陵都应称太原王及王妃墓。

八月初一，流亡在封州的刘幽求任尚书左仆射、知军国重事，封徐国公，仍依照旧例实封七百户。皇帝命道“：凡有施刑的事，是国家的常法。掩埋尸骨，是帝王的良苦用心。自今以后，如有屠割受刑者骨肉的人，依法判处残害人的罪名。”九月，司空兼扬州大都督宋王成器为太尉兼扬州大都督；益州大都督兼右金吾大将军、申王成义为大司徒兼益州大都督；单于大都护兼左金吾大将军、..王守礼为司空。九月七日，宋王成器为开府仪同三司；尚书左仆射刘幽求同中书门下三品；检校中书令、燕国公张说为中书令；享受特进待遇的王仁皎为开府仪同三司。九月十九日，在承天门宴请王公百僚，令左右侍从在楼下撒放金钱，允许中书省、门下省五品以上官员及各衙门三品以上官员争着拾取，仍然按等级赐物。郭元振兼任御史大夫。九月二十六日，又设置右御史台。冬十月十三日，在骊山讲习武事。代国公郭元振犯了亏损军容之罪，发配到新州；给事中、代理太常少卿唐绍因为军礼失误，斩于大旗之下。十月十四日，玄宗在渭川打猎。同州刺史、梁国公姚元之为兵部尚书，同中书门下三品。十月十五日，玄宗从温泉归来。十一月五日，刘幽求兼任知侍中。十一月二十八日，皇上加尊号为开元神武皇帝。

十二月初一，大赦天下，改元为开元，内外官赐勋一等。改尚书左、右仆射为左、右丞相，中书省为紫微省，门下省为黄门省，侍中为监。雍州改为京兆府。洛州为河南府，长史为尹，司马为少尹。开国以来，宰相以及食实封的功臣子孙，所有埋没未有承受皇恩者，令量才提拔任用。开元元年(713)十二月十日，禁止泼寒胡戏。十二月二十四日，尚书左丞相兼黄门监刘幽求为太子少保，罢免知政事。紫微令张说为相州刺史。十二月二十五日，门下侍郎卢怀慎同紫微黄门平章事。

开元二年(714)春正月，关中从去年秋天到这月不下雨，人多缺粮，便派遣使者赈给粮食。下诏寻求直言敢谏有益于光大政事的人。名山大川，都命人祈祷祭祀。正月初七，紫微令姚崇上奏说检括天下僧尼，因为虚假冒充而迫令还俗的僧尼有二万人。正月二十五日，并州大都督府长史兼检校左卫大将军薛讷同紫微黄门三品，仍然统领军队以讨伐奚、契丹。二月，突厥默啜遣其子同俄特勤率众入侵北庭都护府，右骁卫将军郭虔馞击败之，斩同俄于城下。二月二十一日，因为旱灾，玄宗亲自审查记录囚徒的罪状。改太史监而不再隶属秘书省。闰二月初五，命令道士、女道士、和尚、尼姑拜见父母。初九，重新设置十道按察使。闰二月初一，突厥默啜妹夫火拔颉利发石失毕与其妻子投奔前来，被封为燕山郡王，授予左卫员外大将军。紫微侍郎、赵国公王琚贬为泽州刺史，赐给实封一百户，其余待遇全部取消。二十九日，刘幽求为睦州刺史。三月十七日，青州刺史、郇国公韦安石为沔州别驾；太子宾客、逍遥公韦嗣立为岳州别驾；以特进的资格辞官的李峤先随儿子在袁州，又贬为滁州别驾，并且都是定员以外设置的闲官。去年九月下诏书毁弃记载武则天功德的天枢，到今春才开始毁弃。夏五月二十二日，黄门监魏知古任工部尚书，免去知政事。六月初二，开府仪同三司、宋王成器为岐州刺史；司徒、申王成义为幽州刺史；司空、..王守礼为虢州刺史：委托他们务必辅佐皇上。从宫内拿出珠玉锦绣等服饰玩好用具，又令在正殿前烧毁。六月十日，已辞职之兵部尚书韩国公张仁愿去世。

七月，薛讷与副将杜宾客、崔宣道等人统兵六万人从檀州出发在半道上与贼兵在滦河上作战，被贼人击败。薛讷等人抛弃铠甲逃归，减免死罪，除去名籍而做老百姓。光禄卿窦希王咸为太子太傅。房州刺史、襄王重茂在梁州去世，谥为殇帝。七月二十一日，昭文馆学士柳冲、太子左庶子刘子玄刊定《姓族系录》二百卷，呈献给皇上。以兴庆里旧邸为兴庆宫。诸王的太傅全部撤销。在京官员所带跨巾算袋，每次朝见皇帝时佩带；外官进见上司时佩带，其余时间停止使用。吐蕃入侵临洮军，又来往入侵兰州、渭州，掠夺各州。起用薛讷代理羽林将军、陇右防御使，率领杜宾客、郭知运、王腢、安思顺以抵御吐蕃。太常卿、岐王范为华州刺史，秘书监、薛王业为同州刺史。八月初三，西天竺国派遣使者献土特产。九月二十四，皇上驾幸新丰之温泉。冬十月初四日，皇上从温泉回来。薛讷在渭州西界武阶驿攻破吐蕃，斩吐蕃头颅一万零七十个，掳获马七万七千匹，牛羊四万头。丰安军使郎将、判将军王海宾冲锋在前，奋战而死。十一月初六，在武功西原安葬殇帝。十二月十二日，封皇子嗣真为曾阝王，嗣初为鄂王，嗣玄为鄄王。当时右威卫中郎将周庆立为安南市舶使，与波斯僧人大造奇巧异物，将用来进贡朝廷。监选使、殿中侍御史柳泽上书劝谏，皇上嘉许并采纳。

三年(715)春正月初四，立郢王嗣谦为皇太子，死罪以下囚徒减刑，聚饮三天。正月二十日，黄门侍郎卢怀慎为检校黄门监。正月二十一日，工部尚书魏知古去世。二月，禁止天下采捕鲤鱼。十姓部落左厢五咄六啜、右厢五弩失毕五俟斤，及高丽莫离支高文简、都督..跌思太等人，各个率领部众从突厥相继前来投奔，前前后后总计二千多营帐。分许州、唐州而设置仙州。

夏四月，岐王范兼虢州刺史，薛王业兼幽州刺史。六月，山东各州蝗虫成灾，飞起来遮天蔽日，落下地就吃光苗禾庄稼，声音像风雨。紫微令姚崇奏请皇上派御史下令各道，督促官吏派人驱赶扑灭烧埋蝗虫，以救秋天庄稼。皇上听从了姚崇的意见。这年，田中有收获，人们不太饥荒。秋七月，刑部尚书李日知去世。冬十月初六，皇上命令道：“朕听政之闲暇，常看史籍，有关史事道理，实乃我留心之处，中间有什么疑难，时时须要询问。应选拔年高望重博学多才一人，每天入宫侍读。”以光禄卿马怀素为左散骑常侍，与右散骑常侍褚无量并充侍读。十六日，皇帝驾幸..县之凤泉汤。十一月一日，从凤泉汤回官。七日，驾幸新丰之温汤。九日，妖贼崔子山品，等攻入相州作乱。十日，州官讨伐平定了他。十六日，皇上从温汤回宫。十二月二十二日，以军器使为军器监，设置官员。这年冬天无雪。

四年(716)春正月六日，尚衣奉御长孙昕倚仗是皇后妹夫的势力，与他的妹夫杨仙玉殴打御史大夫李杰，皇上命令在朝堂上杀长孙昕向百官谢罪。因为春天不可杀人，于是命令用棍棒打死。十日，宋王成器、申王成义因为“成”字冒犯昭成皇后谥号，于是成器改名为宪，成义改名为扌为。刑部尚书、中山郡公李..去世。二月九日皇上驾到新丰之温汤。二十日，从温汤回宫。因为关中旱灾，派遣使者在骊山求雨，雨水果然应时而降。皇上命令用猪羊祭祀上天，仍然禁止上山砍柴。夏五月十五日，月蚀已完。六月十九日，太上皇睿宗在百福殿去世。六月二十七日，京师、华州、陕州三州大风拔起树木。二十九日突厥王默啜被九姓拔曳固所杀，斩其首，送到京师。默啜兄之子小杀继立为突厥王。

这年夏天，山东、河南、河北蝗虫大起，派遣使者分头捕杀掩埋蝗虫。其间回纥、同罗、靅、勃曳固、仆固五个部落前来归附，在大武军北面安置。秋七月二十二日，分辒州、雅州，而设置黎州。

冬十月十一日，户部尚书、新任命的太子詹事毕构去世。二十八日，在桥陵安葬睿宗大圣贞皇帝。以同州蒲城县为奉先县，隶属京兆府。十一月十五日，迁移中宗神主到西庙。二十二日，尚书左丞源乾曜为黄门侍郎、同紫微黄门平章事。二十九日，黄门监兼吏部尚书卢怀慎去世。十二月十三日，皇上驾到新丰之温汤。当夜，定陵寝殿火灾。二十三日，皇上从温汤回宫。尚书、广平郡公宋王景为吏部尚书兼黄门监；紫微侍郎、许国公苏廷页同紫微黄门平章事。兵部尚书兼紫微令、梁国公姚崇为开府仪同三司；黄门侍郎、安阳男源乾曜试用为京兆尹，都罢免知政事。停止十个道的采访使职务。

开元五年(717)春正月初一日，皇上因为服丧期不受朝贺。二日三点到五点，太庙屋坏，移神主到太极殿，皇上穿素服避开正殿，停朝五日，每天亲自祭祀。正月十日，驾到东都。二十七日，阴沉沉的云雾四面蔽塞。二月三日，皇上从东都回来，大赦天下，惟有谋反大逆不道者不在大赦范围内，其余都加以赦免。河南百姓免除徭役一年，河南、河北遭水涝及蝗虫的地方，不出今年地租，武德、贞观以来功勋大臣的子孙没有官职者，寻访他们的后人奏上；有良好归隐幽静栖息之地培养高尚情操而不做官的人，州郡长官各把他们的名字向上举荐。三月十日，在柳城依旧设置营州都督府。十七日，以辛景初之女封为固安县主，嫁给奚首领饶乐郡王大酉甫。夏四月二十日，皇帝第九子嗣一去世，追封为夏王，谥号叫悼。二十五日，以武则天拜洛受图坛及碑文以及显圣侯庙，当初因为唐同泰伪造吉祥石文所建，命令马上毁坏废弃。六月十四日，巩县暴雨连月，雨水泛滥，毁坏城郭乡镇茅屋七百多家，死去七十二人。汜水同一天冲坏靠近河边的百姓房屋二百多家。九月六日，改紫微省依旧为中书省、黄门省为门下省、黄门监为侍中。冬十月十日，京师修太庙完成。十一日，皇帝下诏，因为原越王贞判死刑而没有罪，封原许王之子琳为嗣越王，作为继承他的后代。十二日，奉死者之神主祭于太庙。十一月三日，契丹首领松漠郡王李失活来朝见皇帝，皇帝以宗族之女为永乐公主嫁给了他。司徒兼邓州刺史、申王扌为兼任虢州刺史。

开元六年(718)春正月初一日，因为未经父母周年的祭祀，不接受朝贺。二十六日，禁止断绝天下各州使用破损的钱，施行二铢四分以上完好无损的钱，不能用的钱都立即销毁重新铸造。将作大匠韦凑上奏章，请求迁移孝敬的神主，另立义宗庙。以太子少师兼许州刺史、岐王范兼郑州刺史。二月九日，以礼物征召嵩山隐士卢鸿。夏五月二日，把孝敬哀皇后合葬于恭陵。契丹松漠郡王李失活去世。六月二十一日，氵廛水猛涨，冲坏人们的茅屋，淹死一千多人。二十二日，皇上命已故侍中桓彦范敬晖、已故中书令兼吏部尚书张柬之、已故特进崔玄日韦，已故中书令袁恕己在中宗庙庭附带祭祀，已故司空苏瑰、已故左丞相太子少保、郴州刺史刘幽求在睿宗庙庭附带祭祀。秋七月二十七日，秘书监马怀素去世。九月四日，派工部尚书刘知柔出使河南道慰问。九月五日，车驾还京师。十一月一日，皇上从东都回来。十一月六日，皇上亲自禀告太庙，然后御驾返回承天门，下诏道：“七庙元皇帝以上三祖枝派子孙，有失去官位者，各给一人五品京官。内外官三品以上有宗庙者，各赐给布三十匹，以预备作祭服及祭祀使用。”赐给文武官员物品各有等级。十五日，传国八玺依旧改称为宝，符玺郎仍为符宝郎。十二月，以开府仪同三司兼泽州刺史、宋王宪为泾州刺史；司徒兼虢州刺史申王扌为为绛州刺史；以太子少傅兼郑州刺史、岐王范为岐州刺史；以太子少保兼卫州刺史、薛王业为虢州刺史。

七年(719)春正月，吐蕃遣使者来朝贡。三月八日，左武卫大将军、霍国公王毛仲加特进。渤海....郡王大祚荣死，他的儿子武艺继位。夏四月十五日，开府仪同三司王仁皎去世。五月一日，日蚀。秋七月二十九日，皇上命令，因为炽烈的阳光干旱太久，皇上亲自察看记录囚徒的罪状，大多宽免。各州委派州、县官根据实情处置。九月九日，改昭文馆依旧为弘文馆。宋王宪改封为宁王。冬十月，在东都来庭县官署设置义宗庙。七日，驾到新丰之温泉。十九日，皇上从温泉回来。十一月二十四日，皇太子到国学与公卿之子按年龄大小排行。对陪席官及太学生赐物各有等级区别。十二月三日，设置弘文、崇文馆雠校书郎官员。

开元八年(720)春正月初一日，皇太子加冠。二日，皇太子晋见太庙。三日，皇帝在太极殿会见百官，赐物各有等级。九日，右散骑常侍、舒国公褚无量去世。十六日，侍中宋王景为开府仪同三司，中书侍郎苏廷页为礼部尚书，都罢免知政事。京兆尹源乾曜为黄门侍郎，并州大都督府长史张嘉贞为中书侍郎，并且两人都任同中书门下平章事。二月十四日，皇子敏去世，追封为怀王，谥号为哀。夏五月十五日，源乾曜为侍中，张嘉贞为中书令。南天竺国遣使者贡献五色鹦鹉。六月二十一日夜，东都暴雨，谷水上涨泛滥。新安、渑池、河南、寿安、巩县等房倒塌冲尽，共冲掉九百六十一户，淹死八百一十五人。许、卫等州主管的闲散番兵淹死一千一百四十八人。秋九月，突厥欲谷入侵甘、凉等州，凉州都督杨敬述被突厥击败，掳掠契艹必部落而归。以御史大夫王腢为兵部尚书兼幽州都督，黄门侍郎韦抗为御史大夫、朔方总管以抵御他。十五日，太子少师兼岐州刺史、岐王范兼太子太傅；太子少保兼虢州刺史、薛王业为太子太保，其余职务照旧。冬十月二日，驾到长春宫。三日，在下圭阝打猎。十一月十七日，皇上从长春宫回来。二十三日，突厥入侵凉州，杀人并掠夺数万羊马而去。

开元九年(721)春正月初九日，改蒲州为河中府，设置中都。十九日，驾到新丰之温泉。秋七月三日，撤销中都，依旧为蒲州。七月四日，王腢攻破兰池州叛乱胡人，杀了三万五千敌骑兵。十一日，扬、润等州暴风，刮走房屋，拔起树木，吹跑、损坏公私船舶一千多只。十六日，召集所有酋长，杀了叛胡康待宾。九月一日，日蚀。三日，开府仪同三司、梁国公姚崇去世。十二日，皇上到丹凤楼，宴请突厥首领。十五日，驾到中书省。十七日，右羽林将军、暂代检校并州大都督府长史、燕国公张说为兵部尚书、同中书门下三品。冬十一月十三日，左散骑常侍元行冲献上《群书目录》二百卷，藏在内府。二十七日冬至，大赦天下，内外官员九品以上者加一级，三品以上官员加爵位一等。由于六月二十日、七月三日辅助保卫国家食封的功臣，犯法削除了官职和爵位，在这期间有活着或死去的人，都根据情况加以收录任用。辞职官员符合佩鱼的人听任他们终身佩带。恩赐他们聚饮三天。十二月十三日，驾到新丰之温汤。十日，皇上从温泉回宫。

开元十年(722)二月七日，到东都。三月七日，皇上下诏命令自今天起，京内京外官员有犯贪污直到免职以上的罪犯，即使遇到赦免，也都应终身不再收录使用。夏四月二十七日，封契丹首领松漠都督李郁于为松漠郡王，奚首领饶乐都督李鲁苏为饶乐郡王。五月，东都大雨，伊、汝等水涨水泛滥，漂坏河南府及许、汝、仙、陈等州房屋数千家，淹死很多人。闰五月二日，兵部尚书张说往朔方军边境巡视。八日，皇上命令所有少数民族国家充作人质而宿卫的子弟，一律放还归国。六月二日，皇上注释《孝经》，以余姚县主之女慕容氏为燕郡公主，下嫁给奚首领饶乐郡王李鲁苏。三十日，增设京师太庙为九室，移孝和皇帝神主到正庙。秋七月十七日，岭南按察使裴亻由先上书说安南贼帅梅叔鸾攻打包围州县，皇上派骠骑将军兼内侍杨思曰助讨伐他。七月十八日，派户部尚书陆象先往汝、许等州慰问安抚救济。七月二十七日，博、棣等州黄河破堤，冲坏庄稼。九月，张说在木盘山捕捉了康原页子。皇上下诏，命转移河曲六州残余胡人五万多口到许、汝、唐、邓、仙、豫等州，开始腾空了河南朔方千里之地。六日，秘书监、楚国公姜皎犯法，皇上命打六十杖，充军到钦州，死在路上。都水使者刘承祖充军流放到雷州。又下令，禁止百官，不能与卜祝之人交游来往。十七日夜，京兆人权梁山伪称襄王之子，自己号称为光帝，与他的同党权楚璧，以屯营兵数百人，从景风，长乐等门斩断关锁攻入宫城反叛。到早晨兵败，斩了梁山，在东都传他的首级示众。废除河阳柏崖仓。冬十月十五日，乾元殿依旧题为明堂。十六日，驾到寿安的旧兴泰宫，在上宜川打猎。二十二日，从兴泰宫回宫。波斯国派遣使者贡献狮子。十一月二十八日，开始命令宰相共同食实封三百户。十二月，停止按察使一职。

十一年(723)春正月初一日，都城被监禁的囚徒、流放、死罪降罪减免一等，其余囚犯都赦免。三日，皇上到北都巡行境内，命所到之处慰问老年人、老而无妻、老而无夫、老而无子、无兄弟者以及外出从军的人家；流放、死罪减免一等。另外改变旧宅为飞龙宫。二十五日，改并州为太原府，官吏补授官职，一律以京兆府、河南府为标准。老百姓减免赋税徭役一年，贫困户减免二年，开始就跟从皇上的人户减免五年。武德年间的功臣以及开始跟从皇上的人的子孙，有才干能胜任文武职而未有官职的人，委令府、县访求推荐，详细把名字情况报告、皇上亲自撰写起义堂颂，在太原府之南街刻石纪功。二月十二日，皇上临时驻扎在晋州。坛场使、中书令张嘉贞贬为幽州刺史。十六日，在汾阴之月隹上祭祀土神，升坛行事官三品以上官员加爵一等，四品以上加一级，陪席官赐勋升一等。改汾阴为宝鼎县。二十七日，兵部尚书张说兼代中书令。三月初五日，车驾到京师，命令所经过的州、府、县不出今年地税，京城被监禁囚犯都原恕宽免。夏四月二十二日，移中宗神主到太庙附祭。二十九日，张说正式任中书令；吏部尚书、中山公王腢为兵部尚书、同中书门下三品。五月五日，北都设置军器监官员。王腢为朔方节度使，兼任主持河北郡、陇右、河西兵马使。六月，王腢到朔方军赴任。九月七日，在天下颁布皇上撰写的广济方，仍令各州各设置医博士一人。春秋二时设酒食祭奠先圣先师，各州应仍依旧用猪、牛、羊祭祀，州下属县用酒宴欢庆罢了。冬十月五日，驾到新丰之温泉宫。二十二日，从温泉回宫。十一月十六日，亲自到南郊祭祀，大赦天下，被监禁囚犯，从死罪到徒刑流放以下的犯人赦免。升坛行事及供奉官员三品以上者赐爵一级，四品升一等。武德以来享受实际封户的功臣，主持政务宰相沦落委曲的人，有关官员详细报告情况。赐给宴会三日，京城赐给宴会五日。这月，从京师到山东、淮南下大雪，平地积雪三尺多高。二十五日，废除军器监官员，少府监加设少监一人以补充。十二月三日，驾幸凤泉汤。十七日，皇上从凤泉汤回来。二十九日，王腢被任命为蕲州刺史。

十二年(724)春正月。夏四月，封原泽王上金之子义王旬为嗣泽王。嗣许王腢降职为鄂州别驾，因为弟弟为上金后嗣的原因。十四日，嗣江王..降为信安郡王，嗣蜀王衤俞为广汉郡王，嗣密王腢为濮阳郡王，嗣曹王臻为济国公，嗣赵王琚为中山郡王，武阳郡王堪为澧国公。..等人都是从神龙之后相继做王，因为嗣许王腢以泽王的封号为有利，尽让他们归宗改封。秋七月十五日，月蚀已尽。二十二日，废除皇后王氏为庶人。皇后弟太子少保、驸马都尉王守一贬为泽州别驾，到蓝田，被赐死。户部尚书、河东伯张嘉贞贬为台州刺史。冬十一月四日，驾幸东都，到华阴，皇上写了岳庙文，刻在石碑上，立在祀堂南面的道边。二十二日，皇上从东都回来。二十四日，申王扌为去世，追加谥号为惠庄太子。五溪首领覃行璋造反，派镇军大将军兼内侍杨思勖讨伐平定了他。闰十二月初一日，有日蚀。

十三年(725)春正月一日，以幽州都督府为大都督府。三日，把死罪降为流放，流放以下的罪犯全部赦免。分别派御史中丞蒋钦绪等人往十个道整顿清理囚徒。二月四日，驾到龙门，当天便还宫。二十一日，开始设置宿卫军士，分别隶属十二司。二十二日，改豳州为..州，莫阝州为莫州，梁州为褒州，沅州为巫州，舞州为鹤州，泉州为福州，以避免文字类似以及声音相近。三月十日，皇太子嗣谦改名为鸿，郯王嗣直改名潭，调封为庆王，陕王嗣日升改名浚，调封为忠王；曾阝王嗣真改名洽，徙封为棣王；鄂王嗣初改名涓，改封郎王；嗣玄改名..，封荣王。另外第八子氵居封为光王，第十二子潍封为仪王，第十三子氵云封为颍王，第十六子泽封为永王；第十八子清封为寿王；第二十子洄封为延王，第二十一子沐封为盛王；第二十二子溢封为济王。十二日，御史大夫程行湛上奏：武周朝酷吏来子王旬、万国俊、王弘义、侯思止、郭霸、焦仁..、张知默、李敬仁、唐奉一、来俊臣、周兴、丘神责力、索元礼、曹仁哲、王景昭、裴籍、李秦授、刘光业、王德寿、屈贞筠、鲍思恭、刘景阳、王处贞等二十三人，残害宗亲，毒害善良，情况尤其严重，他们的子孙不许做官。陈嘉言、鱼承晔、皇甫文备、傅游艺四人，情节虽轻，子孙也不许亲近信任。请皇上依照开元二年二月五日命令办。夏四月四日，改集仙殿为集贤殿，丽正殿书院改为集贤殿书院；内臣近侍五品以上为学士，六品以下为直学士。五月八日，妖贼刘定高率领他的同党夜晚进攻通洛门，被全部捉住杀掉。六月二十三日，新铸造的铜仪完成，放在景运门以内，让百官瞻仰参观。十一日，从东都出发，往东去祭祀太山。十一月十二日，皇上在设置的帷帐之殿接受朝贺，大赦天下，流放的人没有放回的一律放回。内官、外官三品以上官员赐爵一等，四品以下加一级，登泰山陪侍官封加一级，褒圣侯则量才录用。封泰山神为天齐王，近山十里，禁止打草砍柴。赐群臣宴会聚餐七天。侍中源乾曜为尚书左丞相兼侍中，中书令张说为尚书右丞相兼中书令。十四日，从泰山出发。十六日，皇上驾到孔子住宅，亲自设奠祭祀。十二月二十日，皇上回到东都。当时连年丰收，东都之米每一斗十个钱，青州、齐州每斗米五个钱。这年冬天，分吏部为十铨，命礼部尚书苏廷页、刑部尚书韦抗、工部尚书卢从愿等分管科举考试和选拔人才之事。

开元十四年(726)春二月十四日，改封契丹松漠郡王李召固为广化王，奚饶乐郡王李鲁苏为奉诚王，封宗室女、甥女二人为公主，分别嫁给广化王和奉诚王。二月一日，邕州獠首领梁大海、周光等人占据宾州、横州叛乱，派骠骑大将军兼内侍杨思勖讨伐他们。三月二十四日，以皇上的外甥女东华公主下嫁给契丹李召固。夏四月五日，御史中丞宇文融与御史大夫崔隐甫弹劾尚书右丞相兼中书令张说，在中书省对张说进行查问。九日，户部侍郎李元..任命为同中书门下平章事。十二日，张说不再兼任中书令。十九日，太子少师、岐王范去世，封赠为惠文太子。五月二十六日，户部奉上统计户口，今年管辖户数是七百零六万九千五百六十五户，管辖人口是四千一百四十一万九千七百一十二人。六月十二日，起大风，拔起了树木吹倒了房屋，毁坏了皇宫端门门上像鸱的嘴唇的装饰，都城门等以及寺、观门上像鸱唇的装饰物毁坏大半。皇上因为旱灾、暴风雨，命令朝廷内外官员奉上封章奏事，评议朝政得失，不要有什么隐瞒。秋八月八日，氵廛水猛涨进入漕河，冲走了各州租船数百艘，淹死很多人。九月十五日，检校黄门侍郎兼碛西副大都护杜暹任命为同中书门下平章事。

这年秋天，十五个州报告旱灾及霜冻之灾，五十个州报告水灾，河南、河北尤其厉害，苏、同、常、福四州大水冲坏漂走了房屋，派御史中丞宇文融检查属实回报并发仓救济。冬十月，废弃麟州。十六日，皇上驾到广成汤。二十五日，返回东都。三十日，突厥遣使者前来朝见。十一月二十七日，渤海....派遣儿子义信前来朝见，并且进贡土特产。十二月十四日，驾到寿安之方秀川。十六日，阳光呈赤褐色。十九日，皇上返回东都。

十五年(727)春正月五日，皇上命令民间有文武高才的人，让他们到朝廷来自我推荐。二十七日，太史监重新命名为太史局，依旧隶属于秘书省。二十八日，凉州都督王君..在青海之西攻破吐番，缴获辎车、马羊而回。二月，派左监门将军黎敬仁往河北救济贫困百姓，当时河北的牛发生瘟疫。二十六日，尚书右丞相张说、御史大夫崔隐甫、御史中丞宇文融因为互相勾结而成为宗派集团，命张说辞官，命崔隐甫免官职回家侍候母亲，宇文融降职为魏州刺史。夏五月晋州大水，冲坏漂走了百姓房屋。一日，以庆王潭为凉州都督兼河西诸军节度使；忠王浚为单于大都护、朔方节度大使；棣王洽为太原冀北牧、河北诸军节度大使；鄂王涓为幽州都督、河北节度大使；荣王讠晃为京兆牧、陇右节度大使；光王氵居为广州都督，五府节度大使，仪王潍为河南牧；颍王氵云为安东都护、平卢军节度大使；永王泽为荆州大都督；寿王清为益州大都督、剑南节度大使；延王洄为安西大都护、碛西节度使；盛王沐为扬州大都督，都不到封藩之地去。秋七月四日，雷震坏了兴教门门楼上的两个鸱唇状的装饰，栏杆及柱子发生火灾，礼部尚书苏廷页去世。二十日，..州洛水泛滥，损坏百姓房屋。二十一日，又冲坏了同州冯翊县县署房屋，淹死的人很多。二十六日，改武临县为颍阳县。二十九日，赦免都城关押的囚犯，死罪降罪为流放，徒刑以下罪犯全部赦免。九月七日，吐蕃入侵瓜州，抓住了刺史田元献以及王君..之父王寿，屠杀掳掠百姓和官吏，全部掠取了军用物资及仓库粮食而去。十七日，突厥毗伽可汗派他的大臣梅钅录啜前来朝见。闰九月二日，突骑施苏禄、吐蕃赞普包围安西，副大都护赵颐贞将他们击溃。二十二日皇上车驾从东都出发，回到京师。回纥部落在甘州之巩笔驿杀了王君..。皇上命令检校兵部尚书萧嵩判凉州事，统兵以抵御吐蕃。这年秋天，六十三州水灾，十七个州霜冻和旱灾；河北是荒年，转运江淮之南的税收米一百万石来救济河北。冬十月十一日，皇上从东都回来。十二月八日，皇上驾到温泉宫。十九日，皇上从温泉宫回来。

开元十六年(728)春正月三日，皇上开始在兴庆宫听朝政。春州、泷州獠的首领泷州刺史陈行范、广州首领冯仁智、何游鲁叛变，派骠骑大将军杨思日助征讨他们。五日，安西副大都护赵颐贞在曲子垅击败吐蕃。二十七日，黑水....派使者前来朝见献礼。秋七月，吐蕃入侵瓜州，刺吏张守王圭击破了他。十一日，检校兵部尚书萧嵩、鄯州都督张志亮攻克吐蕃门城，斩数千个人头，缴获吐蕃资财畜牧而回。二十二日，新罗王金兴光派遣使者贡献土特产。八月六日，特进张说奉上《开元大衍历》，皇上下诏命令有关部门颁行。二十八日，萧嵩又派遣杜宾客在祁连城打击吐蕃，大破吐蕃，抓住吐蕃大将一名，斩首五千级。九月十三日，因为长久下雨，死罪降为流放，徒刑以下罪犯都宽恕。冬十月十七日，驾到温泉宫。二十七日，从温泉宫回来。冬十月一日，检校兵部尚书、河西节度兼管凉州事萧嵩为兵部尚书、同中书门下平章事，其余职责依旧。十二月六日，驾到温泉宫。十六日，从温泉宫回来。

十七年(729)二月六日，辒州都督张审素攻破蛮夷，攻克昆明城及盐城，杀死和俘虏了一万人。二月三日，特进张说重新任尚书左丞相，同州刺史陆象先为太子少保。三月二十四日，礼部尚书信安王..率领部众攻克吐蕃石堡城。夏四月三日，命令中书省、门下省分别在大理、京兆、万年、长安等地清理整顿囚徒。命令将天下被关押的死囚减罪一等，其余都加以宽恕。二十七日，起大风打雷闪电，蓝田山崩塌。五月四日，重新设置十个道的按察使。右散骑常侍徐坚去世。六月十五日，尚书左丞相源乾曜停止兼任侍中，黄门侍郎杜暹为荆州大都督府长史，中书侍郎李元..为曹州刺史。兵部尚书萧嵩兼任中书令。户部侍郎兼鸿胪卿宇文融为黄门侍郎，兵部侍郎裴光庭为中书侍郎，都任命为同中书门下平章事。秋七月十三日，工部尚书张嘉贞去世。八月五日，皇上以这天是自己诞辰之日，在花萼楼下宴请百官。百官上表奏请以每年八月五日为千秋节，王公以下官员奉献宝镜和承露袋，天下各州都让他们宴饮作乐，休假三天，按旧例整理为命令下达，皇上听从了百官奏请。八月八日，越州大水，冲坏了官署衙门及百姓房屋。二十一日，中书侍郎斐光庭兼任御史大夫，依旧管理政事。二十七日，尚书右丞相、开府仪同三司兼吏部尚书宋王景为尚书左丞相，尚书左丞相源乾曜为太子少傅。九月二十五日，宇文融降职为汝州刺史，不久又贬为昭州平乐县尉，十五日，裴光庭任黄门侍郎，依旧管理政事。冬十月一日，发生日蚀，太阳仅剩弯钩大小。二十六日，睦州贡献竹子的果实。三日，前太子宾客元行冲去世。十一月四日，皇上亲祭九庙。五日，从京师出发。十日，晋见桥陵。皇上望陵墓流泪，左右的人都感动悲哀。诏命奉先县级别等同于赤县(第一级县)，以它所管辖的一万零三百户的税收供应陵墓，三府兵马供应住宿保卫，特赦县内死罪以下囚犯。十二日，皇上晋谒定陵。十三日，晋谒献陵。十六日，晋谒昭陵，十九日，晋谒乾陵。二十二日，皇上车驾回宫。大赦天下，流放到远处的都放回故里，降职到远处的官员移到近处。今年一半地税百姓不出。每一个陵墓取附近的六个乡供应陵墓。内外官员三品以上加爵一等，四品以下赐加一级，五品以上清官父母去世者，依照等级赐给官职及封邑称号。十二月十五日，驾到温泉宫，九日，在渭水边打猎。十六日，从温泉宫回宫。这年冬天无雪。

十八年(730)春正月六日，黄门侍郎裴光庭为侍中，依旧兼任御史大夫。左丞相张说加开府仪同三司。二十一日，皇上驾到薛王业之住宅，即日回宫。二月十一日，下大雪，不久打雷，宫中左飞龙马厩火灾。三月七日，改定了州县上中下户口的数目，依旧给予京官按官品等级分给的禄米田。夏四月一日，建筑京城外郭城墙，计十个月完工。八日，皇上驾到宁亲公主府第，当日便回宫。十一日，裴光庭兼任吏部尚书。这年春天，命令侍臣及百官每十天休息的时候寻找风景名胜欢宴，仍然赐钱，命令有关部门供给帷帐做好饭菜。十三日，侍臣以下官员在春明门外宁王宪的园林池塘欢宴，皇上登上花萼楼邀请百官回马，让他们坐下饮酒，轮流起舞，颁赐财物各有差别等级。五月，契丹衙官可突干杀其主子李召固，率领部落投降突厥，奚部落也随他在西边叛乱。奚王李鲁苏前来投奔。李召固之妻东华公主陈氏及李鲁苏妻东光公主韦氏都投奔平卢军。皇上诏命幽州长史赵含章率领军队讨伐他们。六月七日，命左右丞相、尚书及中书门下五品以上官员，举荐才干能担任边疆重任及刺史的人。二十三日，命单于大都护、忠王浚为河北道行军元帅，御史大夫李朝隐、京兆尹裴亻由先为副，率领十八个总管讨伐契丹和奚，讨伐之事最终取消。二十九日，东都氵廛水洛水猛涨，冲坏天津、永济二桥及提象门外兵器库房，损坏民房一千多家。闰六月一日，分幽州而设立蓟州。六日，命范安及、韩朝宗到氵廛水、洛水水源疏导挖决，设置闸门以控制水势、八日，礼部上奏请求在千秋节时休假三日，让乡村里巷百姓集会庆祝，并在千秋节先在白帝赛舟，祭祀田祖神农以庆丰收，然后坐饮宴会，皇上采纳了礼部上奏。秋七月二十八日，驾到宁王宪之住宅，当日便回宫。八月五日，皇上驾到花萼楼，因为千秋节百官献宝祝贺，赐四品以上官员金镜、珠囊、缣采，赐给五品以下官员五匹绸缎都有等级区别。皇上赋八韵诗，又写了秋景诗。二十九日，皇上驾到永宁公主府第，当日便还宫。冬十月，吐蕃派遣大臣名悉猎献土特产请求归降，朝廷同意了。九日，皇上驾到岐州之凤泉汤。二十二日，皇上从凤泉汤归来。十一月十七日，皇上驾到新丰之温泉宫。十二月八日，丰州刺史袁振犯妖言惑众之罪下狱而死。二十八日，尚书左丞相、燕国公张说去世。这年，百官及华州父老累次上表请求奉上尊号内请加“圣文“两字，并且筑坛祭祀西岳，皇上不允许。

十九年(731)春正月十三日，开府仪同三司、霍国公王毛仲贬为襄州别驾，半路被皇上赐他自尽，党羽被贬斥者十多人。二十二日，派鸿胪卿崔琳入吐蕃回访。二十七日，皇上在兴庆宫龙池耕作。三十日，禁止采捕鲤鱼。天下各州各府春秋二时祭祀土地神以及陈设酒祭祀先圣先师，停止用猪、牛、羊，只用酒宴欢庆，永为常法。三月一日，崔琳出使到吐蕃。夏四月四日，在京城设置礼部。十八日，令两京及天下各州设置太公尚父庙，以功臣张良配祭于庙，在春秋两季第二个月前五日祭祀。五月十五日，五岳各设置老君庙。六月八日，大风拔起树木。秋八月五日，天下死罪囚降为流放，徒刑以下罪囚都加以宽恕。九月二十五日，吐蕃派遣他的国相论尚他石聿前来来朝见。冬十月二十一日，皇上驾到东都。十一月十一日，皇上从东都回来。十九日，太子少傅源乾曜去世。十二月，辒州都督张审素因为劫持制使监察御史杨汪而伏法。这年冬天，疏通宫苑内洛水，六十余天而水退走。二十三日，裴光庭奉上《瑶山往则》、《维城前轨》各一卷，皇上命令赐给太子、诸王各一本。

二十年(732)春正月十一日，以礼部尚书、信安王..率兵讨伐契丹。十三日，皇上驾到长芬公主府第；二十一日，驾到薛王业府第；都是即日回宫。三月信安王..与幽州长史赵含章大破奚、契丹在幽州之北山。夏四月三日，在上阳东州欢宴百官，赐给喝醉酒的官员床褥，用轿子抬归家，轿子在路上一个接一个。二十一日，改建天津桥，毁掉皇津桥，合为一个桥。五月一日，寒食节扫墓，应编入五礼，永为常法。九日，金仙长公主去世。二十六日，信安王献奚、契丹俘虏，皇上到应天门受俘。六月六日，单于大都护、河北东道行军元帅、忠王浚加授司徒，仍然任大都护。副大使信安王..加授开府仪同三司。十九日，幽州长史赵含章犯了盗用库藏财物之罪，左监门员外将军杨元方接受了赵含章赠送的银两，都在朝堂判为杖刑，流放襄州，都在半路赐死。这月，皇上派遣范安及在长安扩建花萼楼，建筑夹城直到芙蓉园。秋七月二十七日，驾到宁王宪府，即日还宫。八月一日，有日蚀。九日，户部尚书王腢去世。九月五日，中书令萧嵩等人奉上《开元新礼》一百五十卷，诏命所管部门施行使用。渤海....入侵登州，杀刺史韦俊，皇上命左领军将军盖福顺发兵讨伐。冬十月十六日，皇上命令巡行所到之处，有贤才而名声没有显达的人应举荐他们。仍然令中书省门下省整顿清理囚徒。二十一日，皇上到潞州之飞龙宫，免税三年，军队所募兵士先前差遣还没出发者，命令他们改从其他州出发。十一月二日，皇上到北都。十四日，由于特殊情况而赦免太原免税三年。十二月一日，在月隹上祭祀土地神，大赦天下，降职官员衡量情况改移到近处。内外文武官员加一级，开元功臣佩服饰全部给予紫色和大红色。聚会宴饮三天。十二月三日，皇上到京师。这年户部统计全国有七百八十六万一千二百三十六户，人口有四千五百四十三万一千二百六十五人。

二十一年(733)春正月一日，诏令士子和庶民每家收藏《老子》一本，每年科举每个人酌量减少《尚书》、《论语》两条策问，增加《老子》策问。六日，迁移肃明皇后神主到太庙去附祭，毁掉仪坤庙。十八日，皇上驾到温泉宫。二十日，命工部尚书李嵩出使到吐蕃。二十四日，皇上从温泉宫回来。三月七日，侍中裴光庭去世。十六日，尚书右丞韩休为黄门侍郎、同中书门下平章事。闰三月，幽州道副总管郭英杰等讨伐契丹，在都山之下被契丹打败，郭英杰战死。夏四月二十一日，因久旱，命太子少保陆象先、户尚书杜暹等七人往各道安抚救济，又命令他们升降官吏，整顿清理囚徒。四月一日，宁王宪为太尉，薛王业为司徒，庆王潭为太子太师，忠王浚为开府仪同三司，棣王洽为太子少傅，鄂王涓为太子太保。五月十八日，皇太子娶妃薛氏。诏命天下死罪降为流放，流放以下罪囚释放。在京的文武官员赐给勋位各升一等。秋七月一日，有日蚀。九月十八日，封皇子溢为济王，沔为信王，氵此为义王，氵崔为陈王，澄为丰王，氵惠为恒王，語为凉王，滔为深王。冬十月十七日，驾到温泉宫。十一月二十五日，尚书右丞相宋王景因年老请求辞职，同意了他的请求。十二月十四日，兵部尚书、徐国公萧嵩为尚书右丞相，黄门侍郎韩休为兵部尚书，都罢免知政事。京兆尹裴耀卿为黄门侍郎，前中书侍郎张九龄起用恢复旧官职，都担任同中书门下平章事。这年，关中长期下雨危害庄稼，京师发生荒年，皇上诏命拿出太仓之米二万石来供给。

二十二年(734)春正月一日，诏令古代圣贤皇帝英明君主，五岳四渎四海四镇祭祀用猪、牛、羊，其余都以聚饮酒宴来祭祀。六日，驾幸东都。八日，太府卿严挺之、户部侍郎裴宽到河南安抚救济。二十二日，怀、卫、邢、相等州缺粮，派中书舍人裴敦复巡访慰问，酌情给予种子。二十六日，皇上到东都。二月十日，秦州地震，官署衙门及百姓住宅完全崩塌破坏，压死官吏以下百姓四十多人，殷殷震动之声，仍然连续不止。命令尚书右丞相萧嵩前往祭祀山川，并派使者慰问抚恤。压死之家免税一年，一家有死亡三人以上者，免税二年。十九日，开始设置十道采访处置使。征召恒州张果先生，授予银青光禄大夫，号曰通玄先生。三月，没收京兆商人任令方资财六十多万贯。二十一日，想命令不必禁止私人铸造钱，让公卿百官详细商议可还是不可。众人议论认为不可，于是废止了这种想法。四月四日，伊西、北庭暂且依照旧制成为节制一方的藩镇。废除太庙署，以太常寺供奉宗庙。十四日，诏命京都被监禁囚徒，令中书省、门下省及留守审查核实降低罪名，天下各州委任刺史执行。十六日，眉州鼎皇山下江水中得到了宝鼎。二十三日，北庭都护刘涣谋反，外以死刑。五月二十八日，黄门侍郎裴耀卿为侍中，中书侍郎张九龄为中书令，黄门侍郎李林甫为礼部尚书，同中书门下平章事。关中大风拔起树木，同州尤其严重。这年夏天，皇上亲自在宫苑中种麦，率领皇太子以下的臣属亲自收获，对太子等人道：“要用这些收获的麦子奉宗庙，因此亲自耕种，也想让你们众人知道稼穑之艰难。”因而将麦分赐给侍臣，对他们说“：每年令人巡视检查庄稼，所答对大多不符实际，所以亲自种植来观看成效；再说《春秋》上写着麦禾之事，难道不是古人看重吗？”六月六日，派遣左金吾将军李亻全在赤岭与吐蕃分界立碑。七月十日，司徒、薛王业去世，追加谥号为惠宣太子。二十五日，派中书令张九龄任河南开稻田使。八月，在此以前皇上驾到东都，派侍中裴耀卿任江淮、河南转运使、河口设置运输场。十四日，在运输场东设置河阴县。又派张九龄在许、豫、陈、亳等州设置水田屯田。九月十四日，改饶乐都督府为奉诚都督府。二十三日，转移登州平海军到海口安置。冬十月十七日，试用司农卿陈思问因为贪污营私流放到氵襄州。十二月一日，有日蚀。十八日，幽州长史张守王圭发兵讨伐契丹，在阵上斩契丹王屈烈及其大臣可突干，将首级传到东都，其余反叛的奚国人都散乱逃跑到山谷中去。于是立他们的酋长李过折为契丹王。这年，突厥毗伽可汗死。禁绝京城乞丐。

二十三年(735)春二月十三日，皇上亲自耕种籍田。大赦天下。京城文武官员及朝集采访使三品以下加一爵，四品以下加一级，外官勋位升一等。那些才干有称霸称王的韬略、学问能推求到自然人事、以及能胜任将帅州牧县宰者，令五品以上清官及刺史各举荐一人。辞官的人量才给予改职，仍依先前辞官。赐宴聚饮三天。三月十一日，殿中侍御史杨万顷被仇人所杀。夏五月二十三日，嫡长子请求带月俸在兴庆宫建龙池，奉上圣德颂。秋七月二十三日，皇太子改名为瑛，庆王直以下十四个王都改名。又封皇子笿为义王，王圭为陈王，珙为丰王，琪为恒王，王睿为凉王，王敬为汴王。荣王琬以下皇子都成立府署，设置官属，各食实封二千户。八月五日，诏命老而无妻、老而无夫、幼而无父，老而无子之人，免除今年地税的一半，江淮以南有遭水灾之处，本道派使者救济。二十五日，移泗州靠近临淮县安置。冬十月二十九日，改伊西、北庭都护隶属四镇节制调度。突骑施入侵北庭及安西拨换城。十一月一日，有日蚀。十二月，新罗派使者朝拜贡献。

二十四年(736)春正月，吐蕃派使者贡献土特产。北庭都护盖嘉运率兵攻打突骑施，打败了他们。三月十五日，才开始改变考功司负责科举，派礼部侍郎主持科举。五月二十七日，京兆醴泉妖人刘志诚率兵叛乱，将奔向京师。咸阳官吏烧便桥拦断了他们奔向京城的道路，不久，叛军四散逃跑，京兆府全部将其捉住斩首。这年夏天特别热，道路上有渴死的人。秋七月二十三日，太子太保陆象先去世。二十四日，李林甫任兵部尚书，依旧任知政事。八月二十八日，深王滔去世。冬十月二日，车驾从东都出发，回到西京。十八日，到华州，因特殊情况而赦免行在所监禁的囚徒。十一月二日，皇上从东都返回。二十七日，侍中裴耀卿为尚书左丞相，中书令张九龄为尚书右丞相，都罢免知政事。兵部尚书李林甫兼任中书令，殿中监牛仙客为兵部尚书、同中书门下三品。尚书右丞相萧嵩为太子太师，工部尚书韩休为太子太保。十二月三日，太子太师、庆王琮为司徒。二十一日，牛仙客主持门下省工作。

上一篇：本纪·卷七

下一篇：本纪·卷九

全   文：旧唐书

