---
---
---
title: ○孔巢父从子戡戣戢
---

许孟容中元膺刘栖楚张宿熊望柏耆

孔巢父，冀州人，字弱翁。父如珪，海州司户参军，以巢父赠工部郎中。巢父早勤文史，少时与韩准、裴政、李白、张叔明、陶沔隐于徂来山，时号“竹溪六逸”。永王璘起兵江淮，闻其贤，以从事辟之。巢父知其必败，侧身潜遁，由是知名。

广德中，李季卿为江淮宣抚使，荐巢父，授左卫兵曹参军。大历初，泽潞节度使李抱玉奏为宾幕，累授监察御史，转殿中、检校库部员外郎，出授归州刺史。建中初，泾原节度留后孟皞表巢父试秘书少监，兼御史中丞、行军司马。寻拜汾州刺史，入为谏议大夫，出为潭州刺史、湖南观察使。未行，会普王为荆襄副元帅，以巢父为元帅府行军司马，兼御史大夫。

寻属泾师之难，从德宗幸奉天，迁给事中、河中陕华等州招讨使。累献破贼之谋，德宗甚赏之。寻兼御史大夫，充魏博宣慰使。巢父博辩多智，对田悦之众，陈逆顺利害君臣之道，士众欣悚喜抃，曰：“不图今日复睹王化！”及就宴，悦酒酣，自矜其骑射之艺、拳勇之略，因曰：“若蒙见用，无坚不摧。”巢父谓之曰：“若如公言而不早归国者，但为一好贼耳。”悦曰：“为贼既曰好贼，为臣当作功臣。”巢父曰：“国方有虞，待子而息。”悦起谢焉。悦背叛日久，其下厌乱，且喜巢父之至。数日，田承嗣之子绪以失职怨望，因人心之摇动，遂构谋杀悦，而与大将邢曹俊等禀命于巢父。巢父因其众意，令田绪权知军务，以纾其难。

兴元元年，李怀光拥兵河中。七月，复以巢父兼御史大夫，充宣慰使。既传诏旨，怀光以巢父尝使魏博，田悦死于帐下，恐祸及。又朔方蕃浑之众数千，皆在行列，颇骄悖不肃。闻罢怀光兵权，时怀光素服待命，巢父不止之。众咸忿恚，咄嗟曰：“太尉尽无官矣！”方宣诏，喧噪，怀光亦不禁止，巢父、守盈并遇害。上闻之震悼，赠尚书左仆射，仍诏收河中日备礼葬祭。赐其家布帛米粟甚厚，仍授子正员官。从子戡、戣、戢。

戡，巢父兄岑父之子。方严有家法，重然诺，尚忠义。卢从史镇泽潞，辟为书记。从史浸骄，与王承宗、田绪阴相连结，欲效河朔事以固其位。戡每秉笔至不轨之言，极谏以为不可，从史怒戡，岁余，谢病归洛阳。李吉甫镇扬州，召为宾佐。从史知之，上疏论列，请行贬逐。宪宗不得已，授卫尉丞，分司洛阳。初，贞元中籓帅诬奏从事者，皆不验理，便行降黜。及戡诏下，给事中吕元膺执之，上令中使慰喻元膺，制书方下。戡不调而卒，赠驾部员外郎。

戣，字君严。登进士第，郑滑节度使卢群辟为从事。群卒，命戣权掌留务，监军使以气凌之，戣无所屈降。入为侍御史，累转尚书郎。元和初，改谏议大夫，侃然忠谠，有谏臣体。上疏论时政四条，帝意嘉纳。

六年十月，内官刘希光受将军孙璹赂二十万贯，以求方镇。事败，赐希光死。时吐突承璀以出军无功，谏官论列，坐希光事出为淮南监军使。太子通事舍人李涉知上待承璀意未衰，欲投匦上疏，论承璀有功，希光无事，久委心腹，不宜遽弃。戣为匦使，得涉副章，不受，面诘责之。涉乃进疏于光顺门。戣极论其与中官交结，言甚激切。诏贬涉为陕州司仓。幸臣闻之侧目，人为危之。

戣高步公卿间，以方严见惮。俄兼太子侍读，迁吏部侍郎，转左丞。

九年，信州刺史李位为州将韦岳谗谮于本使监军高重谦，言位结聚术士，以图不轨。追位至京师，鞫于禁中。戣奏曰：“刺史得罪，合归法司按问，不合劾于内仗。”乃出付御史台。戣与三司讯鞫，得其状。位好黄老道，时修斋箓，与山人王恭合炼药物，别无逆状。以岳诬告，决杀。贬位建州司马。时非戣论谏，罪在不测，人士称之。愈为中官所恶，寻出为华州刺史、潼关防御等使。入为大理卿，改国子祭酒。

十二年，岭南节度使崔咏卒，三军请帅，宰相奏拟皆不称旨。因入对，上谓裴度曰：“尝有上疏论南海进蚶菜者，词甚忠正，此人何在，卿第求之。”度退访之。或曰祭酒孔戣尝论此事，度征疏进之。即日授广州刺史，兼御史大夫、岭南节度使。

戣刚正清俭，在南海，请刺史俸料之外，绝其取索。先是帅南海者，京师权要多托买南人为奴婢，戣不受托。至郡，禁绝卖女口。先是准诏祷南海神，多令从事代祠。戣每受诏，自犯风波而往。韩愈在潮州，作诗以美之。时桂管经略使杨旻、桂仲武、裴行立等骚动生蛮，以求功伐，遂至岭表累岁用兵。唯戣以清俭为理，不务邀功，交、广大理。

穆宗即位，召为吏部侍郎。长庆中，或告戣在南海时家人受赂，上不之责，改右散骑常侍。二年，转尚书左丞。累请老，诏以礼部尚书致仕，优诏褒美。仍令所司岁致羊酒，如汉礼征士故事。长庆四年正月卒，时年七十三。

子遵孺、温裕，皆登进士第。大中已后，迭居显职。温裕位京兆尹、天平军节度使。遵孺子纬，自有传。

戢，字方举，戣母弟也。以季父巢父死难，德宗嘉其忠，诏与一子正员官，因授戢修武尉。以长兄戡未仕，固乞回授。举明经登第，判入高等，授秘书省校书郎、阳翟尉，入拜监察御史，转殿中，分司东都。时昭义节度判官徐玟，以狡慝助成从史之恶。从史既得罪，孟元阳为昭义节度，复欲用玟为宾佐，戢遂牒泽潞收玟以俟命，然后列状上闻，竟流玟播州。转侍御史、库部员外郎。

初，泾师之乱，硃泚署彭偃为舍人。至是偃子充符为鄜坊从事，或荐其才，执事者召至京师。戢谓京兆尹裴武曰：“硃泚为伪诏，指斥乘舆，皆彭偃之词也。悖逆之子，不能鸟窜兽伏，乃违道以干誉，子盍效季孙行父之逐莒仆，以勉事君者。”武即日逐充符。

迁京兆尹，出为汝州刺史、大理卿。出为潭州刺史、湖南观察使。时兄戣为岭南，兄弟皆居节镇，朝野荣之。入为右散骑常侍，拜京兆尹。时累月亢旱，深轸圣情。戢自祷雨于曲池，是夕大雨。文宗甚悦，诏兼御史大夫。大和三年正月卒，赠工部尚书。

子温业，登进士第。大中后，历位通显。温业子晦。

许孟容，字公范，京兆长安人也。父鸣谦，究通《易象》，官至抚州刺史，赠礼部尚书。孟容少以文词知名，举进士甲科，后究《王氏易》登科，授秘书省校书郎。赵赞为荆、襄等道黜陟使，表为判官。贞元初，徐州节度使张建封辟为从事，四迁侍御史。李纳屯兵境上，扬言入寇。建封遣将吏数辈告谕，不听。于是遣孟容单车诣纳，为陈逆顺祸福之计。纳即日发使追兵，因请修好。遂表孟容为濠州刺史。无几，德宗知其才，征为礼部员外郎。

有公主之子，请补弘文、崇文馆诸生，孟容举令式不许。主诉于上，命中使问状。孟容执奏，竟得迁本曹郎中。德宗降诞日，御麟德殿，命孟容等登座，与释、老之徒讲论。十四年，转兵部郎中。未满岁，迁给事中。

十七年夏，好畤县风雹伤麦，上命品官覆视，不实，诏罚京兆尹顾少连已下。敕出，孟容执奏曰：“府县上事不实，罪止夺俸停官，其于弘宥，已是殊泽。但陛下使品官覆视后，更择宪官一人，再令验察，覆视转审，隐欺益明。事宜观听，法归纲纪。臣受官中谢日，伏请诏敕有须详议者，则乞停留晷刻，得以奏陈。此敕既非急，宣可以少驻。”诏虽不许，公议是之。

十八年，浙江东道观察使裴肃卒，以摄副使齐总为衢州刺史。时总为肃剥下进奉以希恩，遽授大郡，物议喧然。诏出，孟容执奏曰：“陛下比者以兵戎之地，或有不获已超授者。今衢州无他虞，齐总无殊绩，忽此超授，群情惊骇。总是浙东判官，今诏敕称权知留后，摄都团练副使，向来无此敕命。便用此诏，尤恐不可。若总必有可录，陛下须要酬劳，即明书课最，超一两资与改。今举朝之人，不知总之功能，衢州浙东大郡，总自大理评事兼监察御史授之，使遐迩不甘，凶恶腾口。如臣言不切，乞陛下暂停此诏，密使人听察，必贺圣朝无私。今齐总诏谨随状封进。”寻有谏官论列，乃留中不下。德宗召孟容对于延英，谕之曰：“使百执事皆如卿，朕何忧也。”自给事中袁高论卢杞后，未尝有可否，及闻孟容之奏，四方皆感上之听纳，嘉孟容之当官。

十九年夏旱，孟容上疏曰：

臣伏闻陛下数月已来，斋居损膳，为兆庶心疲，又敕有司，走于群望，牲于百神，而密云不雨，首种未入。岂觞醪有阙，祈祝非诚，为阴阳适然，丰歉前定，何圣意精至，甘泽未答也？臣历观自古天人交感事，未有不由百姓利病之急者、切者，邦家教令之大者、远者。京师是万国所会，强干弱枝，自古通规。其一年税钱及地租，出入一百万贯。臣伏冀陛下即日下令，全放免之；其次，三分放二。且使旱涸之际，免更流亡。若播种无望，征敛如旧，则必愁怨迁徙，不顾坟墓矣。臣愚以为德音一发，膏泽立应，变灾为福，期在斯须。户部所收掌钱，非度支岁计，本防缓急别用。今此炎旱，直支一百余万贯，代京兆百姓一年差科，实陛下巍巍睿谋，天下鼓舞歌扬者也。复更省察庶政之中，有流移征防，当还而未还者，徒役禁锢，当释而未释者，逋悬馈送，当免而未免者，沉滞郁抑，当伸而未伸者，有一于此，则特降明命，令有司条列，三日内闻奏。其当还、当释、当免、当伸者，下诏之日，所在即时施行。臣愚以为如此而神不监，岁不稔，古未之有。

事虽不行，物议嘉之。贞元末，坐裴延龄、李齐运等谗谤流贬者，动十数年不量移，故因旱歉，孟容奏此以讽。然终贞元世，罕有迁移者。

孟容以讽谕太切，改太常少卿。元和初，迁刑部侍郎、尚书右丞。四年，拜京兆尹，赐紫。神策吏李昱假贷长安富人钱八千贯，满三岁不偿。孟容遣吏收捕械系，克日命还之，曰：“不及期当死。”自兴元已后，禁军有功，又中贵之尤有渥恩者，方得护军。故军士日益纵横，府县不能制。孟容刚正不惧，以法绳之，一军尽惊，冤诉于上。立命中使宣旨，令送本军，孟容系之不遣。中使再至，乃执奏曰：“臣诚知不奉诏当诛，然臣职司辇毂，合为陛下弹抑豪强。钱未尽输，昱不可得。”上以其守正，许之。自此豪右敛迹，威望大震。改兵部侍郎。俄以本官权知礼部贡举，颇抑浮华，选择才艺。出为河南尹，亦有威名。俄知礼部选事，征拜吏部侍郎。

会十年六月，盗杀宰相武元衡，并伤议臣裴度。时淮夷逆命，凶威方炽，王师问罪，未有成功。言事者继上章疏请罢兵。是时盗贼窃发，人情甚惑，独孟容诣中书雪涕而言曰：“昔汉廷有一汲黯，奸臣尚为寝谋。今主上英明，朝廷未有过失，而狂贼敢尔无状，宁谓国无人乎？然转祸为福，此其时也。莫若上闻，起裴中丞为相，令主兵柄，大索贼党，穷其奸源。”后数日，度果为相，而下诏行诛。时孟容议论人物，有大臣风彩。由太常卿为尚书左丞，奉诏宣慰汴宋陈许河阳行营诸军，俄拜东都留守。元和十三年四月卒，年七十六，赠太子少保，谥曰宪。

孟容方劲，富有文学。其折衷礼法，考详训典，甚坚正，论者称焉。而又好推毂，乐善拔士，士多归之。

吕元膺，字景夫，郓州东平人。曾祖绍宗，右拾遗。祖霈，殿中侍御史。父长卿，右卫仓曹参军，以元膺赠秘书监。

元膺质度瑰伟，有公侯之器。建中初，策贤良对问第，授同州安邑尉。同州刺史侯鐈闻其名，辟为长春宫判官。属浦贼侵轶，鐈失所，元膺遂潜迹不务进取。

贞元初，论惟明节制渭北，延在宾席，自是名达于朝廷。惟明卒，王栖曜代领其镇。德宗俾栖曜留署使职，咨以军政。累转殿中侍御史，征入，真拜本官，转侍御史。丁继母忧，服阕，除右司员外郎。出为蕲州刺史，颇着恩信。尝岁终阅郡狱囚，囚有自告者曰：“某有父母在，明日元正不得相见。”因泣下。元膺悯焉，尽脱其械纵之，与为期。守吏曰：“贼不可纵。”元膺曰：“吾以忠信待之。”及期，无后到者。由是群盗感义，相引而去。

元和初，征拜右司郎中、兼侍御史，知杂事，迁谏议大夫、给事中。规谏驳议，大举其职。及镇州王承宗之叛，宪宗将以吐突丞璀为招讨处置使。元膺与给事中穆质、孟简，兵部侍郎许孟容等八人抗论不可，且曰：“承璀虽贵宠，然内臣也。若为帅总兵，恐不为诸将所伏。”指谕明切，宪宗纳之，为改使号，然犹专戎柄，无功而还。出为同州刺史，及中谢，上问时政得失，元膺论奏，辞气激切，上嘉之。翌日谓宰相曰：“元膺有谠言直气，宜留在左右，使言得失，卿等以为何如？”李籓、裴垍贺曰：“陛下纳谏，超冠百王，乃宗社无疆之休。臣等不能广求端士，又不能数进忠言，孤负圣心，合当罪戾。请留元膺给事左右。”寻兼皇太子侍读，赐以金紫。

寻拜御史中丞。未几，除鄂岳观察使，入为尚书左丞。度支使潘孟阳与太府卿王遂迭相奏论，孟阳除散骑常侍，遂为邓州刺史，皆假以美词。元膺封还诏书，请明示枉直。江西观察使裴堪奏虔州刺史李将顺赃状，朝廷不覆按，遽贬将顺道州司户。元膺曰：“廉使奏刺史赃罪，不覆检即谪去，纵堪之词足信，亦不可为天下法。”又封诏书，请发御史按问，宰臣不能夺。代权德舆为东都留守、检校工部尚书、兼御史大夫、都畿防御使。旧例，留守赐旗甲，与方镇同。及元膺受任不赐，朝论以淮西用兵，特用元膺守洛，不宜削其仪制，以沮威望，谏官论列，援华、汝、寿三州例。上曰：“此数处并宜不赐。”留守不赐旗甲，自元膺始。

十年七月，郓州李师道留邸伏甲谋乱。初，师道于东都置邸院，兵谍杂以往来，吏不敢辨。因吴元济北犯，郊畿多警，防御兵尽戍伊阙。师道伏甲百余于邸院，将焚宫室而肆杀掠。已烹牛飨众，明日将出。会小将李再兴告变，元膺追兵伊阙，围之，半月无敢进攻者。防御判官王茂元杀一人而后进。或有毁其墉而入者，贼众突出，围兵奔骇。贼乃团结，以其孥偕行。出长夏门，转掠郊墅，夺牛马，东济伊水，望山而去。元膺诫境上兵重购以捕之。数月，有山棚卖鹿于市。贼过，山棚乃召集其党，引官兵围于谷中，尽获之。穷理其魁，乃中岳寺僧圆净，年八十余，尝为史思明将，伟悍过人。初执之，使折其胫，锤之不折。圆净骂曰：“脚犹不解折，乃称健儿乎！”自置其足教折之。临刑叹曰：“误我事，不得使洛城流血！”死者凡数十人。留守防御将二人，都亭驿卒五人，甘水驿卒三人，皆潜受其职署而为之耳目，自始谋及将败无知者。初，师道多买田于伊阙、陆浑之间，凡十余处，故以舍山棚而衣食之。有訾嘉珍、门察者，潜部分之，以属圆净。以师道钱千万伪理佛寺，期以嘉珍窃发时举火于山中，集二县山棚人作乱。及穷按之，嘉珍、门察皆称害武元衡者。元膺以闻，送之上都，赏告变人杨进、李再兴锦彩三百匹、宅一区，授之郎将。无膺因请募山河子弟以卫宫城，从之。盗发之日，都城震恐，留守兵寡弱，不可倚，而元膺坐皇城门，指使部分，气意自若，以故居人帖然。

数年，改河中尹，充河中节度等使。时方镇多事姑息，元膺独以坚正自处，监军使洎往来中贵，无不敬惮。入拜吏部侍郎，因疾固让，改太子宾客。元和十五年二月卒，年七十二，赠吏部尚书。

元膺学识深远，处事得体，正色立朝，有台辅之望。初游京师时，故相齐映谓人曰：“吾不及识娄、郝，殆斯人之类乎！”其业官行己，始终无缺云。

刘栖楚，出于寒微，为吏镇州，王承宗甚奇之。后有荐于李逢吉，自邓掾擢为拾遗。性果敢。逢吉以为鹰犬之用，欲中伤裴度及杀李绅。

敬宗即位，畋游稍多，坐朝常晚。栖楚出班，以额叩龙墀出血，苦谏曰：“臣历观前王，嗣位之初，莫不躬勤庶政，坐以待旦。陛下即位已来，放情嗜寝，乐色忘忧，安卧宫闱，日晏方起。西宫密迩，未过山陵，鼓吹之声，日喧于外。伏以宪宗皇帝、大行皇帝，皆是长君，恪勤庶政，四方犹有叛乱。陛下运当少主，即位未几，恶德布闻，臣虑福祚之不长也。臣忝谏官，致陛下有此，请碎首以谢！”遂以额叩龙墀，久之不已。宰臣李逢吉出位宣曰：“刘栖楚休叩头，候诏旨。”栖楚捧首而起，因更陈论，磕头见血。上为之动容，以袖连挥令出。栖楚又云：“不可臣奏，臣即碎首死。”中书侍郎牛僧孺复宣示而出，敬宗为之动容。

无何，迁起居郎，至谏议。俄又宣授刑部侍郎。丞郎宣授，未之有也。改京兆尹，摧抑豪右，甚有钩距，人多比之于西汉赵广汉者。后恃权宠，常以词气凌宰相韦处厚，遂出为桂州观察使。逾年，卒于任，时大和元年九月。

张宿者，布衣诸生也。宪宗为广陵王时，因军使张茂宗荐达，出入邸第。及上在东宫，宿时入谒，辩谲敢言。洎监抚之际，骤承顾擢，授左拾遗。以旧恩数召对禁中，机事不密，贬郴州郴县丞。十余年征入，历赞善大夫、左补阙、比部员外郎。宰相李逢吉恶之，数于上前言其狡谲，不可保信，乃用为濠州刺史。制下，宿自理乞留，乃追制。上欲以为谏议大夫，逢吉奏曰：“谏议职重，当以能可否朝政者为之。宿细人，不足以污贤者位。陛下必须用宿，请先去臣即可。”上不悦。又逢吉与裴度是非不同，上方委度讨伐，乃出逢吉为剑南东川节度。乃用宿权知谏议大夫，俄而内使宣授。

初，宰相崔群、王涯奏曰：“谏议大夫前时亦有拔自山林、起于卒伍者，其例则少，用皆有由。或道义彰明，不求闻达；或山林卓异，出于群萃。以此选求，是惬公议。或事迹未着，恩由一时，虽有例超升，即时议未允。宿本非文辞入用，望实稍轻。骤加不次之荣，翻恐以身为累。臣等所以累有论谏，依资且与郎中，事冀适中，非于此人情有厚薄，请授职方郎中。”上命如初，群等乃请权知，寻又宣援。宿怨执政摈己，颇加谗毁。依附皇甫镈等，伤害清正之士，阴事中要，以图进取。

十三年正月，充淄青宣慰使，至东都，暴病卒，于是正人相贺。诏赠秘书监。

熊望者，登进士第。粗有文词，而性憸险。有口辩，往往得游公卿间，率以大言诡意，指抉时政。既由此而得进士第，务进不已。而京兆尹刘栖楚以不次骤居清贯，广树朋党，门庭无昼夜填委不息。望出入栖楚之门，为伺密机，阴佐计画，人无知者。昭愍嬉游之隙，学为歌诗。以翰林学士崇重，不可亵狎，乃议别置东头学士，以备曲宴赋诗，令采卑官才堪任学士者为之。栖楚以望名荐送，事未行而昭愍崩。

文宗即位，韦处厚辅政，大去奸党。既逐栖楚，又诏曰：“孔门高悬百行，由至顺者，其身必荣；朝廷广设众官，践正途者，其道必达。前乡贡进士熊望，因缘薄伎，偷冀亵幸。营居中之密职，扰惑朝经；鼓逼下之嚣声，因依邪隙。及众议波涌，累月不宁；司门验繻，累月至四。考覆谬妄，乃非坦途。朕大启康庄，以端群望，俾示投荒之典，用正向方之流。可漳州司户。”

柏耆者，将军良器之子。素负志略，学纵横家流。会王承宗以常山叛，朝廷厌兵，欲以恩泽抚之。耆于蔡州行营以画干裴度，请以朝旨奉使镇州，乃自处士授左拾遗。既见承宗，以大义陈说。承宗泣下，请质二男，献两郡，由是知名。

元和十年，王承宗归国，移镇滑州，朝廷赐成德军赏钱一百万贯，令谏议大夫郑覃宣慰军人，赏钱未至，浩浩然腾口。穆宗诏耆往谕旨。耆至，令承宗集三军，宣导上旨，众心乃安。转兵部郎中。

太和初，迁谏议大夫。俄而，李同捷叛，两河籓帅加兵沧、德，宿师于野连年。同捷穷蹙求降。耆既宣谕讫，与节度使李祐谋。耆乃帅数百骑入沧州，取同捷赴京。沧、德平。诸将害耆邀功，争上表论列。文宗不获已，贬循州司户判官，沈亚之贬虔州南康尉。内官马国亮又奏耆于同捷处取婢九人，再命长流爱州，寻赐死。

史臣曰：人臣事君，犯颜匡政，不避死亡之诛。议者以为徇名，臣恶其讦也。如许京兆之劾军吏，吕尚书之封诏书，词义可观，耸动人听，以为沽激，伤善何多！而栖楚、张宿之徒，鹰犬下材，为人鸣吠，诚可丑也。柏耆恃纵横之算，欲俯拾卿相，忘身蹈利，旋踵而诛，宜哉！巢父使不辱命，志在致君，遭罹丧乱，竟陷虎吻。而戣、戢诸子，世载忠贞，大中之后，郁为昌族。为善之利，岂虚言哉！

赞曰：君子重义，小人殉利。巢殒耆诛，其道即异。许、吕封驳，照耀黄扉。死而可作，吾谁与归？

关键词：旧唐书,列传

解释翻译[挑错/完善]

许孟容字公范，京兆长安人。父许鸣谦，研究通晓《易象》，官至抚州刺史，死后追赠礼部尚书。许孟容年少时即以文章著称，应试进士甲科，之后研究《王氏易》，登科后授秘书省校书郎。当时赵赞任荆州、襄州等道黜陟使，推荐许孟容为判官。贞元初，被徐州节度使张建封召为从事，四度升任侍御史。李纳屯兵徐州边境，扬言将进犯。张建封数次派人前去劝止，李纳不听。于是派许孟容单车往见李纳，对他陈说叛逆招祸、归顺得福的道理，李纳当天便派专使追回人马，乘势请求同朝廷和好。这以后张建封便推荐许孟容为濠州刺史。没多久，德宗皇帝闻知许孟容的才干，召为礼部员外郎。

有一公主之子，请求补弘文馆、崇文馆诸生，许孟容坚持原则不应允。公主向皇上告状，皇上命太监查问情况。许孟容据理禀奏终于得胜。升任礼部郎中。德宗寿诞日，驾幸麟德殿，命许孟容等登殿侍坐，与一班佛、老之徒讲经论学。贞元十四年(798)，调任兵部郎中。未及一年，调任给事中。贞元十七年(801)夏，好..县风雹毁伤麦田，皇上命品官前往复查，结果并非真实，便下诏处罚京兆尹顾少连以下所有官员。诏令写出，许孟容禀奏道：“府县上奏之事不实，惩罚止于削夺俸禄罢免职务，就圣上宽赦而言，已属特别恩典。但陛下派品官复查后，宜另选御史一人，令再察验，若有隐瞒欺诈愈加清楚。事情应多看多听，执法方合于国家纲纪。臣受官入朝谢恩之日，俯首恳请：诏书敕令中如有须详加计议的，则乞请停留片刻，使臣下有机会陈奏。此敕令既非急于宣布，可以稍留几日勿发。”皇上虽未应允，群臣却认为许孟容言之有理。贞元十八年(802)，浙江东道观察使裴肃去世，朝廷让代理副使齐总为衢州刺史。前时齐总为裴肃盘剥治下百姓向朝廷进奏以图恩宠，现在果然得授大郡刺史，舆论哗然。诏书写出，许孟容谏奏道：“陛下近来对于军事要地官员，偶尔有未建功而破例提拔的。现在衢州没别的忧患，齐总也无大的功绩，忽然破格提升，官员们人人震惊。齐总不过浙东道一名判官，现在诏令授他代理留后，兼任都团练副使，向来没有这样的敕命。颁发这一诏令，恐怕不太妥当。倘若齐总有必须超常录用的功绩，陛下定要酬劳他，就应写明考课优异，超一两级改授即可。现在满朝官员，不知齐总有什么功绩或才干，衢州是浙东大郡，齐总以大理评事兼监察御史官职得授衢州刺史，必使远近官吏心中不服，乃至恶言出口。假如臣之言不当谴责，恳请陛下暂停发此诏，暗中派人听取反映，满朝文武必定赞扬陛下圣明无私。现谨将提升齐总的诏书随臣之奏状缄封进上。”接着又有谏官陈说，于是将提升齐总的诏书留在朝中不再下达。德宗召许孟容在延英殿叙话，对他说：“假使百官都像爱卿一样，我还有什么忧虑呢？”自从给事中袁高谏说卢杞一事之后，没人再对皇上的行为评说可否，等听到许孟容谏奏之事，四方官员皆为皇上能听纳忠言而感动，赞扬许孟容非常称职。

贞元十九年(803)夏旱，许孟容上疏道：

“臣俯首，听说陛下数月以来，斋居减食，为百姓操心竭虑。又命官员奔赴各地，祭祀百神，可仍然密云不雨，麦种未播。难道缺少美酒供奉，祈祷不够虔诚？或是天地安排，丰歉命定？若非如此，为何圣上精诚所至，老天不降甘霖作为回答呢？臣历年研究自古而今上天下民交互感应之事，没有一桩不是与百姓急迫、深切之利害，国家重大、影响深远之政令相关。京师乃万方朝会之地，加强京师削弱地方是自古通行之规。京师一年所收税钱及地租，多达一百万贯左右。臣俯首，恳望陛下即日下令，全部减免；求其次，也要减免三分之二。这样又可使大旱之年，百姓免于流亡。若播种无望，官府依旧征税敛租，那么必使百姓愁怨而迁徙，不恋先人故土。臣之愚见以为，陛下德音一发出，恩泽必有报应，变灾为福，希望就在须臾之间。再说户部所收取掌管的钱财，并非用作计划内开支，本为防备意外之急需。现在遭此大旱，直接支付一百万贯，顶替京兆府百姓一年的租税，实为陛下之绝大谋略，普天下人必定欢欣鼓舞歌颂陛下圣德。且应进一步审查各种政务之中有流放征戍应当回还而未还的，服役囚禁应当释放而未放的，拖欠进献应当免除而未免的，冤屈郁抑应当申雪而未申的，一有发现，就应特别降诏明令，命主管官员书写详实，三日内奏报。那些当还、当放、当免、当申的，下诏之日，所在官署应立即执行。

“臣之愚见，以为如果这样做了而神灵看不到，年景不丰饶，自古未有这种事。”

许孟容奏请之事虽未实行，舆论却称赞他。贞元末，因遭裴延龄、李齐运等谗言毁谤而获罪流放贬谪的官员，常常十数年不宽赦调职，所以借旱灾歉收一事，许孟容上奏委婉地批评。但直到贞元之世结束，也极少有获赦调任的。

许孟容因批评朝政太激烈，改任太常寺少卿。元和初，调任刑部侍郎、尚书右丞。元和四年(809)，官拜京兆尹，赐紫服。神策吏李昱向长安富人借贷八千贯钱，满了三年仍不偿还。许孟容派属吏拘捕他并加上刑具囚禁，限期命他偿还，说：“到限期不还便处死。”自兴元(784)以后，禁军有功或侍从宦官中最受恩宠者，只有他们才能获护军勋位，因此军士日益恣肆横行，府县官员不能制止他们。许孟容刚正不惧，依法制裁他们，禁军中人人惊怕，便向皇上诉冤。皇上立即命太监传旨，命将扣押的军士送还本军，但许孟容仍将他们囚禁而不放还。太监再度前来，许孟容禀奏道：“臣确实知道不遵圣旨该当死罪，但臣在朝廷奉职，理应为陛下抑制豪强。”皇上因他笃守正道，同意了他的做法。此后豪强销声敛迹，许孟容威望大震。后调任兵部侍郎。不久以原职代理礼部贡举，淘汰了一些浮华之人，而选拔了一批多才多艺之士。后出任河南尹，亦有威望和名声。不久任礼部选事，征召回朝，官拜吏部侍郎。

元和十年(815)，盗贼杀害了宰相武元衡，并击伤议臣裴度。当时淮夷叛乱，凶焰正烈，朝廷派兵征讨，未获成功。朝官们相继奏请皇上罢兵。这时盗贼出发，人心十分惶惑，惟独许孟容去到中书省边拭泪边说：“从前汉世朝廷有一位诤臣汲黯，奸臣尚且施行阴谋。现在主上英明，朝廷没有失误，可是狂贼胆敢如此嚣张，难道说国家真是没人了吗？然而转祸为福现在正是时候。不如奏请皇上，起用裴中丞为宰相，让他掌管兵权，大举搜索贼党，断绝祸根。”数日后，裴度果然做了宰相，立即下诏讨伐叛党。当时许孟容评议他人的才德，显示出大臣的风采。后以太常卿职位任尚书左丞，奉诏安抚汴、宋、陈、许及河阳行营诸军，不久官拜东都留守。元和十三年(818)四月许孟容去世，年七十六，追赠太子少保，谥号宪。

许孟容为人正直刚强，博学多识善做文章。他对礼法的说解、对前代经典的考释都很确凿合理，受到人们称赞。许孟容又好助人成事，喜欢结交和选拔贤良之人，因此士人纷纷归附他。

吕元膺字景夫，郓州东平人。曾祖吕绍宗，任右拾遗。祖父吕霈，任殿中侍御史。父吕长卿，任右卫仓曹参军，后来靠了吕元膺得以追赠秘书监。吕元膺品性不凡胸襟宏大，有公卿王侯的气度。建中(780～783)初，参加贤良方正科考试及第，授同州安邑县尉。同州刺史侯钅乔闻知他的名声，召他做长春宫巡官。恰值蒲州盗贼侵袭，侯钅乔失去立身之地，吕元膺也就隐藏踪迹不再追求仕进。

贞元(785～805)初，论惟明任淮北节度使，吕元膺应邀做幕僚，从此名声达于朝廷。论惟明去世，王栖曜代理其职。德宗让王栖曜将吕元膺留在官署任职，参谋军政事务。先后调任殿中侍御史，征召入朝实授此职。又升任侍御史。逢继母去世，服丧期满，授右司员外郎，出任蕲州刺史，颇有施恩重义的好名声。曾于岁末视察监狱，囚犯中有人诉说：“我有父母在，明日正月初一却不能相见。”因而伤心落泪。吕元膺怜悯他们，全都解除刑具让他们回家，约定时间返回监狱。负责看守的狱吏劝道：“贼人不可放纵。”吕元膺说：“我是以真诚和信义对待他们的。”到了规定时间，没有一个犯人迟回。因此群盗感激他的情义，相约不在蕲州犯案。元和(806～820)初，征召回京授右司郎中、兼侍御史知杂事，调任谏议大夫、给事中。批评规劝，辩是论非，十分尽责。待到镇州王承宗叛乱时，宪宗欲封吐突承璀为招讨处置使。吕元膺同给事中穆质、孟简以及兵部侍郎许孟容等八人，直言反对认为不可。并说道：“承璀虽身贵位尊，但身为宦官。如果他做主帅统领兵马，恐怕诸将不服。”所言明白中肯，被宪宗采纳，替吐突承璀改了封使名号，可他仍然独掌兵权，结果无功而还。吕元膺出任同州刺史，到入朝谢恩那天，皇上问他对当前治政得失的看法，吕元膺一一陈说，情辞慷慨激烈，得到皇上赞许。次日皇上对宰相说：“吕元膺能直言有正气，应留在朕身边，让他评论政务得失，众卿以为如何？”李藩、裴土自庆贺道：“陛下纳谏，超过前代所有君王，实为宗庙社稷万世无疆之喜庆事。臣等不能广为搜求端直之士，又不能时时进献忠言，辜负了圣上爱心，理当问罪。请留元膺在陛下身边供职。”随即便让吕元膺兼任太子侍读，赐紫服金鱼袋。

不久官拜御史中丞，没多久，授鄂岳观察使，入朝任尚书左丞。度支使潘孟阳与太府卿王遂交相上奏争执，结果潘孟阳授散骑常侍，王遂派任邓州刺史，诏书上都写着美辞嘉语。吕元膺将诏书封缄退还，请求写明二人行为的是非曲直。江西观察使裴堪奏报虔州刺史李将顺贪赃情状，朝廷未经复查，立即将李将顺贬为道州司户。吕元膺说：“廉使奏刺史犯贪赃之罪，不复查核实即行贬谪，即使裴堪之言可信，这种做法也不可取。”又封还诏书，请求朝廷派御史前往查问，宰臣不能定夺。后吕元膺替代权德舆任东都留守、检校工部尚书、兼御史大夫、都畿防御使。按照旧例，留守一概赐予旗帜和甲衣，和方镇待遇相同。及至吕元膺受任留守却不赐，朝官们认为淮西有战事，特地用吕元膺留守洛阳，不宜削减仪仗规格而降低他的威信，谏官们援引华、汝、寿三州之例陈述看法。皇上说：“这几处，都应该不赐。”留守而不赐旗甲的规矩，就是从吕元膺开始的。

元和十年(815)七月，郓州李师道留居邸宅埋伏甲士阴谋叛乱。当初，李师道在东都修建府第宅院，兵士细作出入混杂，官吏不敢查辨。因吴元济向北进犯，京郊多警报，防御之兵尽去伊阙驻守。李师道埋伏百余甲士于府宅，准备焚烧宫室，大肆掠杀。已经烹牛宴餐兵士，第二天就要起事。恰好小将李再兴密告变乱之事，吕元膺到伊阙追回军队，将李师道邸宅围困半日，没人敢攻进去，防御判官王茂元斩杀一人后兵士们这才进攻。有的兵士毁墙进去，众贼人奋力冲出，围困的士兵惊恐奔逃。贼人紧紧靠在一起，让妇女儿童跟着一起走，出了长夏门，在郊外抢掠民舍，夺人牛马，东渡伊水，朝山区而去。吕元膺传令驻境军士，悬赏重金捕捉贼人。数月后，有山民在集市上卖鹿，发现贼人经过，立即召集他的同伙，引来官兵将贼人围在山谷中，尽数俘获。追查贼首，原来是中岳寺僧圆净，八十余岁，曾在史思明手下为将，魁梧忄票悍过人。刚捉住他时，命人折断他的胫骨，可是锤不断。圆净骂道：“连折断脚都不会，还称得上是健儿吗？”说罢伸出脚教兵士将自己的脚折断。临刑时叹息道：“误了我的事啊，没能让洛阳城流血！”被处死的共数十人。其中留守防御将领二人，都亭驿卒五人，甘水驿卒三人，都暗中接受了圆净的委任而替他充当耳目，从开始密谋到事败之前一直无人知晓。先前，李师道在伊阙、陆浑两地间大量购置田地，共计十余处，所以有钱施舍山民供其衣食之用。有叫訾嘉珍和门察的两个人，暗中谋划部署，使这些钱财都归属圆净。他们表面装作用李师道的千万钱财修理佛寺，实际指望訾嘉珍秘密起事时用在山中点火做饭，聚集两县山民造反作乱。待到查清案情，訾嘉珍、门察都供认自己是杀害武元衡的凶手。吕元膺将案情上报朝廷，将犯人押送京师，赏赐出首叛乱者杨进、李再兴锦彩三百匹、宅第一片，授予郎将之职。吕元膺随即请求召募中原子弟来保卫宫城，朝廷应允。盗贼生发之日，都城震恐，留守之兵人少力弱不足依赖，而吕元膺坐镇皇城门，指挥部署，气度自如，因此居民人心安定。

数年后，吕元膺调任河中尹，兼河中节度使等职。当时方镇多生事变姑息养奸，惟独吕元膺立身行事能坚守正道，监军使以及往来的宫中显贵，无不敬而畏之。后入朝拜吏部侍郎，因患病执意辞谢，便改授太子宾客。元和十五年(820)二月去世，年七十二，追赠吏部尚书。

吕元膺学识深远，处事得体，在朝中肃然而立，有宰相三公的威仪。当初吕元膺到京师做官时，前宰相齐映对人说：“我没赶上见到娄师德、郝处俊，大概他们就是吕元膺一类的人吧！”吕元膺无论执行公务还是办私事，始终没有过失。

上一篇：列传·卷一百零三

下一篇：列传·卷一百零五

全   文：旧唐书

