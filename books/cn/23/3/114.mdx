---
---
---
title: ○王播子式弟炎起起子龟龟子荛炎子铎
---

李绛杨于陵

王播，字明扬。曾祖琎，嘉州司马。祖升，咸阳令。父恕，扬府参军。播擢进士第，登贤良方正制科，授集贤校理，再迁监察御史，转殿中，历侍御史。贞元末，幸臣李实为京兆尹，恃恩颇横，尝遇播于途，不避。故事，尹避台官。播移文诋之；实怒，后奏播为三原令，欲挫之。播受命，趋府谒谢，尽府县之仪。及临所部，政理修明，恃势豪门，未尝贷法。岁终考课，为畿邑之最。实以其人有政术，甚礼重之，频荐之于上。德宗奇之，将不次拔用，会母丧。

顺宗即位，除驾部郎中，改长安令。岁中，迁工部郎中，知台杂，刺举纲宪，为人所称。转考功郎中，出为虢州刺史。李巽领盐铁，奏为副使、兵部郎中。

元和五年，代李夷简为御史中丞。振举朝章，百职修举。十月，代许孟容为京兆尹。时禁军诸镇布列畿内，军人出入，属鞬佩剑，往往盗发，难以擒奸。布播奏请畿内军镇将卒，出入不得持戎具，诸王驸马权豪之家，不得于畿内按试鹰犬畋猎之具。诏从之，自是奸盗弭息。六年三月，转刑部侍郎，充诸道盐铁转运使。

播长于吏术，虽案牍鞅掌，剖析如流，黠吏诋欺，无不彰败。时天下多故，法寺议谳，科条繁杂。播备举前后格条，置之座右。凡有详决，疾速如神。当时属僚，叹服不暇。

十年四月，改礼部尚书，领使如故。先是，李巽以程异为江淮院官，异又通泉货，及播领使，奏之为副。当王师讨吴元济，令异乘传往江淮，赋舆大集，以至贼平，深有力焉。及皇甫镈用事，恐播大用，乃请以使务命程异领之，播守本官而已。十三年，检校户部尚书、成都尹、剑南西川节度使。

穆宗即位，皇甫镈贬，播累表求还京师。长庆元年七月，征还，拜刑部尚书，复领盐铁转运等使。十月，兼中书侍郎、平章事，领使如故。长庆中，内外权臣，率多假借。播因铜盐擢居辅弼，专以承迎为事，而安危启沃，不措一言。时河北复叛，朝廷用兵。会裴度自太原入觐，朝野物论，言度不宜居外。明年三月，留度复知政事，以播代度为淮南节度使、检校右仆射，领使如故。仍请携盐铁印赴镇，上都院印，请别给赐，从之。播至淮南，属岁旱俭，人相啖食，课最不充，设法掊敛，比屋嗟怨。

敬宗即位，就加银青光禄大夫、检校司空，罢盐铁转运使。时中尉王守澄用事，播自落利权，广求珍异，令腹心吏内结守澄，以为之助。守澄乘闲启奏，言播有才，上于延英言之。谏议大夫独孤朗、张仲方，起居郎孔敏行、柳公权、宋申锡，补阙韦仁实、刘敦儒，拾遗李景让、薛廷老等，请开延英面奏播之奸邪，交结宠幸，复求大用。天子冲幼，不能用其言。自是，物议纷然不息。明年正月，播复领盐铁转运使。播既得旧职，乃于铜盐之内，巧为赋敛，以事月进。名为羡余，其实正额，务希奖擢，不恤人言。

时扬州城内官河水浅，遇旱即滞漕船。乃奏自城南阊门西七里港开河向东，屈曲取禅智寺桥通旧官河，开凿稍深，舟航易济；所开长一十九里，其工役料度，不破省钱，当使方圆自备，而漕运不阻。后政赖之。

文宗即位，就加检校司徒。太和元年五月，自淮南入觐，进大小银碗三千四百枚、绫绢二十万匹。六月，拜尚书左仆射、同平章事，领使如故。二年，进封太原公、太清宫使。四年正月，患喉肿暴卒，时年七十二。废朝三日，赠太尉。

播出自单门，以文辞自立；践升华显，郁有能名。而随势沉浮，不存士行；奸邪进取，君子耻之。然天性勤于吏事，使务填委，胥吏盈廷取决，簿书堆案盈几，他人若不堪胜，而播用此为适。播子式，弟炎、起。

炎，贞元十五年登进士第，累官至太常博士，早世。子铎、镣。

起，字举之，贞元十四年擢进士第，释褐集贤校理，登制策直言极谏科，授蓝田尉。宰相李吉甫镇淮南，以监察充掌书记。入朝为殿中，迁起居郎、司勋员外郎、直史馆。元和十四年，以比部郎中知制诰。穆宗即位，拜中书舍人。

长庆元年，迁礼部侍郎。其年，钱徽掌贡士，为朝臣请托，人以为滥。诏起与同职白居易覆试，覆落者多。徽贬官，起遂代徽为礼部侍郎。掌贡二年，得士尤精。先是，贡举猥滥，势门子弟，交相酬酢；寒门俊造，十弃六七。及元稹、李绅在翰林，深怒其事，故有覆试之科。及起考贡士，奏当司所选进士，据所考杂文，先送中书，令宰臣阅视可否，然后下当司放榜。从之。议者以为起虽避是非，失贡职也，故出为河南尹。入为吏部侍郎。

文宗即位，加集贤学士、判院事。以兄播为仆射辅政，不欲典选部，改兵部侍郎。太和二年，出为陕虢观察使、兼御史大夫。四年，入拜尚书左丞。居播之丧，号毁过礼，友悌尤至。迁户部尚书、判度支。以西北边备，岁有和市以给军，劳人馈挽，奏于灵武，邠宁起营田。六年，检校吏部尚书、河中尹、河中晋绛节度使。时属蝗旱，粟价暴踊，豪门闭籴，以邀善价。起严诫储蓄之家，出粟于市，隐者致之于法，由是民获济焉。七年，入为兵部尚书。八年，检校右仆射、襄州刺史，充山南东道节度。江、汉水田，前政挠法，塘堰缺坏。起下车，命从事李业行属郡，检视而补缮，特为水法，民无凶年。九年，就加银青光禄大夫。时李训用事，训即起贡举门生也，欲援起为相。八月，诏拜兵部侍郎，判户部事。其冬，训败，起以儒素长者，人不以为累，但罢判户部事。

文宗好文，尤尚古学。郑覃长于经义，起长于博洽，俱引翰林，讲论经史。起僻于嗜学，虽官位崇重，耽玩无篸；夙夜孜孜，殆忘寝食，书无不览，经目靡遗。转兵部尚书。以庄恪太子登储，欲令儒者授经，乃兼太子侍读，判太常卿，充礼仪详定使，创造礼神九玉，奏议曰：

邦国之礼，祀为大事；珪璧之议，经有前规。谨按《周礼》：“天地四方，以苍璧礼天，黄琮礼地，青珪礼东方，赤璋礼南方，白琥礼西方，黑璜礼北方。”又云：“四圭有邸以祀天”，“两圭有邸以祀地”，“圭璧以祀日月星辰”。凡此九器，皆祀神之玉也。又云：“以禋祀祀昊天上帝。”郑玄云：“禋，烟也，为玉币，祭讫燔之，而升烟以报阳也。”今与《开元礼》义同，此则焚玉之验也。又《周礼》：“掌国之玉镇大宝器，若大祭，既事而藏之。”此则收玉之证也。梁代崔灵恩撰《三礼义宗》云：“凡祭天神，各有二玉：一以礼神，一则燔之。礼神者，讫事却收；祀神者，与牲俱燎。”则灵恩之义，合于《礼经》。今国家郊天祀地，祀神之玉常用；守经据古，礼神之玉则无。臣等请下有司，精求良玉，创造苍璧、黄琮等九器，祭讫则藏之。其燎玉即依常制。

从之。为太子广《五运图》及《文场秀句》等献之。三年，以本官充翰林侍讲学士。庄恪太子薨，诏起为哀册文，辞情婉丽。

四年，迁太子少师，判兵部事，侍讲如故。以其家贫，特诏每月割仙韶院月料钱三百千添给。起富于文学，而理家无法，俸料入门，即为仆妾所有。帝以师友之恩，特加周给。议者以与伶官分给，可为耻之。

武宗即位，八月，充山陵卤簿使。枢密使刘弘逸、薛季稜惧诛，欲因山陵兵士谋废立。起与山陵使知其谋，密奏，皆伏诛。寻检校左仆射、东都留守，判东都尚书省事。

会昌元年，征拜吏部尚书，判太常卿事。三年，权知礼部贡举。明年，正拜左仆射，复知贡举。

起前后四典贡部，所选皆当代辞艺之士，有名于时，人皆赏其精鉴徇公也。其年秋，出为兴元尹，兼同平章事，充山南西道节度使。赴镇日，延英辞。帝谓之曰：“卿国之耆老，宰相无内外，朕有阙政，飞表以闻。”宴赐颇厚。在镇二年，以老疾求代，不许。大中元年，卒于镇，时年八十八。废朝三日，赠太尉，谥曰文懿。文集一百二十卷，《五纬图》十卷，《写宣》十卷。起侍讲时，或僻字疑事，令中使口宣，即以榜子对，故名曰《写宣》。子龟嗣。

龟，字大年。性简淡萧洒，不乐仕进。少以诗酒琴书自适，不从科试。京城光福里第，起兄弟同居，斯为宏敞。龟意在人外，倦接朋游，乃于永达里园林深僻处创书斋，吟啸其间，目为“半隐亭”。及从父起在河中，于中条山谷中起草堂，与山人道士游，朔望一还府第，后人目为“郎君谷”。及起保厘东周，龟于龙门西谷构松斋，栖息往来，放怀事外。起镇兴元，又于汉阳之龙山立隐舍，每浮舟而往，其闲逸如此。武宗知之，以左拾遗征。久之，方至殿廷一谢，陈情曰：“臣才疏散，无用于时，加以疾病所婴，不任禄仕。臣父年将九十，作镇远籓，喜惧之年，阙于供侍。乞罢今职，以奉晨昏。”上优诏许之。明年，丁父忧。服阕，以右补阙征，迁侍御史、尚书郎。

大中末，出为宣歙团练观察副使，赐绯。入为祠部郎中、史馆修撰。前从崔玙贰宣歙，及玙镇河中，又奏为副使。入为兵部郎中，赐金紫，寻知制诰。

咸通末，以弟铎在中书，不欲在禁掖，改太常少卿，寻检校右散骑常侍、同州刺史。牙将白约者，甚狡蠹，前后防御使不能制。龟因事发，笞死以徇，人皆畏威自效。十四年，转越州刺史、御史大夫、浙东团练观察使。先是，龟兄式抚临此郡，有惠政；闻龟复至，舞抃迎之。属徐、泗之乱，江淮盗起，山越乱，攻郡，为贼所害。赠工部尚书。子荛。

荛苦学，善属文。以季父作相，避嫌不就科试。乾符初，崔瑾廉察湖南，崔涓镇江陵，皆辟为从事。萧遘作相，奏授蓝田尉，直史馆，迁左拾遗、右补阙，中丞卢涯奏为侍御史。从僖宗幸山南，拜右司员外郎，卒。子权，中兴仕至兵部尚书。

式以门廕，累迁监察御史，转殿中，亦巧宦。太和中，依倚郑注，谒王守澄，为中丞归融所劾，出为江陵少尹。大中后，践更省署。咸通初，为浙东观察使。草贼仇甫据明州叛，来攻会稽，式讨平之。式有威略。三年，徐州银刀军叛，以式为徐州节度使。式至镇，尽诛银刀等七军，徐方平定。天子嘉之。后累历方任，卒。

铎，字归范。会昌初进士第，两辟使府。大中初，入为监察御史。咸通初，由驾部郎中知制诰，拜中书舍人。五年，转礼部侍郎，典贡士两岁，时称得人。七年，以户部侍郎、判度支，迁礼部尚书。十二年，以本官同平章事。时宰相韦保衡以拔擢之恩，事铎尤谨，累兼刑部、吏部尚书。僖宗即位，加右仆射。保衡得罪，以铎检校右仆射，出为汴州刺史、宣武军节度使。

铎有经世大志，以安邦为己任，士友推之。乾符二年，河南、江左相继寇盗结集，内官田令孜素闻铎名，乃复召铎，拜右仆射、门下侍郎、同平章事。四年，贼陷江陵，杨知温失守，宋威破贼失策。朝议统率，宰相卢携称高骈累立战功，宜付军柄，物议未允。铎廷奏曰：“臣忝宰执之长，在朝不足分陛下之忧。臣愿自率诸军，荡涤群盗。”朝议然之。五年，以铎守司徒、门下侍郎、同平章事，兼江陵尹、荆南节度使，充诸道行营兵马都统。铎至镇，绥怀流散，完葺军戎，期年之间，武备严整。

时兖州节度使李系者，西平王晟之孙，以其家世将才，奏用为都统都押衙，兼湘南团练使。时黄巢在岭南，铎悉以精甲付系，令分兵扼岭路。系无将略，微有口才，军政不理。广明初，贼自岭南寇湖南诸郡，系守城自固，不敢出战。贼编木为伐，沿湘而下，急攻潭州，陷之。系甲兵五万，皆为贼所杀，投尸于江。铎闻系败，令部将董汉宏守江陵，自率兵万余会襄阳之师。江陵竟陷于贼。天子不之责。罢相，守太子太师。宰相卢携用事，竟以淮南高骈代铎为都统。

其年秋，贼焚剽淮南，高骈挫败。及贼陷两京，卢携得罪，天子用郑畋为兵马都统。明年，畋病归行在，朝议复以铎为侍中、滑州刺史、义成军节度使，充诸道行营都统。率禁军、山南、东蜀之师三万，营于盩厔东，进屯灵感寺。

明年春，兖、郓、徐、许、郑、滑、邠、宁、凤翔十镇之师大集关内。时贼已僭名号；以前渐东观察使崔璆、尚让为宰相，传伪命。天下籓帅，多持两端。既闻铎传檄四方，诸侯翻然景附。贼之号令，东西不过岐、华，南北止及山、河。而劲卒骁将，日驰突于国门，群贼由是离心。其年秋，贼将硃温降，收同州。十一月，贼华州戍卒七千来奔。三年二月，沙陀军至，收华州。四月，败贼于良田坡，遂收京城。封铎晋国公。铎加中书令，以收城诸将，量其功伐高下，承制爵赏以闻。是时国命危若缀旒，天子播越蛮陬，大事去矣。若非郑畋之奋发，铎之忠义，则土运之隆替，未可知也。

自巢、让之乱，关东方镇牙将，皆逐主帅，自号籓臣。时溥据徐州，硃瑄据郓州，硃瑾据兖州，王敬武据青州，周岌据许州，王重荣据河中，诸葛爽据河阳，皆自擅一籓，职贡不入，赏罚由己。既逐贼出关，尤恃功伐，朝廷姑息不暇。巢贼出关东，与蔡帅秦宗权合纵。时溥举兵徐方，请身先讨贼，乃授溥都统之命。十军军容使田令孜，以内官杨复光有监护用师之功，尤忌儒臣立事，故有时溥之授。

初，铎出军，兼郑滑节度使，以便供馈。至是，罢铎都统之权，令仗节归籓。铎以硃全忠于己有恩，倚为籓蔽。初，全忠辞礼恭顺，既而全忠军旅稍集，其意渐倨。铎知不可依，表求还朝。

其年冬，僖宗自蜀将还，乃以铎为沧景节度使。时杨全玫在沧州，闻铎之来，诉于魏州乐彦贞。铎受命赴镇，至魏州旬日，彦贞迎谒，宴劳甚至。铎以上台元老，功盖群后，行则肩舆，妓女夹侍，宾僚服御，尽美一时。彦贞子从训，凶戾无行，窃所慕之；令甘陵州卒数百人，伏于漳南之高鸡泊。及铎行李至，皆为所掠，铎与宾客十余人，皆遇害。时光启四年十二月也。

铎弟镣，累官至汝州刺史。王仙芝陷郡城，被害。

李绛，字深之，赵郡赞皇人也。曾祖贞简。祖刚，官终宰邑。父元善，襄州录事参军。绛举进士，登宏辞科，授秘书省校书郎。秩满，补渭南尉。贞元末，拜监察御史。元和二年，以本官充翰林学士。未几，改尚书主客员外郎。逾年，转司勋员外郎。五年，迁本司郎中、知制诰。皆不离内职，孜孜以匡谏为己任。

宪宗即位，叛臣李锜阻兵于浙右。锜既诛，朝廷将辇其所没家财。绛上言曰：“李锜凶狡叛戾，僭侈诛求，刻剥六州之人，积成一道之苦。圣恩本以叛乱致讨，苏息一方。今辇运钱帛，播闻四海，非所谓式遏乱略，惠绥困穷。伏望天慈，并赐本道，代贫下户今年租税，则万姓欣戴，四海歌咏矣。”宪宗嘉之。

时中官吐突承璀自籓邸承恩宠，为神策护军中尉，乃于安国佛寺建立《圣政碑》，大兴功作，仍请翰林为其文。绛上言曰：

陛下布惟新之政，刬积习之弊，四海延颈，日望德音。今忽立《圣政碑》，示天下以不广。《易》称：大人者与天地合德，与日月合明。执契垂拱，励精求理，岂可以文字而尽圣德，碑表而赞皇猷？若可叙述，是有分限，亏损盛德，岂谓敷扬至道哉？故自尧、舜、禹、汤、文、武，并无建碑之事。至秦始皇荒逸之君，烦酷之政，然后有罘、峄之碑，扬诛伐之功，纪巡幸之迹，适足为百王所笑，万代所讥。至今称为失道亡国之主，岂可拟议于此！陛下嗣高祖、太宗之业，举贞观、开元之政，思理不遑食，从谏如顺流；固可与尧、舜、禹、汤、文、武方驾而行，又安得追秦皇暴虐不经之事，而自损圣政？近者，阎巨源请立纪圣功碑，陛下详尽事宜，皆不允许。今忽令立此，与前事颇乖。况此碑既在安国寺，不得不叙载游观宗饰之事。述游观且乖理要，叙崇饰又匪政经，固非哲王所宜行也。其碑，伏乞圣恩特令寝罢。

宪宗深然之，其碑遂止。

绛后因浴堂北廊奏对，极论中官纵恣、方镇进献之事。宪宗怒，厉声曰：“卿所论奏，何太过耶？”绛前论不已，曰：“臣所谏论，于臣无利，是国家之利。陛下不以臣愚，使处腹心之地，岂可见事亏圣德，致损清时，而惜身不言？仰屋窃叹，是臣负陛下也。若不顾患祸，尽诚奏论，旁忤幸臣，上犯圣旨，以此获罪，是陛下负臣也。且臣与中官，素不相识，又无嫌隙，只是威福太盛，上损圣朝，臣所以不敢不论耳。使臣缄默，非社稷之福也。”宪宗见其诚切，改容慰喻之曰：“卿尽节于朕，人所难言者，卿悉言之，使朕闻所不闻，真忠正诚节之臣也。他日南面，亦须如此。”绛拜恩而退。遽宣宰臣，令与改官，乃授中书舍人，依前翰林学士。翌日，面赐金紫，帝亲为绛择良笏赐之。

前后朝臣裴武、柳公绰、白居易等，或为奸人所排陷，特加贬黜；绛每以密疏申论，皆获宽宥。及镇州节度使王士真死，朝廷将用兵讨除，绛深陈以为未可。绛既尽心匡益，帝每有询访，多协事机。六年，犹以中人之故，罢学士，守户产侍郎，判本司事。尝因次对，宪宗曰：“户部比有进献，至卿独无，何也？”绛曰：“将户部钱献入内藏，是用物以结私恩。”上耸然，益嘉其直。吐突承璀恩宠莫二，是岁，将用绛为宰相；前一日，出承璀为淮南监军。翌日，降制，以绛为中书侍郎、同中书门下平章事。同列李吉甫便僻，善逢迎上意；绛梗直，多所规谏，故与吉甫不协。时议者以吉甫通于承璀，故绛尤恶之。绛性刚讦，每与吉甫争论，人多直绛。宪宗察绛忠正自立，故绛论奏，多所允从。

上尝谓绛曰：“卜筮之事，习者罕精，或中或否。近日风俗。，尤更崇尚，何也？”对曰：“臣闻古先哲王畏天命，示不敢专，邦有大事可疑者，故先谋于卿士庶人，次决于卜筮，俱协则行之。末俗浮伪，幸以徼福。正行虑危，邪谋觊安，迟疑昏惑，谓小数能决之。而愚夫愚妇，假时日鬼神者，欲利欺诈，参之见闻，用以刺射小近之事，神而异之。近者，风俗近巫，此诚弊俗。圣旨所及，实辨邪源。但存而不论，弊斯息矣。”

他日延英，上曰：“朕读《玄宗实录》，见开元致理，天宝兆乱。事出一朝，治乱相反，何也？”绛对曰：

臣闻理生于危心，乱生于肆志。玄宗自天后朝出居籓邸，尝莅官守，接时贤于外，知人事之艰难。临御之初，任姚崇、宋璟，二人皆忠鲠上才，动以致主为心。明皇乘思理之初，亦励精听纳，故当时名贤在位，左右前后，皆尚忠正。是以君臣交泰，内外宁谧。开元二十年以后，李林甫、杨国忠相继用事，专引柔佞之人，分居要剧，苟媚于上，不闻直言。嗜欲转炽，国用不足，奸臣说以兴利，武夫说以开边。天下骚动，奸盗乘隙，遂至两都覆败，四海沸腾，乘舆播迁，几至难复。盖小人启导，纵逸生骄之致也。至今兵宿两河，西疆削尽，甿户凋耗，府藏空虚，皆因天宝丧乱，以至于此。安危理乱，实系时主所行。陛下思广天聪，亲览国史，垂意精赜，鉴于化源，实天下幸甚。

上又曰：“凡人行事，常患不通于理，已然之失，追悔诚难。古人处此，复有道否？”绛对曰：“行事过差，圣哲皆所不免，故天子致诤臣以匡其失。故主心理于中，臣论正于外，制理于未乱，销患于未萌。主或过举，则谏以正之，故上下同体，犹手足之于心膂，交相为用，以致康宁。此亦常理，非难遵之事。但矜得护失，常情所蔽。古人贵改过不吝，从善如流，良为此也。臣等备位，无所发明，但陛下不废刍言，则端士贤臣，必当自效。”帝曰：“朕擢用卿等，所冀直言。各宜尽心无隐，以匡不逮。无以护失为虑也！”

其秋，魏博节度使田季安死，其子怀谏幼弱，军中立其大将田兴，使主军事，兴卒以六州之地归命。其经始营创，皆绛之谋也。

时教坊忽称密旨，取良家士女及衣冠别第妓人，京师嚣然。绛谓同列曰：“此事大亏损圣德，须有论谏。”或曰：“此嗜欲间事，自有谏官论列。”绛曰：“相公居常病谏官论事，此难事即推与谏官，可乎？”乃极言论奏。翌日延英，宪宗举手谓绛曰：“昨见卿状所论采择事，非卿尽忠于朕，何以及此？朕都不知向外事，此是教坊罪过，不谕朕意，以至于此。朕缘丹王已下四人，院中都无侍者，朕令于乐工中及闾里有情愿者，厚其钱帛，只取四人，四王各与一人。伊不会朕意，便如此生事。朕已令科罚，其所取人，并已放归。若非卿言，朕宁知此过？”

八年，封高邑县男。绛以足疾，拜章求免。九年，罢知政事，授礼部尚书。十年，检校户部尚书，出为华州刺史。未几，入为兵部尚书。丁母忧。十四年，检校吏部尚书，出为河中观察使。河中旧为节制，皇甫镈恶绛，只以观察命之。十五年，镈得罪，绛复为兵部尚书。

穆宗即位，改御史大夫。穆宗亟于畋游行幸，绛于延英切谏，帝不能用。绛以疾辞，复为兵部尚书。长庆元年，转吏部尚书。是岁，加检校尚书右仆射，判东都尚书省事，充东都留守。二年正月，检校本官、兖州刺史、兖海节度观察待使。三年，复为东都留守。四年，就加检校司空。

宝历初，入为尚书左仆射。二年九月，昭议节度使刘悟卒，遗表请以子从谏嗣袭，将吏诣阙论请。绛密奏请速除近泽潞四面将帅一人，以充节度；令倍程赴镇，使从谏未及拒命，新使已到，所谓“疾雷不及掩耳”。潞州军心，自有所系。从谏无位，何名主张。时宰相李逢吉、王守澄已受从谏赂，俱请以从谏留后，不能用绛言。

绛以直道进退，闻望倾于一时。然刚肠嫉恶，贤不肖太分，以此为非正之徒所忌。又尝与御史中丞王播相遇于道，播不为之避；绛奏论事体，敕命两省详议，咸以绛论奏是。李逢吉佑播恶绛，乃罢绛仆射，改授太子少师，分司东都。

文宗即位，征为太常卿。二年，检校司空，出为兴元尹、山南西道节度使。三年冬，南蛮寇西蜀，诏征赴援。绛于本道募兵千人赴蜀；及中路，蛮军已退，所募皆还。兴元兵额素定，募卒悉令罢归。四年二月十日，绛晨兴视事，召募卒，以诏旨喻而遣之，仍给以廪麦，皆怏怏而退。监军使杨叔元贪财怙宠，怨绛不奉己，乃因募卒赏薄，众辞之际，以言激之，欲其为乱，以逞私憾。募卒因监军之言，怒气益甚，乃噪聚趋府，劫库兵以入使衙。绛方与宾僚会宴，不及设备。闻乱北走登陴，衙将王景延力战以御之。兵折矢穷，景延死。绛乃为乱兵所害，时年六十七。

绛初登陴，左右请绛缒城，可以避免，绛不从。乃并从事赵存约、薛齐俱死焉。

文宗闻奏震悼，下制曰：“朝有正人，时称令德，入参庙算，出总师干。方当宠任之臣，横罹不幸之酷。殄瘁兴叹，搢绅所同。故山南西道节度、管内观察处置等使、银青光禄大夫、检校司空，兼兴元尹、御史大夫、上柱国、赵郡开国公、食邑二千户李绛，神授聪明，天赋清直。抱仁义以希前哲，立标准以程后来。抑扬时情，坐致台辅。佐我烈祖，格于皇天。仗钺宣风，联居乐土。乘轩鸣玉，尝极清班。先声而物议皆归，不约而群情自许。汉中名部，俾遂便安。而变起不图，祸生无兆。歼良之恸，闻讣增伤。是极哀荣，用优典礼。三公正秩，品数甚崇，式表异恩，以摅沉痛。可赠司徒。仍令所司择日备礼册命。”赙布帛三千段、米粟二百硕。子璋、顼。

璋，登进士第。卢钧镇太原，辟为从事。大中末，入朝为监察，转侍御史。出刺两郡，终宣歙观察使。子德林。

杨于陵，字达夫，弘农人。汉太尉震之第五子奉之后。曾祖珪，为辰州掾曹。祖冠俗，奉先尉。父太清，宋州单父尉。于陵，天宝末家寄河朔。禄山乱，其父殁于贼，于陵始六岁。及长，客于江南。好学，有奇志。弱冠举进士，释褐为润州句容主簿。时韩滉节制金陵，滉性刚严，少所接与。及于陵以属吏谒谢，滉甚奇之，谓其妻柳氏曰：“夫人常择佳婿，吾阅人多矣，无如杨主簿者。”后竟以女妻之。秩满，为鄂岳、江南二府从事，累官至侍御史。

韩滉自江南入朝，总将相财赋之任，颇承顾遇，权倾中外。于陵自江西府罢，以妇翁权幸方炽，不欲进取。乃卜筑于建昌，以读书山水为乐。滉殁，贞元八年始入朝，为膳部员外郎，历考功、吏部三员外，判南曹。时宰相有密亲调集，文书不如式，于陵驳之，大协物论。迁右司郎中，复转吏部郎中，改京兆少尹。出为绛州刺史。德宗雅闻其名，将辞赴郡，诏留之，拜中书舍人。时李实为京兆尹，恃承恩宠，于陵与给事中许孟容俱不附协，为实媒孽，孟容改太常少卿，于陵为秘书少监。贞元末，实辈败，迁于陵为华州刺史，充潼关防御、镇国军等使。未几，迁浙江东道都团练观察等使。政声流闻，入拜户部侍郎，复改京兆尹。先是，禁军影占编户，无以区别。自于陵请致挟名，每五丁者，得两丁入军，四丁、三丁者，各以条限。由是京师豪强，复知所畏。再迁户部侍郎。

元和初，以考策，升直言极谏牛僧孺等，为执政所怒，出为岭南节度使。会监军使许遂振悍戾贪恣，干挠军政。于陵奉公洁己，遂振无能奈何，乃以飞语上闻。宪宗惊惑，赖宰相裴垍为于陵申理，宪宗感悟。

五年，入为吏部侍郎。遂振终自得罪。

于陵为吏部，凡四周岁，监察奸吏，调补平允，当时称之。初，吏部试判，别差考判官三人校能否，元和初罢之。

七年，吏部尚书郑余庆以疾请告，乃复置考判官，以兵部员外郎韦顗、屯田员外张仲素、太学博士陆亘等为之。于陵自东都来，言曰：“本司考判，自当公心。非次置官，不知曹内公事。考官只论判之能否，不计阙员；本司只计员阙几何，定其留放。置官不便。”宰执以已置顗等，只令考科目选人，其余常调，委本司自考。于陵又以甲历年深朽断，吏缘为奸，奏换大历七年至贞元二十年甲库历，令本司郎官监换。

九年，妖人杨叔高自广州来干于陵，请为己辅，于陵执奏杀之。改兵部侍郎、判度支。时淮西用兵，于陵用所亲为唐邓供军使，节度使高霞寓以供军有阙，移牒度支，于陵不为之易，其阙如旧。霞寓军屡有摧败，诏书督责之；乃奏以度支馈运不继。宪宗怒，

十一年，贬于陵为桂阳郡守，量移原王傅。复迁户部侍郎，知吏部选事。会诛李师道，分其地为三镇，朝廷思有所制置，以于陵兼御史大夫，充淄、青十二州宣慰使，还奏合旨。

穆宗即位，迁户部尚书。长庆初，拜太常卿，充东都留守，年高，拜章辞位。宝历二年，授检校右仆射、兼太子太傅。旋以左仆射致仕，诏给全俸，恳让不受。

于陵器度弘雅，进止有常。居朝三十余年，践更中外，始终不失其正。居官奉职，亦善操守，时人皆仰其风德。太和四年十月卒，年七十八，册赠司空，谥贞孝。

子四人：景复、嗣复、绍复、师复。

嗣复自有传。景复位终同州刺史。绍复进士擢第，弘辞登科，位终中书舍人。师复位终大理卿。

大中后，杨氏诸子登进士第者十人：嗣复子授、技、拭、捴；绍复子擢、拯、据、揆；师复子拙、振等。擢终给事中。拯司封员外郎。据右补阙。揆左谏议大夫。拙左庶子。振左拾遗。

史臣曰：王氏二英，播、起位崇将相，善始令终。而炎薄祐短龄，美钟于铎，而能骧首矫翼，凌厉亨衢，仗钺秉衡，扶持衰运。天胡罚善，遇盗而殂，悲哉！李赵公颉颃禁林，訏谟相府，嘉言启沃，不以身为。糜躯将坛，没有余裕。杨仆射避妇翁之当轴，疏骄尹之怙权，守道居贞，寿考终吉，行己始卒，人以为难。美哉！

赞曰：王氏儒宗，一门三相。赵公排摈，言犹鲠亮。干将虽折，不改其刚。杨君之德，《韶》、《夏》洋洋。

关键词：旧唐书,列传

解释翻译[挑错/完善]

王播字明易攵。曾祖王..，嘉州司马。祖父王升，咸阳令。父王恕，扬府参军。王播进士及第，登贤良方正制科，授集贤校理，升监察御史，转殿中省任职，又做过侍御史。贞元末，宠臣李实为京兆尹，仗恃恩宠颇为强横，曾遇王播于途，竟不回避。旧例，府尹回避台官。王播向各署发送公文谴责他，李实大怒，后来启奏将王播贬为三原令，企图挫伤王播的锐气。王播受命，赴府衙谒见拜谢，严守府县上下级之礼仪。及至赴辖县上任，政事办理得妥善明白，那些倚仗权势的豪门贵族，犯法亦不能宽免。年终考核，为京畿各县之最优。李实因王播治政有方，对他甚为敬重，频频向皇上推荐。德宗认为他才能出众，打算破格擢用，可王播恰值母丧。

顺宗即位，授王播驾部郎中，改任长安令。这一年中，调任工部郎中，知台府杂务，他敢于调查举报上司，受到人们的称赞。调任考功郎中，出任虢州刺史。李巽代理盐铁使，奏请王播为盐铁副使、兵部郎中。

元和五年(810)，替代李夷简为御史中丞。他努力振兴朝纲，使各项政务得以施行。十月，替代许孟容为京兆尹。此时禁军诸镇遍布京畿地区，军人出入，皆携弓佩剑，往往生发盗案，难以擒捉奸人。因而王播奏请京畿内军镇将卒，出入不得携带武器，诸王、驸马及权豪之家，不得在京畿内验试鹰犬及狩猎器械。诏命允从，从此奸盗止息。元和六年(811)三月，调任刑部侍郎，充当诸道盐铁转运使。

王播长于属吏事务，即使案牍烦杂难阅，亦能剖析如流。黠吏妄图诋毁欺瞒，无不被他揭穿而败露。当时天下多事，大理寺议罪，条目繁杂。王播将前后格条全部集中，置于座右备查，凡详审裁决，疾速如神。当时一班属吏幕僚，无不叹服至极。

元和十年(815)四月，改任礼部尚书，代理使务如前。这之先，李巽让程异做江淮院官，程异又通晓钱财货币之事，及至王播代理使务，奏请程异为副使。当王师讨伐吴元济时，令程异乘驿车往江淮，征集了大批军用物资，为平定叛乱出了大力。及至皇甫钅甫寸执政，惟恐王播被重用，于是奏请命程异代理使务，王播只担任本官便可。元和十三年(818)，检校户部尚书、成都尹、剑南西川节度使。

穆宗即位，皇甫钅甫寸被贬斥，王播屡次上表请求调回京师。长庆元年(821)七月，召还，拜刑部尚书，再度兼任盐铁转运使等职。十月，兼中书侍郎、平章事，代理使务如故。长庆年间，内外权臣大都彼此借助。王播因主管铜盐之事擢居宰辅之位，专侍奉承迎合，而对国家安危大计，不出一言。此时河北又叛乱，朝廷用兵讨伐。恰好裴度自太原入朝晋见，朝野上下一片议论，说裴度不宜身居朝外。次年(822)三月，诏令裴度留朝重掌政事，命王播替代裴度为淮南节度使、检校右仆射，代理使务如故。王播便奏请携盐铁使印赴镇，并奏请另赐上都院印，诏命允从。王播到了淮南，碰上天旱歉收，人相啖食，根本无力缴纳赋税。官府设法征收，百姓户户嗟怨。

敬宗即位，便加授王播为银青光禄大夫、检校司空，免去盐铁转运使职务。当时护军中尉王守澄当权，王播权力旁落，于是广求珍异之物，命属吏中心腹秘密结交王守澄，以图他的帮助。王守澄伺机启奏，说王播有才，皇上在延英殿将这话对群臣说了。谏议大夫独孤朗、张仲方，起居郎孔敏行、柳公权、宋申锡，补阙韦仁实、刘敦儒，拾遗李景让、薛廷老等，请皇上开延英殿以便面奏王播为人奸邪，交结宠贵，企图重新受重用。天子年幼，未能采纳他们的意见。从此，舆论纷然不息。次年正月，王播重任盐铁转运使。他既得旧职，便在铜盐税收之内，巧设名目敛取，借故按月进奉，名为羡余钱，实际是正式税额，一心指望奖赏擢升，不顾人们议论。

当时扬州城内官河水浅，遇旱则漕运之船滞阻难行，王播便奏请自城南阊门西边七里港开河向东，弯曲取道禅智寺桥通向旧官河，开凿稍深，航路易于畅通，所开河道长一十九里，其工役用料开支，不破费朝廷省署之钱，当由各地自筹，这样漕运便不再滞阻。后任官员亦仰赖王播此举之利。

文宗即位，加授检校司徒。大和元年(827)五月，王播自淮南入朝晋见，进奉大小银碗三千四百枚、绫绢二十万匹。六月，拜尚书左仆射、同平章事，代理使务如故。二年(828)，进封太原公、太清宫使。四年(830)正月，患喉肿暴病身亡，时年七十二，停朝三日，追赠太尉。

王播出身寒门，以文辞入仕，荣登华贵之位，颇富才名。但随势沉浮，不保持士人节操，依靠奸邪手段获取进升，君子以为羞耻。然而王播天生勤于属吏职事，遇使务堆积，胥吏满庭等候裁决，簿书堆满案几，别的人简直束手无策，而王播处理起来得心应手。

王播之子王式，弟王炎、王起。王炎，贞元十五年(799)登进士第，屡次升官至太常博士，早逝。其子铎、镣。

李绛字深之，赵郡赞皇人。曾祖李贞简。祖父李刚，官至县令。父李元善，任襄州录事参军。李绛应举进士，登博学宏辞科，授秘书省校书郎。任满，补渭南县尉。贞元末，拜监察御史。元和二年(807)，以本官充任翰林学士。不久，改授尚书主客员外郎。一年后，调任司勋员外郎。五年(810)，升本司郎中、知制诰。均未离朝任职，勤勉不息以匡救劝谏为己任。

宪宗即位时，叛臣李钅奇聚兵于浙右。李钅奇被诛后，朝廷将发车运取其被没收的家财，李绛上言道：“李钅奇凶顽狡诈背叛朝廷，僭越放纵勒索百姓，剥夺六州之人，积成一道之苦。圣恩本因其叛乱而进讨，使一方得以安宁复苏。现在辇运钱帛，传闻四海，就不是什么遏制叛乱、安抚困穷了。伏望圣慈，将没收之钱帛一并赐予本道，顶替贫苦民户今年租税，则万姓欢呼、四海歌咏啊。”宪宗嘉许他。

此时中官吐突承璀得恩宠。自藩王府擢升神策护军中尉，即于安国佛寺建立《圣政碑》，大兴歌功颂德之事，并请翰林撰写碑文。李绛上言道：

“陛下推行新政，铲除旧法之弊，四海引颈，日日翘望德音。今忽立《圣政碑》，是示意天下人不能安心。《易》称：品行高尚之人与天地合德，与日月齐明。受命理政，当励精图治，岂能以一篇文字终止圣上之恩德，以一方碑表替代君王之谋略？若可叙述，则需恰当，如果损害陛下盛德，还谈得上弘扬济世之大道吗？故自尧、舜、禹、汤、文、武，并无建碑之事。到了秦始皇这个荒暴放纵之君，施行混乱酷虐之政，然后有芝罘、峄山之碑，颂扬诛伐之功，记载巡幸之迹，恰好足为百王所笑、万代所讥，至今被称为失道亡国之君，岂可仿效此人？陛下承继高祖、太宗之事业，开拓贞观、开元之政局，思治而忘食，从谏如顺流，本可与尧、舜、禹、汤、文、武并驾齐驱，又怎能追效秦皇暴虐无道之事而自损圣政？前些时，阎巨源奏请立纪圣功碑，陛下详察此事，概不允许。今忽令立此碑，与先前之举措截然相违。再说此碑既在安国寺，不得不叙述记载游观崇饰之事，述游观不合立碑旨意，叙崇饰又非关治政常则，原本不是圣哲君王所应做的。此碑，伏乞圣恩特别下令罢止。”

宪宗认为所言极是，立碑之事便作罢。

后来李绛因在浴堂北廊奏对，极力抨击中官放纵恣肆、方镇奉迎进献之事，宪宗恼怒，厉声说道：“卿所论奏，何以太过分？”李绛上前辩说不已，道：“臣所谏论，于臣无利，是国家之利。陛下不嫌臣愚，使臣处于腹心之地，岂可见事有亏圣德，有损清世，却顾惜自身而不出一言，仰视屋梁暗地叹息，这样便是为臣辜负陛下呀。若臣不避祸患，竭诚奏论，旁忤宠臣，上犯圣旨，因此获罪，那就是陛下辜负臣了。再说臣与中官素不相识，又无仇怨，只因他们作威作福太甚，上损盛朝，所以臣不敢不论奏。假若臣缄默不语，并非社稷之福呀。”宪宗见他十分诚挚，缓和了脸色抚慰他道：“卿对朕竭尽臣节，人所难言之事，卿尽皆言说，使朕能听到平素听不到的话，真正是忠诚守节之臣哪。他日为众官之长，亦须如此。”李绛拜恩而退。皇上立即宣旨宰臣，令与李绛调职。于是授以中书舍人，充任翰林学士如前。次日，面赐紫服金鱼袋，皇上亲自为李绛择一良笏赐给他。

前后朝臣裴武、柳公绰、白居易等，往往被奸人排斥陷害，朝廷特意加以贬黜。李绛每每以秘密奏疏为之辩诉，皆获宽赦。及至镇州节度使王士真死，朝廷将发兵扫除余党，李绛竭力陈说认为不可。李绛既然尽心辅佐，皇上每有询问，他多能抓住事情的关键。元和六年(811)，仍因谏奏中官之故，罢免翰林学士，代理户部侍郎，判本司事。曾因事应对，宪宗道：“户部每年有进献，到了你便没了，是何原故？”李绛说：“将户部钱献入内库，这是用钱财来结私恩。”皇上听罢肃然起敬，越发赞许他的鲠直。吐突承璀最受恩宠，这年，准备起用李绛为宰相。前一日，令吐突承璀出任淮南监军。次日，降下制书，授李绛为中书侍郎、同中书门下平章事。同列相位的李吉甫乖巧谄媚，善逢迎皇上之意，而李绛鲠直，对皇上多所规谏，因此同李吉甫不和。当时舆论认为李吉甫同吐突承璀相勾结，所以李绛特别厌恶他。李绛性情刚直，每与李吉甫争论，人们多以李绛为是。宪宗明察李绛忠正守节，故李绛论奏，多所允从。

皇上曾对李绛说：“卜筮之事，研习者极少能精通，有时应验，有时不中。近来风气，更加崇尚，是何原故？”李绛答道：“臣闻古代圣王畏惧天命，理事不敢专断，因此国家有大事难以决断者，先同卿士庶人商议，其次依靠卜筮判断，两者一致便施行。陋俗虚浮，侥幸求福。正直之行为无人赞同，邪恶之计谋畅通无阻，人们迟疑昏惑，以为小小伎俩便能决事。而愚夫愚妇借口选吉日敬鬼神，一味贪利欲行欺诈，参杂市井见闻，用以预测眼下之事，自诩神异。近来，风气近于巫术，这确是陋俗。圣旨所及，实能辨清邪恶之源。但其理既存勿加议论，弊陋习俗自会消除。”

一日在延英殿，皇上道：“朕读《玄宗实录》，见开元大治，天宝始乱。事出一朝，治乱相反，何故？”李绛应答道：

“臣闻治生于思危之心，乱生于恣肆之志。玄宗自天后朝出居藩王府第，曾居官守职，在朝外接触当世贤才，了解人事之艰难。即位之初，任用姚崇、宋王景，二人皆忠诚鲠直绝异人才，行事均怀报主之心。明皇登位之初，亦能励精图治听纳忠言，故当时名贤在位，左右前后之臣，皆崇尚忠恳正直。因此君臣融洽，内外安宁。开元二十年以后，李林甫、杨国忠相继执政，专门引荐巧言谗佞之人，让他们各居要职，一味献媚上司，不听纳正直之言。他们的贪欲日趋炽烈，国库的财用便日益减少，奸臣说用钱是为兴利，武夫说用钱是为开边。天下骚动，奸盗乘隙，以至于两都沦陷，四海沸腾，圣驾出行，险于蒙难。皆因小人诱导，纵情享乐横生骄矜所造成。至今两河屯兵，西疆削尽，农户凋敝，府藏空虚，皆因天宝丧乱，以至于此。国家安危治乱，确实系于当世君主奉行的大政方针。陛下欲广开视听，亲览国史，思虑精深，能探寻安危治乱变化之本源，实为天下之大幸。”

皇上又说：“人们行事，常担忧不通事理，已然失误，追悔莫及。古人遇到这种情况，还有什么办法吗？”李绛答道：“行事出现差错，圣哲在所难免，故天子诏纳诤臣以匡救己之失误。因此圣心决策于内，臣论扶正于外，创建治世于未乱之际，消除祸患于未萌之时。圣主偶有失误，则劝谏以扶正，故君臣上下协同，犹如手足之于心膂，交互作用，而导致康宁。这也是常理，并非难为之事。但夸耀功劳遮掩过失，则与常情不相容。古人推崇努力改过、从善如流，确实为此呀。臣等处于重任，未能开启圣主耳目之明，但陛下不废弃刍言野说，则端直之士贤良之臣，必当主动报效。”皇上说：“朕任用卿等，正希望卿等直言。当各自尽心竭力无所保留，以弥补朝政之不足。切勿担心朕庇护过失！”

那年秋天，魏博节度使田季安死，其子田怀谏年幼力弱，军中立其大将田兴，让他主持军事，田兴最终以六州之地归顺朝廷。此事经营策划，皆出于李绛之计谋。

当时教坊忽然宣称朝廷有密旨，征选良家子女及贵族官吏家中的艺妓充当乐妓，京师舆论哗然。李绛对同僚说：“此事大损圣德，必须上奏谏阻。”同僚中有人说：“这是嗜欲之类闲事，自有谏官论说。”李绛道：“相公平日厌恶谏官论事，这件棘手的事便推诿给谏官，妥当吗？”于是竭力论奏。次日在延英殿，宪宗举手对李绛说：“昨日见卿奏状所论征选乐妓一事，若非卿尽忠于朕，何以有此举动？朕全然不知外间事，这是教坊罪过，不明朕之意图，以致做出这等事。朕本因丹王以下四人，院中均无侍奉者。朕令于乐工之中及民间有情愿者，付给丰厚钱帛，只征选四人，四位侯王各予一人。他们不领会朕意，便如此生事。朕已下令处罚，所征选的那些人，都已放遣归家。若非卿言，朕怎知有此失误？”

元和八年(813)，封高邑县男。李绛因足疾上章请求免职。九年(814)，免除知政事，授礼部尚书。十年(815)，检校户部尚书，出任华州刺史，不久，入朝为兵部尚书。逢母丧。元和十四年(819)，检校吏部尚书，出任河中观察使。旧制，河中设节度使，皇甫钅甫寸厌恶李绛，只任命他为观察使。十五年(820)，皇甫钅甫寸获罪，李绛重任兵部尚书。

穆宗即位，李绛改任御史大夫。穆宗沉湎于游猎巡幸，李绛在延英殿极力劝谏，皇上不能听纳。李绛借病辞职，重任兵部尚书。长庆元年(821)，转任吏部尚书。当年，加授检校尚书右仆射，判东都尚书省事，充任东都留守。二年(822)正月，检校本官、兖州刺史、兖海节度观察等使。三年(823)，重任东都留守。四年(824)，加授检校司空。

宝历初，入朝任尚书右仆射。二年(826)九月，昭义节度使刘悟去世，临终留表请求让其子刘从谏承袭官职，将吏们抵宫门奏请。李绛秘密奏请立即任命靠近泽潞四方的将帅一人，充任节度使，令其兼程赴镇，使刘从谏来不及抵拒诏命，新使已到，所谓“迅雷不及掩耳”。这样潞州军心，自有所归。刘从谏无职任，凭什么主宰军队。但此时宰相李逢吉、王守澄已受刘从谏贿赂，皆奏请让刘从谏为节度使留后，故皇上不能采纳李绛之主张。

李绛进退仕途均奉行正道，一时名望颇大。然而心肠刚直嫉恶如仇，对待贤者与不肖之人态度判然有别，因此被邪恶之辈所忌恨。有次曾与御史中丞王播相遇道中，王播未避让他。李绛上奏论说事理，诏命门下中书两省详议，均认为李绛论奏正确。李逢吉庇护王播而厌恶李绛，便罢免李绛仆射之职，改授太子少师，分司东都。

文宗即位，诏李绛为太常卿。大和二年(828)，检校司空，出任兴元尹、山南西道节度使。三年(829)冬，南蛮进犯西蜀，李绛奉诏赴西蜀救援。李绛在本道招募兵卒千人赴蜀，行至中途，蛮军已退，所募兵卒皆返回。兴元兵额素来有规定，招募之兵卒得全部退伍回家。那是大和四年(830)二月十日，李绛晨起理事，召集募卒，说根据诏令遣返他们，依例发给粮饷，募卒一个个怏怏而退。监军使杨叔元贪财恃宠，怨恨李绛不奉敬自己，于是趁募卒嫌赏赐微薄，众口喧嚷之际，用言辞刺激他们，企图挑动他们作乱，以泄私愤。募卒被监军的话煽动，怒火更盛，便喧噪聚集涌向府署，劫夺库中兵器冲入使衙。李绛正与幕僚会宴，来不及防备。听说叛乱立即朝北奔逃登上女墙，衙将王景延力战以抵御乱兵。兵刃折断箭支用尽，王景延战死，李绛亦遭乱兵杀害，时年六十七。李绛刚登上女墙时，左右将校请他缒城出走，可以避免凶祸，李绛不从，终于同从事赵存约、薛齐一起殉职。

文宗闻奏震惊悲痛，降下制书道：“朝中有此正人，人们赞其美德，入能制定谋略，出则统领将士。正当重任之臣，横遭不测之祸。以身殉职令人叹惋，朝廷上下此心皆同。故山南西道节度使、管内观察使处置等使、银青光禄大夫、检校司空，兼兴元尹、御史大夫、上柱国、赵郡开国公、食邑二千户李绛，神赋聪慧明智，天授清正刚直，胸怀仁义追随前代圣哲，身立标准以为后人楷模。抑浊扬清顺应世情，因此官至台辅。佐我功业卓著之先祖，忠诚感通皇天。仗斧钺布风纪，庇护百姓安居乐土。乘轩轾鸣玉..，曾位至清贵官班之极。先声夺人舆论齐赞，不约而同群情共许。本为汉中名臣，善于治政安邦。而未料及变乱突起，无先兆灾祸横生。忠良罹难人皆悲痛，闻听讣告倍增哀伤。当隆重追悼，用上等礼仪。三公正秩，品位甚高，特示殊恩，以抒沉痛。可赠司徒。即令主管署衙，择日备礼册命。”赐其家属布帛三千段，米粟二百石。李绛子名璋、顼。

李璋，登进士第。卢钧镇守太原，召他为从事。大中末，入朝为监察，转侍御史。出任两郡刺史，最终任宣歙观察使。其子名德林。

上一篇：列传·卷一百一十三

下一篇：列传·卷一百一十五

全   文：旧唐书

