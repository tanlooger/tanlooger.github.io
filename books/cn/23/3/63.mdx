---
---
---
title: ○苗晋卿裴冕裴遵庆子向向子寅寅子枢
---

苗晋卿，上党壶关人。世以儒素称。祖夔，高道不仕，追赠礼部尚书。父殆庶，官至绛州龙门县丞，早卒，以晋卿赠太子少保。

晋卿幼好学，善属文，进士擢第。初授怀州修武县尉，历奉先县尉，坐累贬徐州司户参军。秩满随调，判入高等，授万年县尉。迁侍御史，历度支、兵、吏部三员外郎。开元二十三年，迁吏部郎中。二十四年，与吏部郎中孙逖并拜中书舍人。二十七年，以本官权知吏部选事。晋卿性谦柔，选人有诉讼索好官者，虽至数千言，或声色甚厉者，晋卿必含容之，略无愠色。二十九年，拜吏部侍郎。前后典选五年，政既宽弛，胥吏多因缘为奸，贿赂大行。时天下承平，每年赴选常万余人。李林甫为尚书，专任庙堂，铨事唯委晋卿及同列侍郎宋遥主之。选人既多，每年兼命他官有识者同考定书判，务求其实。天宝二年春，御史中丞张倚男奭参选，晋卿与遥以倚初承恩，欲悦附之，考选人判等凡六十四人，分甲乙丙科，奭在其首。众知奭不读书，论议纷然。有苏孝愠者，尝为范阳蓟令，事安禄山，具其事告之。禄山恩宠特异，谒见不常，因而奏之。玄宗大集登科人，御花萼楼亲试，登第者十无一二；而奭手持试纸，竟日不下一字，时谓之“曳白”。上怒，晋卿贬为安康郡太守，遥为武当郡太守，张倚为淮阳太守。敕曰：“门庭之间，不能训子；选调之际，仍以托人。”时士子皆以为戏笑。

天宝三载闰二月，转魏郡太守，充河北采访处置使，居职三年，政化洽闻。会入计，因上表请归乡里。既至壶关，望县门而步。小吏进曰：“太守位高德重，不宜自轻。”晋卿曰：“《礼》：‘下公门，式路马。’况父母之邦，所宜尊敬。汝何言哉！”大会乡党，欢饮累日而去。又俸钱三万为乡学本，以教授子弟。寻改河东太守、河东采访使，入为尚书、东京留守，征为宪部尚书。属禄山叛逆，杨国忠以晋卿有时望，将抑之，乃奏云：“宜以大臣镇东道。”遂出为陕州刺史、陕虢两州防御使。及入对，固辞老病，由是忤旨，改宪部尚书致仕。及朝廷失守，衣冠流离道路，多为逆党所胁，自陈希烈、张均已下数十人尽赴洛阳，晋卿潜遁山谷，南投金州。会肃宗至凤翔，手诏追晋卿赴行在，即日拜为左相，军国大务悉以咨之。既收两京，以功封韩国公，食实封五百户，改为侍中。后以贼寇渐除，屡乞骸骨，优诏许之，罢知政事，为太子太傅。明年，帝思旧臣，复拜为侍中。

晋卿宽厚廉谨，为政举大纲，不问小过，所到有惠化。魏人思之，为立碑颂德。及秉钧衡，小心畏慎，未尝忤人意。性聪敏，达练事体，百司文簿，经目必晓，而修身守位，以智自全，议者比汉之胡广。

玄宗崩，肃宗诏晋卿摄冢宰。上表固辞曰：“臣闻古者殷高宗在谅闇之中，百官听于冢宰，更无事迹，但存文字。且一时之事，礼不相沿。今残寇犹虞，日殷万务，皆缘兵马屯守讨袭，善算良谋，立胜擒敌。陛下若行古之道，居丧不言，苍生何依，百事皆废。伏读国家起居注，亦于礼部检见旧敕，恭惟太宗、高宗、、大行皇帝在位之日，皆有国哀，视事不辍，以为君临天下，难徇常情。今遗诏有处分，皇帝宜三日而听政。陛下遵太宗故事，则无冢宰；遵大行皇帝遗诏，便合听朝。万姓颙颙，不胜大愿。伏惟陛下知理国之重，顺人心之切，以义断恩，从宜无改。今朝臣一命已上，皆言臣心昏貌朽，加以疾病，事有急速，断在须臾，凡圣不同，岂合受诏。陛下发哀已五日矣，愿准遗诏听政，则四夷万国，无任悲幸。”肃宗时疾弥留，览表殒绝，乃许。

数日，肃宗晏驾，代宗践祚，又诏晋卿摄冢宰。晋卿上表恳辞曰：“臣以昔者天子居丧之时，百官听于冢宰者，盖君幼小，御极事殷，情理当然。沿革不一，今古异同，而周武、汉文，合于通变，垂范作则，可举而行。又士或墨缞，时遇金革，岂非衔恤，谓义在断恩。且百善之至，无加于孝也，其有容瘁心绝，指景悼生，此匹夫守节之常情，殊王者嗣续之大计。昨二十日，陛下于大行皇帝柩前即位，是承先帝遗顾之言，亦前代不易之典。则知所略不为害，所存是适权，防威灭端，所利者大。陛下因心纯至，天地明察。伏以报劬劳之恩，申罔极之思，终身之痛，岂计朝夕！但以一日之内，万务在中，须达宸聪，始成国政。百僚万姓及僧道耆寿等，相顾聚言，以臣老且无能，愚岂测圣，况久无居摄，臣不敢奉诏。特乞陛下遵遗命，三日而政。臣博听众情，不胜恳愿，伏望割痛抑哀，则天下悲幸。”上号泣从之。时晋卿年已衰暮，又患两足，上特许肩舆至中书，入阁不趋，累日一视事。历三朝，皆以谨密见称。

广德初，吐蕃寇长安。晋卿时病卧于私第，蕃闻之，舆入逼胁，晋卿闭口不言，贼不敢害。及上自陕至，册为太保，罢知政事，又诏以太保致仕。永泰元年四月薨。辍朝三日，令京兆少尹一员护丧事，缘葬诸物并官给，赙绢布五百段、米粟五百石。太常议谥曰“懿献”。初，晋卿东都留守，引用大理评事元载为推官。至是载为中书侍郎、平章事，怀旧恩，讽有司改谥曰文贞。大历七年，令配享肃宗庙庭。

裴冕，河东人也，为河东冠族。天宝初，以门廕再迁渭南县尉，以吏道闻。御史中丞王鉷充京畿采访使，表为判官。迁监察御史，历殿中侍御史。冕虽无学术，守职通明，果于临事，鉷甚委之。及鉷得罪伏法，时宰臣李林甫方窃权柄，人咸惧之，鉷宾佐数百，不敢窥鉷门。冕独收鉷尸，亲自护丧，瘗于近郊，冕自是知名。河西节度使哥舒翰表为行军司马，累迁员外郎中。

玄宗幸蜀，至益昌郡，遥诏太子充天下兵马元帅，以冕为御史中丞兼左庶子，为之副。是时，冕为河西行军司马，授御史中丞，诏赴朝廷。遇太子于平凉，具陈事势，劝之朔方，亟入灵武。冕与杜鸿渐、崔漪等劝进曰：“主上厌勤大位，南幸蜀川，宗社神器，须有所归，天意人事，不可固违。若逡巡退让，失亿兆心，则大事去矣！臣等犹知之，况贤智乎！”太子曰：“南平寇逆，奉迎銮舆，退居储贰，侍膳左右，岂不乐哉！公等何言之过也？”冕与杜鸿渐又进曰：“殿下藉累圣之资，有天下之表。元贞万国，二十余年，殷忧启圣，正在今日。所从殿下六军将士，皆关辅百姓，日夜思归。大军一散，不可复集，不如因而抚之以从众，臣等敢以死请。”凡劝进五上，乃依。肃宗即位，以定策功，迁中书侍郎、同中书门下平章事，倚以为政。

冕性忠勤，悉心奉公，稍得人心。然不识大体，以聚人曰财，乃下令卖官鬻爵，度尼僧道士，以储积为务。人不愿者，科令就之，其价益贱，事转为弊。肃宗移幸凤翔，罢冕知政事，迁右仆射。两京平，以功封冀国公，食实封五百户。寻加御史大夫、成都尹，充剑南西川节度使。又入为右仆射。永泰元年，与裴遵庆等并集贤待制。代宗求旧，拜冕兼御史大夫，充护山陵使。冕以幸臣李辅国权盛，将附之，乃表辅国亲昵术士中书舍人刘烜充山陵使判官。烜坐法，冕坐贬施州刺史。数月，移澧州刺史，复征为左仆射。元载秉政。载为新平县尉，王鉷辟在巡内，冕常引之，载颇德冕。会宰臣杜鸿渐卒，载遂举冕代之。冕时已衰瘵，载以其顺己，引为同列。受命之际，蹈舞绝倒，载趋而扶起，代为谢词。冕兼掌兵权留守之任，俸钱每月二千余贯。性本侈靡，好尚车服及营珍馔，名马在枥，直数百金者常十数。每会宾友，滋味品数，坐客有昧于名者。自创巾子，其状新奇，市肆因而效之，呼为“仆射样”。初代鸿渐，小吏以俸钱文簿白之，冕顾子弟，喜见于色，其嗜利若此。拜职未盈月，卒，大历四年十二月也。上悼之，辍朝三日，赠太尉，赙制五百匹、粟五百石。

裴遵庆，绛州闻喜人也。代袭冠冕，为河东着族。遵庆志气深厚，机鉴敏达，自幼强学，博涉载籍，谨身晦迹，不干当世之务。以门廕累授潞府司法参军，时年已老，未为人所知。随调吏部，授大理寺丞，剖断刑狱，举正纲条，理行始着。迁司门员外、吏部员外郎，专判南曹。天宝中，海内无事，九流辐辏会府，每岁吏部选人，动盈万数。遵庆敏识强记，精核文簿，详而不滞，时称吏事第一，由是大知名。

天宝末，杨国忠当国，出不附己者例为外官，遵庆亦出为郡守。肃宗即位，征拜给事中、尚书右丞、吏部侍郎。恭俭克己，迟重谨密，颇有时望。上元中，萧华辅政，素知遵庆，每奏见，累称之，迁黄门侍郎、同中书门下平章事。广德初，仆固怀恩阻兵汾上，指中官为词，上以遵庆忠纯，特遣往汾州宣慰怀恩。遵庆既见怀恩，具陈朝旨，怀恩引过听命，将随遵庆朝谒，为副将范志诚以邪说惑之，怀恩遂以惧死为词。会蕃寇陷京师，乘舆幸陕，遵庆自汾州奔赴行在。及乘舆还京，以遵庆为太子少傅。永泰元年，与裴冕等并于集贤院待制，罢知政事。寻改吏部尚书、右仆射，复知选事。时选人天兴县尉陈琯于铨庭言词不逊，凌突无礼，代宗诏付遵庆于省门鞭三十，贬为吉州员外司户参军。遵庆敦守儒行，老而弥谨。尝为风狂族侄挝登闻鼓告以不顺，上知遵度，不省，其见信如此。大历十年十月薨于位，年九十余。

遵庆初登省郎，尝着《王政记》，述今古礼体，识者览之，知有公辅之量。

子向，字傃仁，少以门廕历官至太子司议郎。建中初，李纾为同州刺史，奏向为从事。硃泚反，李怀光又叛河中，使其将赵贵先筑垒于同州，纾来奔奉天，向领州务。贵先因胁县尉林宝役徒板筑，不及期，将斩之，吏人百姓奔窜。向即诣贵先军垒，以逆顺之理责之，贵先感悟，遂来降，故同州不陷。向由是知名。累为京兆府户曹，转栎阳、渭南县令，奏课皆第一，朝廷亟闻其理行，擢为户部员外郎。

德宗季年，天下方镇副亻卒多自选于朝，防一日有变，遂就而授之节制。向已选为太原少尹，德宗召见喻旨，寻用为行军司马、兼御史中丞，改汾州刺史，转郑州。又复为太原少尹，兼河东节度副使。改晋州刺史，充本州防御使，迁虢州刺史。入为京兆少尹，拜同州刺史，充本州防御使。入为大理寺卿，出迁陕虢都防御、观察使。三岁，拜左散骑常侍，自常侍复为大理。

向本以名相子，以学行自饬，谨守其门风。历官仁智推爱，利及于人。至是，以年过致政，朝廷优异，乃以吏部尚书致仕于新昌里第。内外支属百余人，向所得俸禄，必同其费，及领外任，亦挈而随之。有孤茕疾苦不能自恤，向尤周给，至今称其孝睦焉。大和四年九月卒，年八十。赠太子少保。

子寅，登进士第，累官至御史大夫卒。

子枢，字纪圣，咸通十二年登进士第。宰相杜审权出镇河中，辟为从事，得秘书省校书郎，再迁蓝田尉。直弘文馆。大学士王铎深知之，铎罢相失职，枢亦久之不调。从僖宗幸蜀，中丞李焕奏为殿中侍御史，迁起居郎。中和初，王铎复见用，以旧恩徙为郑滑掌书记、检校司封郎中，赐金紫，入朝历兵、吏二员外郎。龙纪初，擢拜给事中，改京兆尹。宰相孔纬尤深奖遇。大顺中，纬以用兵无功贬官，枢坐累为右庶子，寻出为歙州刺史。乾宁初，入为右散骑常侍，从昭宗幸华州，为汴州宣谕使。

初，枢自歙州罢郡归朝，路经大梁，时硃全忠兵威已振，枢以兄事之，全忠由是重之。及枢传诏，全忠皆禀朝旨，献奉相继，昭宗甚悦，迁兵部侍郎。时崔胤专政，亦倚全忠，二人因是相结，改枢吏部侍郎。未几，换户部侍郎、同平章事。其年冬，昭宗幸华州，崔胤贬官，枢亦为工部尚书。天子自岐下还宫，以枢检校右仆射、同平章事，出为广南节度使。制出，硃全忠保荐之，言枢有经世才，不可弃之岭表，寻复拜门下侍郎，监修国史，累兼吏部尚书，判度支。崔胤诛，以全忠素厚，相位如故。从昭宗迁洛阳，驻跸陕州，进右仆射、弘文馆大学士、太清宫使，充诸道盐铁转运使。

哀帝初嗣位，柳璨用事，全忠尝奏用牙将张廷范为太常卿，诸相议，枢曰：“廷范勋臣，幸有方镇节钺之命，何藉乐卿？恐非元帅梁王之旨。”乃持之不下。俄而全忠闻枢言，谓宾佐曰：“吾常以裴十四器识真纯，不入浮薄之伍，观此议论，本态露矣。”切齿含怒。柳璨闻全忠言，寻希旨罢枢相位，和陵祔享，拜尚书左仆射。五月，责授朝散大夫、登州刺史，寻再贬泷州司户。六月十一日，行及滑州，全忠遣人杀之于白马驿，投尸于河，时年六十五。

史臣曰：晋卿谨身莅事，足为纯臣，避寇全忠，固彰大节。然博达精审，岂不知宽猛之道哉！奉林甫之旨，顺胥吏之意，悦附张倚，欺罔时君。生为重臣，谄林甫之势也；殁改美谥，引元载之恩焉。或言晋卿不为巧宦者，诚不信也。冕力赞中兴，名居大位，奉公抱义，可以致身；卖官度僧，是何为政？及其老也，贪冒尤深。遵庆学术贞明，为国忠所出；恭俭谨密，遇萧华素知。位重行纯，老而弥笃，彼二公固有惭德。向克荷堂构，不坠门风。枢因盗而振，盗憎而亡，宜哉！君子守道远刑，盖虑此也。

赞曰：奥矣晋卿，贪哉裴冕。遵庆父子，及之者鲜。

关键词：旧唐书,列传

解释翻译[挑错/完善]

裴冕，河东人，是河东的望族。天宝初年(742)，凭藉门荫关系再升为渭南县尉，以精明强干闻名。御史中丞王钅共充任京畿采访使，上奏任他为判官。升为监察御史，担任殿中侍御史。冕虽然不学无术，但恪守职责通晓明达，处事果断，钅共非常信任他。到了钅共获罪伏法，此时宰臣李林甫窃取大权，人们都很怕他，钅共有宾客及辅佐之士数百人，都不敢偷看钅共的住宅。冕只身一人收拾钅共的尸体，亲自护丧，埋葬在近郊，冕由于此事而知名。河西节度使哥舒翰奏表任他为行军司马，多次升为员外郎中。

玄宗幸驾到蜀，走到益昌郡时，遥诏太子担任天下兵马元帅，任冕为御史中丞兼任左庶子，为他的副职。此时，冕担任河西行军司马，授予御史中丞，诏令赶赴朝廷。在平凉遇见太子，陈述当时的形势，劝他到朔方去，赶快进入灵武。冕与杜鸿渐、崔漪等人劝说道：“自主上在大位上静心管理，现在幸驾到蜀，宗社神器必须有所归宿，天意人事不能固持违反。如果徘徊退让，将失去众多人心，那么大事将去了！我们做臣的都知道这些，何况贤人智者呢！”太子说：“在南方平定贼寇，迎接皇上，然后退让仍做太子，侍膳左右，不是很快乐吗？你们为什么说这样不好呢？”冕和杜鸿渐又进言说：“殿下凭借多年圣贤的资历，有统治天下的仪表。元贞万国，二十多年，忧虑启望圣贤，正在今日。殿下手下的六军将士，都是百姓，日夜思念还乡。大军一旦离散，不可能再聚集，不如因此抚慰随从众心，我们都愿以死相恳求。”大约向殿下进言奉劝五次，于是依从。肃宗即位，来评定策略功劳，冕升为中书侍郎、同中书门下平章事，依靠他来从政。

冕性格忠诚勤勉，全身心奉公逐渐取得人心。却不识大体，由于聚集钱财，于是命令卖官封爵，规定尼僧道士，以储积钱财为事务。有不愿意者，以法制处理，其官爵价格越来越低，此事变成了坏事。肃宗幸驾凤翔，罢免了冕的职务，任右仆射。两京平定后，以功劳封为冀国公，实封五百户。不久加授御史大夫、成都尹，充任剑南西川节度使。又入朝廷任右仆射。永泰元年(765)，与裴遵庆等人一并在集贤院待制。

代宗需求旧臣，升冕兼任御史大夫，充任护山陵使。由于宠臣李辅国权势很大，冕准备依附于他，于是上表推荐与辅国所亲善的术士中书舍人刘火亘充任山陵使判官。火亘获罪伏法，冕因受牵连贬为施州刺史。几个月后，移任他为澧州刺史，又升为左仆射。元载掌权，当初载任新平县尉时，王钅共将此辟为巡视范围内，冕经常推荐载，载非常感激冕。适逢宰臣杜鸿渐死了，载于是推荐冕替代他。冕此时已经衰老，载由于是冕顺从自己，引荐他为自己同列。在受职的时候，冕高兴得跌倒在地，载快步扶起他，代他向皇上谢恩。冕兼任掌管兵权留守之任，俸禄每月二千多贯。性情爱好奢侈，喜好豪华车服及山珍海味，在枥的名马，价值数百金的有十几匹。每次宴请宾客朋友，滋味品数，坐客中间有的人根本不知道馔肴的名称。自己创建的头巾，其形状新奇，而在市场被仿效，称为“仆射样”。当初替代鸿渐时，小吏将俸禄文本念给他听时，冕对子弟们喜形于色，其好钱财大多如此。任职不满月，在大历四年(769)便死了。皇上悼念他，辍朝三天，赠予太尉，赠帛五百匹、粟五百石。

裴茂，凭借门荫关系做官，多次升为京兆府司录参军。来王真镇守陕州，推荐他为判官，王真转到襄州，又任为行军司马，王真待他非常看重。等到王真在淮西战败，茂不能留在其军，茂于是以密表上奏。朝廷认为王真掌握重兵，不喜欢他，下密诏由茂替代王真任襄州刺史，充当防御使。茂原来镇守..城，等到接受密令后，率部下二千人赶赴襄阳。此时王真也奉诏仍然担任旧职，王真于是在江边渡口设置酒席等待他。茂开始说借道入朝廷，等见到王真，马上说奉命替代他的职位，并且想马上处理事务。王真告诉他说：“王真已经奉皇上的命令又在此地复职。”茂迷惑不解，对他的手下人说：“此话荒谬。”于是指挥人马向王真的军队射箭，由此两军相互交战，茂大败，士卒几乎全部歼灭。茂逃回..城旧营，調追过来抓住了他。朝廷想安定汉南，于是将此事归咎于茂。宝应元年(762年)七月，下敕令说：(略)。

茂度量狭小，刚开始起兵便没成功，行事却无符节。等到失败被俘后，却又迟迟不赴召，快到京师时，皇上敕命下达。茂被流放上路后，到了蓝田驿，赐予自尽。

上一篇：列传·卷六十二

下一篇：列传·卷六十四

全   文：旧唐书

