---
---
---
title: ○武元衡从父弟儒衡
---

郑余庆子瀚瀚子允谟茂休处诲从谠

韦贯之兄绶弟纁子澳

武元衡，字伯苍，河南缑氏人。曾祖载德，天后从父弟，官至湖州刺史。祖平一，善属文，终考功员外郎、修文馆学士，事在《逸人传》。父就，殿中侍御史，以元衡贵，追赠吏部侍郎。元衡进士登第，累辟使府，至监察御史。后为华原县令。时畿辅有镇军督将恃恩矜功者，多挠吏民。元衡苦之，乃称病去官。放情事外，沉浮宴咏者久之。德宗知其才，召授比部员外郎。一岁，迁左司郎中。时以详整称重。

贞元二十年，迁御史中丞。尝因延英对罢，德宗目送之，指示左右曰：“元衡真宰相器也。”

顺宗即位，以病不亲政事。王叔文等使其党以权利诱元衡，元衡拒之。时奉德宗山陵，元衡为仪仗使。监察御史刘禹锡，叔文之党也，求充仪仗判官。元衡不与，其党滋不悦。数日，罢元衡为右庶子。宪宗即位，始册为皇太子，元衡赞引，因识之。及登极，复拜御史中丞。持平无私，纲条悉举，人甚称重。寻迁户部侍郎。元和二年正月，拜门下侍郎、平章事，赐金紫，兼判户部事。上为太子时，知其进退守正，及是用为宰相，甚礼信之。

初，浙西节度李锜请入觐，乃拜为右仆射，令入朝。既而又称疾，请至岁暮。上问宰臣，郑絪请如锜奏。元衡曰：“不可。且锜自请入朝，诏既许之，即又称疾，是可否在锜。今陛下新临大宝，天下属耳目，若使奸臣得遂其私，则威令从兹去矣。”上以为然，遽追之。锜果计穷而反。

先是，高崇文平蜀，因授以节度使。崇文理军有法，而不知州县之政。上难其代者，乃以元衡代崇文，拜检校吏部尚书，兼门下侍郎、平章事，充剑南西川节度使。将行，上御安福门以临慰之。高崇文既发成都，尽载其军资、金帛、帟幕、伎乐、工巧以行。元衡至，则庶事节约，务以便人。比三年，公私稍济。抚蛮夷，约束明具，不辄生事。重慎端谨，虽淡于接物，而开府极一时之选。八年，征还。至骆谷，重拜门下侍郎、平章事。

时李吉甫、李绛情不相叶，各以事理曲直于上前。元衡居中，无所违附，上称为长者。及吉甫卒，上方讨淮、蔡，悉以机务委之。时王承宗遣使奏事，请赦吴元济。请事于宰相，辞礼悖慢，元衡叱之。承宗因飞章诋元衡，咎怨颇结。元衡宅在静安里，十年六月三日，将朝，出里东门，有暗中叱使灭烛者，导骑诃之，贼射之，中肩。又有匿树阴突出者，以棓击元衡左股。其徒驭已为贼所格奔逸，贼乃持元衡马，东南行十余步害之，批其颅骨怀去。及众呼偕至，持火照之，见元衡已踣于血中，即元衡宅东北隅墙之外。时夜漏未尽，陌上多朝骑及行人，铺卒连呼十余里，皆云贼杀宰相，声达朝堂，百官恟々，未知死者谁也。须臾，元衡马走至，遇人始辨之。既明，仗至紫宸门，有司以元衡遇害闻。上震惊，却朝而坐延英，召见宰相。惋恸者久之，为之再不食。册赠司徒，赠赙布帛五百匹、粟四百硕，辍朝五日，谥曰忠愍。

元衡工五言诗，好事者传之，往往被于管弦。

初，八年，元衡自蜀再辅政，时太白犯上相，历执法。占者言：“今之三相皆不利，始轻末重。”月余，李绛以足疾免。明年十月，李吉甫以暴疾卒。至是，元衡为盗所害，年五十八。始元衡与吉甫齐年，又同日为宰相。及出镇，分领扬、益。及吉甫再入，元衡亦还。吉甫先一年以元衡生月卒，元衡后一年以吉甫生月卒。吉凶之数，若符会焉。先是，长安谣曰“打麦麦打三三三”，既而旋其袖曰“舞了也”。解者谓：“打麦”者，打麦时也；“麦打”者，盖谓暗中突击也；“三三三”，谓六月三日也；“舞了也”，谓元衡之卒也。自是京师大恐，城门加卫兵，察其出入，物色伺之。其伟状异制、燕赵之音者，多执讯之。元衡从父弟儒衡。

儒衡，字庭硕。才度俊伟，气直貌庄，言不妄发，与人交友，终始不渝。相国郑余庆不事华洁，后进趋其门者多垢衣败服，以望其知。而儒衡谒见，未尝辄易所好，但与之正言直论，余庆因亦重之。宪宗以元衡横死王事，尝嗟惜之，故待儒衡甚厚。累迁户部郎中。十二年，权知谏议大夫事，寻兼知制诰。皇甫镈以宰相领度支，剥下以媚上，无敢言其罪者。儒衡上疏论列，镈密诉其事，帝曰：“勿以儒衡上疏，卿将报怨耶！”镈不复敢言。

儒衡气岸高雅，论事有风彩，群邪恶之。尤为宰相令狐楚所忌。元和末年，垂将大用，楚畏其明俊，欲以计沮之，以离其宠。有狄兼谟者，梁公仁杰之后，时为襄阳从事。楚乃自草制词，召狄兼谟为拾遗，曰：“朕听政余暇，躬览国书，知奸臣擅权之由，见母后窃位之事。我国家神器大宝，将遂传于他人。洪惟昊穹，降鉴储祉，诞生仁杰，保佑中宗，使绝维更张，明辟乃复。宜福胄胤，与国无穷。”及兼谟制出，儒衡泣诉于御前，言其祖平一在天后朝辞荣终老，当时不以为累。宪宗再三抚慰之。自是薄楚之为人。然儒衡守道不回，嫉恶太甚，终不至大任。寻正拜中书舍人。时元稹依倚内官，得知制诰，儒衡深鄙之。会食瓜阁下，蝇集于上，儒衡以扇挥之曰：“适从何处来，而遽集于此？”同僚失色，儒衡意气自若。迁礼部侍郎。长庆四年卒，年五十六。

郑余庆，字居业，荥阳人。祖长裕，官至国子司业，终颍川太守。长裕弟少微，为中书舍人、刑部侍郎。兄弟有名于当时。父慈，与元德秀友善，官至太子舍人。

余庆少勤学，善属文。大历中举进士。建中末，山南节度使严震辟为从事，累官殿中侍御史，丁父忧罢。贞元初入朝，历左司、兵部员外郎，库部郎中。八年，选为翰林学士。

十三年六月，迁工部侍郎，知吏部选事。时有玄法寺僧法凑为寺众所，万年县尉卢伯达断还俗，后又复为僧，伯达上表论之。诏中丞宇文邈、刑部侍郎张彧、大理卿郑云逵等三司，与功德使判官诸葛述同按鞫。时议述胥吏，不合与宪臣等同入省按事。余庆上疏论列，当时翕然称重。

十四年，拜中书侍郎、平章事。余庆通究《六经》深旨，奏对之际，多以古义傅之。与度支使于素善，每奏事余庆皆议可之。未几，以罪贬。时又岁旱人饥，德宗与宰臣议，将赈给禁卫六军。事未行，为中书吏所泄，余庆贬郴州司马，凡六载。顺宗登极，征拜尚书左丞。

宪宗嗣位之月，又擢守本官、平章事。未几，属夏州将杨惠琳阻命，宰臣等论奏，多议兵事。余庆复以古义上言，夏州军士皆仰给县官，又有“介马万蹄”之语。时议以余庆虽好古博雅而未适时。有主书滑涣，久司中书簿籍，与内官典枢密刘光琦情通。宰相议事，与光琦异同者，令涣达意，未尝不遂所欲。宰相杜佑、郑絪皆姑息之。议者云佑私呼为滑八，四方书币赀货，充集其门，弟泳官至刺史。及余庆再入中书，与同僚集议。涣指陈是非，余庆怒其僭，叱之。寻而余庆罢相，为太子宾客。其年八月，涣赃污发，赐死。上浸闻余庆叱涣事，甚重之，乃改为国子祭酒，寻拜河南尹。三年，检校兵部尚书，兼东都留守。六年四月，正拜兵部尚书。

余庆再为相，罢免皆非大过，尤以清俭为时所称。洎中外践更，郁为耆德，朝廷得失，言成准的。时京兆尹元义方、户部侍郎判度支卢坦，皆以勋官前任至三品，据令合立门戟，各请戟立于其第。时义方以加上柱国、坦以前任宣州观察使请戟。近代立戟者，率有银青阶，而义方只据勋官，有司不详覆而给之，议者非之，台司将劾而未果。会余庆自东都来，发论大以为不可。由是，台司移牒诘礼部，左司郎中陆则、礼部员外崔备皆罚俸，夺元、卢之门戟。

余庆受诏撰《惠昭太子哀册》，其辞甚工。有医工崔环，自淮南小将为黄州司马。敕至南省，余庆执之封还，以为诸道散将无故授正员五品官，是开侥幸之路，且无阙可供。言或过理，由是稍忤时权，改太子少傅，兼判太常卿事。初德宗自山南还宫，关辅有怀光、吐蕃之虞，都下惊忧，遂诏太常集乐去大鼓。至是，余庆始奏复用大鼓。

九年，拜检校右仆射，兼兴元尹，充山南西道节度观察使，三岁受代。

十二年，除太子少师。寻以年及悬车，请致仕，诏不许。时累有恩赦叙阶，及天子亲谒郊庙，行事官等皆得以恩授三品五品，不复计考，其使府宾吏，又以军功借赐命服而后入拜者十八九。由是，在朝衣绿者甚少，郎官谏官有被紫垂金者。又丞郎中谢洎郎官出使，多赐章服，以示加恩。于是宠章尤滥，当时不以服章为贵，遂诏余庆详格令，立制条，奏以闻。

十三年，拜尚书左仆射。自兵兴以来，处左右端揆之位者多非其人，及余庆以名臣居之，人情美洽。宪宗以余庆谙练典章，朝廷礼乐制度有乖故事，专委余庆参酌施行，遂用为详定使。余庆复奏刑部侍郎韩愈、礼部侍郎李程为副使，左司郎中崔郾、吏部郎中陈珮、刑部员外郎杨嗣复、礼部员外郎庾敬休，并充详定判官。朝廷仪制、吉凶五礼，咸有损益焉。改凤翔尹、凤翔陇节度使。

十四年，兼太子少师、检校司空，封荥阳郡公，兼判国子祭酒事。以太学荒毁日久，生徒不振，奏率文官俸给修两京国子监。

及穆宗登极，以师傅之旧，进位检校司徒，优礼甚至。元和十五年十一月卒，诏曰：“故金紫光禄大夫、检校司徒、兼太子少师、上柱国、荥阳郡开国公、食邑二千户郑余庆，始以衣冠礼乐，行于山东，余力文章，遂成志学。出入清近，盈五十年。再秉台衡，屡分戎律。凡所要职，无不践更。贵而能贫，卑以自牧。謇谔闻于台阁，柔睦化于闺门。受命有考父之恭，待士比公孙之广。焚书逸礼，尽可口传；古史旧章，如因心匠。朕方咨禀，庶罔昏逾。神将祝予，痛悼何及！乞言既阻，赗礼宜优，可赠太保。”时年七十五，谥曰贞。

余庆砥名砺行，不失儒者之道；清俭率素，终始不渝。四朝居将相之任，出入垂五十年，禄赐所得，分给亲党，其家颇类寒素。自至德已来，方镇除授，必遣中使领旌节就第宣赐，皆厚以金帛遣之。求媚者唯恐其数不广，故王人一来，有获钱数百万者。余庆每受方任，天子必诫其使曰：“余庆家贫，不得妄有求取。”专欲振起儒教，后生谒见者，率以经学讽之。而周其所急，理家理身，极其俭薄。及修官政，则喜开广。镇岐下一岁，戎事可观。又创立儒宫以来，学者虽行己可学，而往往近于沽激，故当时议者不全德许之。上以家素清贫，不办丧事，宜令所司特给一月俸料，以充赙赠，用示哀荣。有文集、表疏、碑志、诗赋共五十卷行于世。

兄承庆，官不显。弟膺甫，官至主客员外郎中、楚怀郑三州刺史。次弟具瞻、羽客、时然，皆官至县令宾佐。余庆子瀚。

翰本名涵，以文宗籓邸时名同，改名瀚。贞元十年举进士。以父谪官，累年不任。自秘书省校书郎迁洛阳尉，充集贤院修撰。改长安尉、集贤校理。转太常寺主簿，职仍故。迁太常博士，改右补阙。献疏切直，人为危之。及余庆入朝，宪宗谓余庆曰：“卿之令子，朕之直臣，可更相贺。”遂迁起居舍人，改考功员外郎。刺史有驱迫人吏上言政绩，请刊石纪政者，瀚探得其情，条责廉使，巧迹遂露，人服其敏识。时余庆为仆射，请改省郎。乃换国子博士、史馆修撰。丁母忧，除丧，拜考功郎中。复丁内艰，终制，退居汜上。长庆中，征为司封郎中、史馆修撰，累迁中书舍人。

文宗登极，擢为翰林侍讲学士。上命撰《经史要录》二十卷。书成，上喜其精博，因摘所上书语类。上亲自发问，瀚应对无滞，锡以金紫。太和二年，迁礼部侍郎。典贡举二年，选拔造秀，时号得人。转兵部侍郎，改吏部，出为河南尹，皆着能名。入为左丞，旋拜刑部尚书，兼判左丞事。出为山南西道节度观察使，检校户部尚书、兴元尹、兼御史大夫。余庆之镇兴元，创立儒宫，开设学馆，至瀚之来，复继前美。开成四年闰正月，以户部尚书征。诏下之日，卒于兴元，年六十四，赠右仆射，谥曰宣。有文集、制诰共三十卷，行于世。浣四子：允谟、茂谌、处诲、从谠。

允谟，以廕累官台省，历蜀、彭、濠、晋四州刺史，位终太子右庶子。

茂谌，避国讳改茂休，开成二年登进士第，四迁太常博士、兵部员外郎、吏部郎中、绛州刺史，位终秘书监。

处诲，字延美，于昆仲间文章拔秀，早为士友所推。太和八年登进士第。释褐秘府，转监察、拾遗、尚书郎、给事中。累迁工部、刑部侍郎，出为越州刺史、浙东观察使、检校刑部尚书、汴州刺史、宣武军节度观察等使，卒于汴。处诲族父朗。初朗为定州节度使时，处诲为工部侍郎，因早朝假寐于待漏院，忽梦己为浙东观察使，经过汴州，而朗为汴帅，留连饮饯，仰视屋栋，饰以黄土，宾从皆所识。明年，朗果自定州镇宣武，辟韦重掌书记。重将行，处诲告以所梦。明年，处诲转刑部侍郎。其年秋，授浙东观察使。行及潼关，朗遣从事迎劳，仍致手书，令先疏所梦。比至汴，宴于清暑亭，宾佐悉符梦中。朗仰视屋栋曰：“此亦黄土也。”四座感叹移时。后五年，朗卒，处诲继为汴州节度使，乃赋诗一章，刻于事，以尽思朗之悲。处诲方雅好古，且勤于着述，撰集至多。为校书郎时，撰次《明皇杂录》三篇，行于世。

从谠，字正求，会昌二年登进士第，释褐秘书省校书郎，历拾遗、补阙、尚书郎、知制诰。故相令狐、魏扶，皆父贡举门生，为之延誉，寻迁中书舍人。咸通三年，知贡举，拜礼部侍郎，转刑部，改吏部侍郎。典选平允，时无屈人。垂将作辅，以权臣请托不行，改检校刑部尚书、太原尹、北都留守、河东节度观察等使。逾年，乞还，不允，改检校兵部尚书、汴州刺史、宣武军节度观察等使。期年报政，美声流闻。当途者惧其大用，改广州刺史、岭南节度使。

五管为南诏蛮所扰，天下征兵，时有庞勋之乱，不暇边事。从谠在镇，北兵寡弱，夷獠棼然，乃择其土豪，授之右职，御侮扞城，皆得其效。虽郡邑屡陷，而交、广晏然。俄而懿宗厌代，从谠以久在番禺，不乐风土，思归恋阙，形于赋咏，累上章求为分司散秩。僖宗征还，用为刑部尚书。寻以本官同平章事。

乾符中，盗起河南，天下骚动。阴山府沙陀都督李国昌部族方强，虎视北边。属灵州防御使段文楚军储不继，郡兵乏食，乃密引沙陀部攻城，杀文楚，遂据振武军云、朔等州。又令其子克章、克用大合诸部，南侵忻、代。前帅窦瀚、李侃、李蔚相继以重臣镇并部，皆不能遏。俄而康传圭为三军所杀，军士益骄，矜功责赏，劝为噪聚。加以河南、河北七道兵帅，云合都下，人不聊生，沙陀连陷城邑，朝廷难于择帅。僖宗欲以宰臣临制之，诏曰：“开府仪同三司、门下侍郎、兼兵部尚书、充太清宫使、弘文馆大学士、延资库使、上柱国、荥阳郡开国公、食邑二千户郑从谠：自处钧衡，屡来麟凤，才高应变，动必研机。朕以北门兴王故地，以尔尝施惠化，尚有去思。方当用武之时，暂辍调元之职，伫歼凶丑，副我忧勤。可检校司空、司平章事、太原尹、北都留守、河东节度，兼行营招讨等使。”制下，许自择参佐。乃奏长安令王调为副使，兵部员外郎、史馆修撰刘崇龟为节度判官，前司勋员外郎、史馆修撰赵崇为观察判官，前进士刘崇鲁充推官，前左拾遗李渥充掌书记，前长安尉崔泽充支使。开幕之盛，冠于一时。时中朝瞻望者，目太原为“小朝廷”，言名人之多也。时新承军乱之后，杀掠攻剽，无日无之。

从谠貌温而气劲，沉机善断，奸无遁情。凡凶谋盗发，无不落其彀中，以是群豪惕息。旧府城都虞候张彦球者，前帅令率兵三千逐沙陀于百井，中路而还，纵兵破钥，杀故帅康传圭。及从谠至，搜索其魁诛之。知彦球意善，有方略，召之开喻，坦然无疑，悉以兵柄委之。

广明初，李钧、李涿继率本道之师出雁门，为沙陀所败。十二月，黄巢犯长安，僖宗出幸。传诏谓从谠曰：“卿志安封域，权总戎麾，夷夏具瞻，社稷全赖。今月五日，草贼黄巢奔冲；十六日，驻跸梁、汉。上惭九庙，下愧万方。籓阃乍闻，痛愤应切。专差供奉官刘全及往彼慰喻。卿宜差点本道兵士，酌量多少，付北面副招讨使诸葛爽，俾令入援。”从谠承诏雪涕，团结戎伍，遣牙将论安、后院军使硃玫率步骑五千，从诸葛爽入关赴难。时中和元年五月也。

论安军次离石。是月，沙陀李克用军奄至，营于汾东，称奉诏赴难入关。从谠具廪饩犒劳，信宿不发。克用傅城而呼曰：“本军将南下，欲与相公面言。”从谠登城谓之曰：“仆射父子，咸通以来，旧激忠义，血战为国，天下之人受赐。老夫历事累朝，位忝将相，今日群盗扰攘，舆驾奔播，荡覆神州，不能荷戈讨贼，以酬圣奖，老夫之罪也。然多难图勋，是仆射立功立事之时也。所恨受命守籓，不敢辱命，无以仰陪戎棨。若仆射终以君亲为念，破贼之后，车驾还宫，却得待罪阙庭，是所愿也。唯仆射自爱。”克用拜谢而去。然杂虏不戢，肆掠近甸。从谠遣大将王蟾、薛威出师追击之。翌日，契苾部救兵至，沙陀大败而还。

初，论安率师入关，至阴地，以数百卒擅归，从谠集诸部校斩之于鞠场，并以兵众付硃玫赴难。时郑畋亦以宰相镇凤翔，与从谠宗人，同年登进士。畋亦举兵岐下，以遏贼巢。广明首唱仗义，断贼首尾，逆徒名为“二郑”。国威复振，二儒帅之功也。

二年十一月，代北监军使陈景思奉诏赦沙陀部，许讨贼自赎。由是沙陀五部数万人南下，不敢蹈境。乃自岚、石沿河而南，唯李克用以数百骑临城叙别。从谠遗之名马、器币而诀。三年，克用破贼立功，授河东节度代从谠。还至榆次，遣使致礼，谓从谠曰：“予家尊在雁门，且还觐省。相公徐治行装，勿遽首途。”从谠承诏，即日牒监军使周从寓请知兵马留后事。书记刘崇鲁知观察留后事，戒之曰：“俟面李公，按籍而还。”

五月十五日，从谠离太原。时京城虽复，车驾未还，道途多寇。行次绛州，唐彦谦为刺史，留驻数月。冬，诏使追赴行在，复辅政，历司空、司徒，正拜侍中。光启末，固辞机务，以疾还第。卒。有司谥曰文忠。

从谠知人善任，性不骄矜，故所至有声绩。在太原时，大将张彦球强杰难制，前后帅守以疑间贻衅，故军旅不宁。及从谠抚封四年，知其才用可委，开怀任遇，得其死力。故抗虏全城，多彦球之效也。累奏为行军司马。及再秉政，用为金吾将军，累郡刺史。在绛州时，彦谦判官陆扆嗜学有才思，寓于郡斋，日与之谈宴，无间先后。乃称之于朝，位至清显。在汴时，以兄处诲尝为镇帅，殁于是郡，讫一政受代，不于公署举乐，其友悌知礼，操履如此。国之名臣，文忠有焉。

韦贯之，本名纯，以宪宗庙讳，遂以字称。八代祖夐，仕周，号逍遥公。父肇，官至吏部侍郎，有重名于时。贯之即其第二子。少举进士。贞元初，登贤良科，授校书郎。秩满，从调判入等，再转长安县丞。

德宗末年，京兆尹李实权移宰相，言其可否，必数日而诏行。人有以贯之名荐于实者，答曰：“是其人居与吾同里，亟闻其贤，但吾得识其面而进于上。”举笏示说者曰：“实已记其名氏矣。”说者喜，骤以其语告于贯之，且曰：“子今日诣实而明日受贺矣。”贯之唯唯，数岁终不往，然是后竟不迁。

永贞中，始除监察御史。上书举季弟纁自代，时议不以为私。转右补阙，而纁代为监察。元和元年，杜从郁为左补阙，贯之与崔群奏论，寻降为左拾遗。又论遗、补虽品不同，皆是谏官。父为宰相，子为谏官，若政有得失，不可使子论父。改为秘书丞。

后与中书舍人张弘靖考制策，第其名者十八人，其后多以文称。转礼部员外郎。新罗人金忠义以机巧进，至少府监，廕其子为两馆生。贯之持其籍不与，曰：“工商之子，不当仕。”忠义以艺通权幸，为请者非一，贯之持之愈坚。既而疏陈忠义不宜污朝籍，词理恳切，竟罢去之。改吏部员外郎。三年，复策贤良之士，又命贯之与户部侍郎杨于陵、左司郎中郑敬、都官郎中李益同为考策官。贯之奏居上第者三人，言实指切时病，不顾忌讳，虽同考策者皆难其词直，贯之独署其奏。遂出为果州刺史，道中黜巴州刺史。俄征为都官郎中、知制诰。逾年，拜中书舍人，改礼部侍郎。凡二年，所选士大抵抑浮华，先行实，由是趋竞者稍息。转尚书右丞，中谢日，面赐金紫。

明年，以本官同中书门下平章事。淮西之役，镇州盗窃发辇下，杀宰相武元衡，伤御史中丞裴度。及度为相，二寇并征，议者以物力不可。贯之请释镇以养威，攻蔡以专力。上方急于太平，未可其奏。贯之进言：“陛下岂不知建中之事乎？天下之兵，始于蔡急魏应，齐赵同恶。德宗率天下兵，命李抱真、马燧急攻之，物力用屈，于是硃泚乘之为乱，硃滔随而向阙，致使梁、汉为府，奉天有行，皆陛下所闻见。非他，不能忍待次第，速于扑灭故也。陛下独不能宽岁月，俟拔蔡而图镇邪？”上深然之，而业已下伐镇诏。后灭蔡而镇自服，如其策焉。

初，王师征蔡，以汴帅韩弘为都统，又命汝帅乌重胤、许帅李光颜合兵而进。贯之以为诸将四面讨贼，各税进取，今若置统督，复令二帅连营，则持重养威，未可以岁月下也。贯之议不从，四年而始克蔡。寻迁中书侍郎。同列以张仲素、段文昌进名为学士，贯之阻之，以行止未正，不宜在内庭。

贯之为相，严身律下，以清流品为先，故门无杂宾。有张宿者，有口辩，得幸于宪宗，擢为左补阙。将使淄青，宰臣裴度欲为请章服。贯之曰：“此人得幸，何要假其恩宠耶？”其事遂寝。宿深衔之，卒为所构，诬以朋党，罢为吏部侍郎。不涉旬，出为湖南观察使。弟虢州刺史纁，亦贬远郡。时两河留兵，国用不足，命盐铁副使程异使诸道督课财赋。异所至方镇，皆讽令捃拾进献。贯之谓两税外，不忍横赋加人，所献未满异意，遂率属内六州留钱以继献。由是罢为太子詹事，分司东都。

上即位，擢为河南尹，征拜工部尚书。未行，长庆元年卒于东都，年六十二，诏赠尚书右仆射。

贯之自布衣至贵位，居室无改易。历重位二十年，苞苴宝玉，不敢到门。性沉厚寡言，与人交，终岁无款曲，未曾伪词以悦人。身殁之后，家无羡财。有文集三十卷。

伯兄绶，德宗朝为翰林学士。贞元之政，多参决于内署。绶所议论，常合中道，然畏慎致伤，晚得心疾，故不极其用。

纁有精识奥学，为士林所器。闺门之内，名教相乐。故韦氏兄弟令称，推于一时。纁累官至太常少卿。

贯之子澳、潾。

澳，字子斐，太和六年擢进士第，又以弘词登科。性贞退寡欲，登第后十年不仕。伯兄温，与御史中丞高元裕友善。温请用澳为御史，谓澳曰：“高二十九持宪纲，欲与汝相面，汝必得御史。”澳不答。温曰：“高君端士，汝不可轻。”澳曰：“然恐无呈身御史。”竟不诣元裕之门。

周墀镇郑滑，辟为从事。墀辅政，以澳为考功员外郎、史馆修撰。墀初作相，私谓澳曰：“才小任重，何以相救？”澳曰：“荷公重知，愿公无权足矣。”墀愕然，不喻其旨。澳曰：“爵赏刑罚，非公共欲行者，愿不以喜怒憎爱行之。但令百司群官各举其职，则公敛衽于庙堂之上，天下自理，何要权耶？”墀深然之。不周岁，以本官知制诰。寻召充翰林学士，累迁户部、兵部侍郎、学士承旨。与同僚萧寘深为宣宗所遇，每二人同直，无不召见，询访时事。每有邦国刑政大事，中使传宣草词，澳心欲论谏，即曰：“此一事，须降御札，方敢施行。”迟留至旦，必论其可否。上旨多从之。出为京兆尹，不避权豪，亦师璟惮。

会判户部宰相萧邺改判度支，澳于延英对。上曰：“户部阙判使。”澳对以府事。上言“户部阙判使”者三，又曰：“卿意何如？”澳对曰：“臣近年心力减耗，不奈繁剧，累曾陈乞一小镇，圣慈未垂矜允。”上默然不乐其奏。澳甥柳玭知其对，谓澳曰：“舅之奖遇，特承圣知，延英奏对，恐未得中。”澳曰：“吾不为时相所信，忽自宸旨委以使务，必以吾他歧得之，何以自明？我意不错。尔须知时事渐不堪，是吾徒贪爵位所致，尔宜志之！”

大中十二年，检校工部尚书，兼孟州刺史，充河阳三城怀孟泽节度等使，辞于内殿。上曰：“卿自求便，我不去卿。”在河阳累年，中使王居方使魏州，令传诏旨谓澳曰：“久别无恙，知卿奉道，得何药术，可具居方口奏。”澳因中使上章陈谢，又曰：“方士殊不可听，金石有毒，切不宜服食。”帝嘉其忠，将召之，而帝厌代。

懿宗即位，迁检校户部尚书，兼青州刺史、平户节度观察处置等使。入为户部侍郎，转吏部，絟综平允，不受请托。为执政所恶，出为邠州刺史、邠宁节度使。宰相杜审权素不悦于澳，会吏部发澳时簿籍，吏缘为奸，坐罢镇，以秘书监分司东都。尝戏吟云：“若将韦鉴同殷鉴，错认容身作保身。”此句闻于京师，权幸尤怒之。上表求致仕，宰相疑其怨望，拜河南尹。制出，累上章辞疾，以松槚在秦川，求归樊川别业，许之。逾年，复授户部侍郎。以疾不拜而卒。赠户部尚书，谥曰贞。

潾亦登进士第，无位而卒。潾子庾、庠、序、雍、郊。

庾登进士第，累佐使府，入朝为御史，累迁兵部郎中、谏议大夫。从僖宗幸蜀，改中书舍人，累拜刑部侍郎，判户部事。车驾还京，充顿递使，至凤翔病卒。

序、雍、郊皆登进士第。序、雍官至尚书郎。郊文学尤高，累历清显。自礼部员外郎知制诰，正拜中书舍人。昭宗末，召充翰林学士，累官户部侍郎、学士承旨，卒。

史臣曰：二武朗拔精裁，为时羽仪，嫉恶太甚，遭罹不幸，

倳刃喋血，诚可哀哉！令狐中伤，为恶滋甚，君子之行，其若是乎？郑贞公博雅好古，一代儒宗。文忠致君，无忝乃祖，衣冠之盛，近代罕俦。韦氏三宗，世多才俊。纯、纁忠懿，为时元龟，作辅论兵，言皆体国。澳之贞亮，不替祖风。三代谥贞，考行无愧。

赞曰：后族峥嵘，平一辞荣。高风袭庆，钟在二衡。猗与贞公，继以文忠。纯、纁文雅，绰有父风。

关键词：旧唐书,列传

解释翻译[挑错/完善]

武元衡字伯苍，河南缑氏人。曾祖武载德，是天后堂弟，官至湖州刺史。祖父武平一，善作文，死时官至考功员外郎、修文馆学士，事迹载于《逸人传》。父武就，为殿中侍御史，因武元衡权位显贵，追赠吏部侍郎。武元衡应举进士登第，屡次被使府征召，官至监察御史。后为华原县令。当时京畿的镇军督将有人倚凭朝廷恩宠或仗恃功劳，经常侵扰官吏和百姓，武元衡颇感苦恼，便称病辞官。好长时间，他都纵情政事之外，沉溺宴饮歌咏之中。德宗闻知他的才干，召授比部员外郎。一年后，调任左司郎中。人们因其行事周全而称赞他。贞元二十年(804)，调任御史中丞。曾经在延英殿应对完毕后，德宗以目相送，指着他对左右侍臣说：“元衡真正是宰相的材料啊。”

顺宗即位，因病不能亲理政事。王叔文等派党徒用权力引诱武元衡，遭到武元衡拒绝。时逢护送德宗遗体葬于山陵，武元衡为仪仗使。监察御史刘禹锡，属王叔文一党，请求充当仪仗判官，武元衡不允许。他们一伙越发不高兴。数日后，贬武元衡为右庶子。宪宗即位，当初册封为皇太子时，武元衡为赞引，所以宪宗认识他，及至登极，又拜武元衡为御史中丞。他为官公正无私，严守纲纪律条，人们很敬重他。不久升户部侍郎。元和二年(807)正月，拜门下侍郎、平章事，赐紫服金鱼袋，兼判户部事。皇上为太子时，了解他为人处事坚守正道，至此用为宰相，对他很是尊重和信任。

当初，浙西节度使李钅奇请求入朝晋见，于是授为右仆射，命他入朝，既而李钅奇又称病，请求延期到年底。皇上问宰臣意见，郑纟因请求按李钅奇奏请处理，武元衡说：“不可。李钅奇自己请求入朝，诏令已准许他，马上又称病，这就是说行或不行都是李钅奇说了算。现在陛下新登宝座，天下人侧耳拭目以待，若使奸臣得以顺遂其私欲，那么圣命威严从此消失了。”皇上认为言之有理，立即追令李钅奇入朝，李钅奇终于计穷而返。

在此之前，高崇文平定蜀乱，因而被授以节度使。高崇文治军有方，却不懂州县政务。皇上认为难有替代者，于是派武元衡去替代高崇文，拜武元衡检校吏部尚书，兼门下侍郎、平章事，充任剑南西川节度使。将行之时，皇上驾幸安福门亲临慰问。高崇文离开成都时，将军用物资、金银财帛、娈幕、歌伎乐工、工艺精品尽数装车运走。武元衡到任后，凡事节约，办事务必任用行家里手。三年之后，无论公家或私人都稍许宽裕一些。他安抚蛮夷，又以明文相约束，使其不致时常生事。武元衡为人沉稳端直，行事慎重谨严，虽淡于待人接物，但开府治事，却是当时最佳人选。元和八年(813)，征召还朝。行至骆谷，诏令重拜门下侍郎、平章事。

当时李吉甫、李绛感情不和，各自在皇上面前诉说事理曲直。武元衡处在中间，对谁也不表示反对或赞同，皇上称赞他是长者。及至李吉甫死去，皇上正征讨淮、蔡，便将朝廷机要事务都委托武元衡处理。这时王承宗派使者上奏，请求赦免吴元济。使者向宰相请示，言辞倨傲无礼，遭到武元衡的呵叱。王承宗因此迅疾奏章诋毁武元衡，彼此深结仇怨。武元衡宅第在静安里，元和九年(814)六月三日，正欲上朝，出了静安里东门，忽有人暗中呵叱令熄灭蜡烛，他叱骂贼人，贼人用箭射中他的肩膀。又有隐匿之贼从树荫下冲出，以棒击武元衡左股。武元衡的侍从已被杀散奔逃，贼人便拉着武元衡的坐骑，往东南行十余步将他杀害，砍下头颅放入怀中而去。及至众人齐声呼喊而至，只见武元衡已倒在血泊之中，正当武元衡宅第东北墙隅外。此时天色未明，街道上有许多骑马的朝官及行人，巡逻兵卒连声呼喊十余里，都说是盗贼杀了宰相，喊声直达朝堂。百官议论纷纷，不知死者是谁。一会儿，武元衡的坐骑跑到，遇见的人辨认了出来。死者已弄清楚，皇上驾临紫宸门，主管官员将武元衡遇害之事奏报皇上，皇上震惊，退朝而坐延英殿，召见宰相。皇上久久地凄伤悲痛，两餐不食。册封武元衡为司徒，赠丧葬用布帛五百匹、粟四百石，停止坐朝五日，定谥号为“忠愍”。

武元衡善做五言诗，被好事者传诵，而且往往配上乐谱歌唱。

当初，元和八年(813)，武元衡自蜀中归来再辅朝政，此时天像太白犯相星，又经罚星。占者说：“现今三位宰相皆不利，始轻末重。”过了月余，李绛因足疾而免职。次年十月，李吉甫暴病身亡。至此，武元衡被盗贼杀害，年五十八。起初是武元衡与李吉甫同年，又同日为宰相。及至出京镇守，二人分领扬、益两州。等到李吉甫再度入朝，武元衡也回到朝中。李吉甫先一年在武元衡出生之月死去，武元衡后一年在李吉甫出生之月遇害。吉凶之命数，正如符卦所示。先是长安谣谚道：“打麦麦打三三三”，接着旋舞长袖说“舞了也”。解悟者称：“打麦”，指打麦时节；“麦(默)打”，指暗中突出；“三三三”，指六月初三；“舞(武)了也”，指武元衡之死。自此京师大恐，城门加添卫兵，细察出入之人，查寻可疑者。那些身材魁伟、服饰异常、口吐燕赵之音者，多被扣押审讯。

武元衡之堂弟名武儒衡。

郑余庆字居业，荥阳人。祖父郑长裕，官至国子司业，死时为颍川太守。郑长裕之弟郑少微，为中书舍人、刑部侍郎。兄弟俩当时均有名。父郑慈，与元德秀相友善，官至太子舍人。

郑余庆少时勤于学习，善做文章。大历年间应举进士。建中末，山南节度使严震召他为从事，后屡次擢升官至殿中侍御史，因父丧而停职。贞元年间入朝，历任左司、兵部员外郎、库部郎中。贞元八年(792)选为翰林学士。贞元十三年(797)六月，调任工部侍郎，知吏部选事。当时有一玄法寺僧法凑被寺内众僧投诉，万年县尉卢伯达断其还俗，后法凑又复为僧，卢伯达上表论说此事。诏命中丞宇文邈、刑部侍郎张..、大理卿郑云逵等三司长官与功德使判官诸葛述共同审理。一时朝臣议论说诸葛述不过办事小吏，不应与大臣等同入省理事。郑余庆上疏辩说，得到人们一致称赞敬重。

贞元十四年(798)，拜中书侍郎、平章事。郑余庆通晓《六经》之深弘意旨，当廷奏对之时，常借古代经义帮助说理。与度支使于丕页素来相好，于丕页每奏事郑余庆皆表赞同。没多久，于丕页因罪遭贬。时值岁旱人饥，德宗与宰臣商议，将赈济禁卫六军。事未施行，被中书省官吏泄露，郑余庆因此贬为郴州司马。在郴州共六年。顺宗登极，召郑余庆入朝拜尚书左丞。

宪宗嗣位那个月，郑余庆又擢升守本官平章事。不久，遇夏州守将杨惠琳阻挠朝命，宰臣等上奏议论，多主张动兵。郑余庆又据古代经义上奏说，夏州军士皆仰赖圣上养育，又有“介马万蹄”之语。舆论认为郑余庆虽博雅好古但不合时宜。有主书滑涣，长期主管中书省文书档案，与宦官典枢密刘光琦私情颇好。宰相议事，凡与刘光琦意见不同的，只要让滑涣转达意思，没有不能达到目的的。宰相杜佑、郑纟因都姑息他，人们谈论说杜佑私下称呼滑涣为滑八，四方书信财礼，聚集到滑涣门下，其弟滑泳官至刺史。及至郑余庆再入中书省，与同僚会集议事，滑涣指着郑余庆陈说是非，郑余庆恼怒他僭越身份，叱责他。不久郑余庆即被罢相，贬为太子宾客。那年八月，滑涣贪赃之罪被揭发，赐死。皇上逐渐听说郑余庆叱责滑涣之事，很敬重他，便改授他国子祭酒。不久拜河南尹。元和三年(808)，任检校兵部尚书，兼东都留守。元和六年(811)，正式拜兵部尚书。

郑余庆两度为相，被罢免均非因有大过，尤以清廉节俭为时人所称道。至于朝内外勤勉司职，更是德高望重，评议朝政得失，其言成为准则。当时，京兆尹元义方、户部侍郎判度支卢坦，都因授勋官之前职位至三品，据律令应立门戟，所以各自申请立门戟于宅第。此时元义方正以加授上柱国、卢坦正以先前任宣州观察使请立门戟。近代立戟之臣，都有银印青绶之官阶，而元义方只凭勋官名号，主管官署不详加复查即予批准，人们议论都认为不对。恰值郑余庆从东都来，发议论认为绝不可以。于是，台司发下文书责问礼部，左司郎中陆则、礼部员外郎崔备皆罚俸，撤除元、卢的门戟。

郑余庆奉诏撰写《惠昭太子哀册》，文辞甚精巧。有医工崔环，从淮南小将升为黄州司马。敕令下至尚书省，郑余庆扣下封还，认为诸道散将无故授以正员五品官，是开侥幸之路，而且并无缺职可供。言辞有些过分，因此触犯当权者，改派为太子少傅，兼判太常卿事。当初德宗自山南还宫，畿辅边关有李怀光、吐蕃叛乱之忧，京都惶恐，于是诏令太常寺集乐取消大鼓。至此，郑余庆才奏请复用大鼓。

元和九年(814)，郑余庆官拜检校右仆射，兼兴元尹，充任山南西道节度观察使，三年均受代理官职。元和十二年(817)，授太子少师。不久以年已七旬请求退休，诏令不许。当时屡屡有仰赖皇上恩赦授予官阶的事，及至天子亲临郊庙谒拜，行事官员等皆得倚圣恩授三品五品，不再进行考核，那些使府的幕僚属吏，又十有八九靠了军功借机赐命服而后入朝拜官。因此，在朝官员著绿衣者很少，郎官谏官也有著紫服垂金鱼袋的。又丞、郎入朝谢恩及郎官出使，朝廷多半赐予章服，以示加恩，于是显示恩宠之章服满朝皆见，一时不以著章服为尊贵，便诏令郑余庆详拟条令订立制度，逐条奏报。

元和十三年(818)，拜尚书左仆射。自兴兵以来，处于皇上左右出谋划策之位者多不称职，及至郑余庆以名臣之风范执政，民情趋于美善和睦。宪宗因郑余庆谙熟典章，朝廷礼乐制度有不合先例的，全权交付郑余庆参酌施行，于是任用他为详定使。郑余庆又奏请刑部侍郎韩愈、礼部侍郎李程为副使，左司郎中崔郾、吏部郎中陈..、刑部员外郎杨嗣复、礼部员外郎庾敬休一同充任详定判官。朝廷仪制、吉凶五礼，都有所增减。后郑余庆改任凤翔尹、凤翔陇节度使。

元和十四年(819)，兼太子少师、检校司空，封荥阳郡公，兼判国子祭酒事。因太学荒毁日久，生员欠缺，郑余庆奏请用文官俸禄修缮两京国子监。

及至穆宗登极，凭着师傅的旧情，擢升检校司徒，礼遇甚优。元和十五年(820)十一月去世，诏令说：“故金紫光禄大夫、检校司徒、兼太子少师、上柱国、荥阳郡开国公、食邑二千户郑余庆，始以衣冠礼乐之识，闻名于山东，尽力习作文章，终成矢志之学。出朝入朝清廉近人，资历长达五十年。两度执掌大政，屡次分担军务。凡所任职，无不竭力尽心。贵而能以贫贱处之，卑以自强不息。正直坦率享誉于朝廷，柔顺和睦脱化于闺门。受命有颍考父之恭谨，待士如公孙弘之宽宏。焚书逸礼，皆可口传；古史旧章，如出匠心。朕赖禀奏咨问，绝无昏聩逾礼。神将断我贤臣，朕心无比伤痛。既已不能聆听其言，助丧之赐宜优，可赠太保官职。”时年七十五，谥号为“贞”。

郑余庆建树美名、磨砺品行，不失儒者风范，清廉节俭坦率素朴，始终不变。四朝处将相之位，朝内外为官长达五十年，所获俸禄及赐赏，总是分给亲族，自己家境却近于贫寒。自至德以来，朝廷任命方镇守官，必派太监带着旌旗节旄到宅第宣赐，受命者皆送丰厚的钱财给太监。热衷献媚者惟恐所送数额不大，所以宣旨太监来一次，有获钱数百万的。郑余庆每受方镇之任，天子必告诫宣旨宫使说：“郑余庆家贫，不得妄有求取。”郑余庆一心想振兴儒学，对前来谒见的后生一概以经学训导，而能周济他人急难，理家理身，极其俭薄。至于办理公务，则喜欢广开用度。镇守凤翔一年，所办军务可观。又创立儒宫，以招徕学者。虽然郑余庆力求使自己的行为成为表率，却往往近于矫情求誉，所以当时舆论并不全都赞扬他。皇上因他家境素来清贫，不办丧事，宣旨主管官署特别发给相当一月俸禄的物资作为助丧之赠，以示褒奖。郑余庆有文集、表疏、碑志、诗赋共五十卷，刊行于世。

兄郑承庆，官职不高。弟郑膺甫，官至主客员外郎中、楚怀郑三州刺史。次弟郑具瞻、郑羽客、郑时然，皆官至县令宾佐。郑余庆之子名遆。

上一篇：列传·卷一百零七

下一篇：列传·卷一百零九

全   文：旧唐书

