---
---
---
title: ○李宝臣子惟岳惟诚惟简惟简子元本
---

王武俊子士真士平士则士真子承宗承元

王廷凑子元逵元逵子绍鼎绍懿绍鼎子景崇景崇子镕

李宝臣，范阳城旁奚族也。故范阳将张钅巢高之假子，故姓张，名忠志。幼善骑射，节度使安禄山选为射生官。天宝中，随禄山入朝，玄宗留为射生子弟，出入禁中。及禄山叛，忠志遁归范阳；禄山喜，录为假子，姓安，常给事帐中。禄山兵将指阙，使忠志领骁骑八千人入太原，劫太原尹杨光翙。忠志挟光翙出太原，万兵追之不敢近。禄山使董精甲，扼井陉路，军于土门。安庆绪伪署为恆州刺史。九节度之师围庆绪于相州，忠志惧，献章归国，肃宗因授恆州刺史。及史思明复渡河，伪授忠志工部尚书、恆州刺史、恆赵节度使，统众三万守常山。及思明败，不受朝义之命，乃开土门路以内王师。河朔平定，忠志与李怀仙、薛嵩、田承嗣各举其地归国，皆赐铁券，誓以不死。因授忠志开府仪同三司、检校礼部尚书、恆州刺史，实封二百户，仍旧为节度使。乃以恆州为成德军，赐姓名曰李宝臣。

时宝臣有恆、定、易、赵、深、冀六州之地，后又得沧州，步卒五万、马五千匹，当时勇冠河朔诸帅。宝臣以七州自给，军用殷积，招集亡命之徒，缮阅兵仗，与薛嵩、田承嗣、李正己、梁崇义等连结姻娅，互为表里，意在以土地传付子孙，不禀朝旨，自补官吏，不输王赋。初，天宝中，天下州郡皆铸铜为玄宗真容，拟佛之制。及安、史之乱，贼之所部，悉熔毁之，而恆州独存，由是实封百户。

初，宝臣、正己皆为承嗣所易。宝臣弟宝正娶承嗣女，在魏州与承嗣子维击鞠，宝正马驰骇，触杀维。承嗣怒，絷宝正以告。宝臣谢为教不谨，缄杖令承嗣以示责，承嗣遂鞭杀之，由是交恶。

大历十年，宝臣、正己更言承嗣之罪，请讨之。代宗欲因其相图，乃从其请。时幽州节度留后硃滔方恭顺朝廷，诏滔与宝臣及太原之师攻其北，正己与滑亳、河阳、江淮之师攻其南。宝臣、正己会军于枣强，椎牛酾酒，犒劳将士，仍颁优赏。宝臣军赏厚，正己军赏薄。既罢会，正己军中咄咄有辞，正己闻，惧有变，即时引退。由是宝臣、硃滔共攻承嗣之沧州，连年未下。时承嗣使腹心将卢子期攻邢州，城将陷，宝臣发精卒赴救，击败之，擒子期来献。河南诸将又大破田悦于陈留，正己收承嗣之德州，以重兵临其境，指期进讨。承嗣大慑，遂求解于宝臣，宝臣不许。

初，正己将发兵，使人至魏，承嗣囚之。及是，乃厚礼遣归，发使与俱，具列境内户口兵粮之数，悉以奉正己。且告曰：“承嗣老矣，今年八十有六，形体支离，无日月焉。己子不令，悦亦孱弱，不足保其后业。今之所有，为公守耳，曷足辱公师旅焉！”立使者于廷，南向，拜而授书。又图正己形，焚香事之如神，谓人曰：“真圣人也！”正己闻之，且得其欢，乃止诸军，莫敢进者。

承嗣止正己，无南军之虞。又知范阳宝臣故里，生长其间，心常欲得之；乃勒石为谶，密瘗宝臣境内，使望气者云：“此中有玉气。”宝臣掘地得之，有文曰：“二帝同功势万全，将田作伴入幽、燕。”二帝，指宝臣、正己也。承嗣又使客讽之曰：“公与硃滔共举，取吾沧州，设得之，当归国，非公所有。诚能舍承嗣之罪，请以沧州奉献，可不劳师而致，愿取范阳以自效。公将骑为前驱，承嗣率步卒从，此万全之势。”宝臣喜，以为事合符命，遂与承嗣通谋，割州与之。宝臣乃密图范阳，承嗣亦陈兵境上。宝臣谓硃滔使曰：“吾闻硃公貌如神，安得而识之？愿因绘事而观，可乎？”滔乃图其形以示之。宝臣悬于射堂，命诸将熟视之，曰：“硃公信神人也！”他日，滔出军，宝臣密选精卒劫之，戒其将曰：“取彼貌如射堂所悬者。”是时，二军不相虞有变，滔与战于瓦桥。滔适衣他服，以不识免。承嗣闻与滔交锋，其衅已成，乃旋军，使告宝臣曰：“河内有警急，不暇从公。石上谶文，吾戏为之耳！”宝臣惭怒而退。

迁左仆射，封陇西郡王、检校司空、同中书门下平章事。德宗即位，拜司空，兼太子太傅。宝臣名位既高，自擅一方，专贮异志。妖人伪为谶语，言宝臣终有天位。宝臣乃为符瑞及灵芝硃草，作硃书符。又于深室斋戒筑坛，上置金匜、玉斝，云“甘露神酒自出”。又伪刻玉为印，金填文字，告境内云：“天降灵瑞，非予所求，不祈而至。”将吏无敢言者。妖辈虑其诈发，乃曰：“相公须饮甘露汤，即天神降。”宝臣然之。妖人置堇汤中，饮之，三日而卒。

宝臣暮年，益多猜忌，以惟岳暗懦，诸将不服，即杀大将辛忠义、卢俶、定州刺史张南容、赵州刺史张彭老、许崇俊等二十余人，家口没入，自是诸将离心。建中二年春卒，时年六十四，废朝三日，册赠太保。子惟岳、惟诚、惟简。

宝臣卒时，惟岳为行军司马，三军推为留后，仍遣使上表求袭父任，朝旨不允。魏博节度使田悦上章保荐，请赐旄节，不许。惟岳乃与田悦、李正己同谋拒命，判官邵真泣谏，以为不可。惟岳暗懦，初虽听从，终为左右所惑而止。而所与图议，皆奸吏胡震、家人王他奴等，唯劝拒逆为事。

惟岳舅谷从政者，有智略。为宝臣所忌，称病不出，至是知惟岳之谋，虑其覆宗，乃出谏惟岳曰：“今天下无事，远方朝贡，主上神武，必致太平。如至不允，必至加兵。虽大夫恩及三军，万一不捷，孰为大夫用命者？又先朝相公与幽帅不协，今国家致讨，必命硃滔为帅。彼尝切齿，今遂复雠，可不惧乎！又顷者相公诛灭军中将校，其子弟存者，口虽不言，心宁无愤？兵犹火也，不戢自焚。往者田承嗣佐安禄山、史思明谋乱天下，千征百战。及顷年侵扰

洺、相等州，为官军所败，及贬永州，仰天垂泣。赖先相公佐佑保援，方获赦宥，若雷霆不收，承嗣岂有生理！今田悦凶狂，何如承嗣名望？苟欲坐邀富贵，不料破家覆族。而况今之将校，罕有义心，因利乘便，必相倾陷。为大夫画久长之计，莫若令惟诚知留后，大夫自速入朝。国家念先相公之功，见大夫顺命，何求而不得？今与群逆为自危之计，非保家之道也。”惟岳亦素忌从政，皆不听，竟与魏、齐谋叛。

既而惟岳大将张孝忠以郡归国，朝廷以孝忠为成德军节度使，仍诏硃滔与孝忠合势讨之。惟岳以精甲屯束鹿以抗之，田悦遣大将孟佑率兵五千助惟岳。建中三年正月，硃滔、孝忠大破恆州军于束鹿，惟岳烧营而遁。惟岳大将赵州刺史康日知以郡归国，惟岳乃令衙将卫常宁率士卒五千，兵马使王武俊率骑军八百同讨日知。武俊既出恆州，谓常宁曰：“武俊尽心于本使，大夫信谗，颇相猜忌，所谓朝不谋夕，岂图生路！且赵州用兵，捷与不捷，武俊不复入恆州矣！妻子任从屠灭，且以残生往定州事张尚书去也，孰能持颈就戮！”常宁曰：“中丞以大夫不可事，且有诏书云，斩大夫首者，以其官爵授。自大夫拒命已来，张尚书以易州归国得节度使。今闻日知已得官爵。观大夫事势，终为硃滔所灭。此际转祸为福，莫若倒戈入使府，诛大夫以取富贵也。况大夫暗昧，左右诳惑，其实易图。事苟不捷，归张尚书非晚。”武俊然之。三年闰正月，武俊与常宁自赵州回戈，达明至恆，武俊子士真应于内。武俊兵突入府署，遣虞任越劫擒惟岳，缢死于戟门外。又诛惟岳妻父郑华及长庆、王他奴等二十余人，传首京师。

惟诚，惟岳异母兄，以父廕为殿中丞，累迁至检校户部员外郎。好儒书理道，宝臣爱之，委以军事；性谦厚，以惟岳嫡嗣，让而不受。同母妹嫁李正己子纳。宝臣以其宗姓，请惟诚归本姓，又令入仕于郓州，为李纳营田副使。历兖、淄、济、淮四州刺史，竟客死东平。

惟简，宝臣第三子。初，王武俊既诛惟岳，又械惟简送京师。德宗拘于客省，防伺甚峻。硃泚之乱，惟简斩关而出，赴奉天。德宗嘉之，用为禁军将。从浑瑊率师讨贼，频战屡捷，加御史中丞。从幸山南，得“元从功臣”之号，封武安郡王。后授左神威大将军，转天威统军。元和初，检校户部尚书、左金吾卫大将军，充街使；俄拜凤翔陇右节度使。元和十三年正月卒，赠尚书右仆射。

子元本，生于贵族，轻薄无行。初，张茂昭子克礼尚襄阳公主。长庆中，主纵恣不法，常游行市里。有士族子薛枢、薛浑者，俱得幸于主。尤爱浑，每诣浑家，谒浑母行事姑之礼。有吏谁何者，即以厚赂啖之。浑与元本皆少年，遂相诱掖；元本亦得幸于主，出入主第。张克礼不胜其忿，上表陈闻，乃召主幽于禁中。以元本功臣之后，得减死，杖六十，流象州。枢、浑以元本之故，亦从轻杖八十，长流崖州。

王武俊，契丹怒皆部落也。祖可讷干，父路俱。开元中，饶乐府都督李诗率其部落五千帐，与路俱南河袭冠带，有诏褒美，从居蓟。武俊初号没诺干，年十五，能骑射。上元中，为史思明恆州刺史李宝臣裨将。宝应元年，王师入井陉。将平河朔，武俊谓宝臣曰：“以寡敌众，以曲遇直，战则离，守则溃，锐师远斗，庸可御乎？”宝臣遂彻警备，以恆、定、深、赵、易，充本军先锋兵马使。

大历十年，田承嗣因薛嵩死，兼有相、卫、磁、邢、洺五州。承嗣遣将卢子期寇磁州，诏令宝臣与李正己、李勉、李承昭、田神玉、硃滔、李抱真各出兵讨之。诸军与子期战于清水，大破之。宝臣将有节生擒子期以献。代宗嘉其功，使中贵人马承倩赍诏宣劳。承倩将归，止传舍，宝臣亲遗百缣。承倩诟詈，掷出道中；宝臣顾左右有愧色。还休府中，诸将散归，宝臣潜伺屏间，独武俊佩刀立于门下。召入，解刀与语曰：“见向者顽竖乎？”武俊曰：“今阁下有功尚尔，寇平后，天子以幅纸之诏召置京下，一匹夫耳，可乎？”宝臣曰：“为之若何？”武俊曰：“不如玩养承嗣，以为己资。”宝臣曰：“今与承嗣有衅矣，可推腹心哉？”武俊曰：“势同患均，转寇仇为父子，亥唾间。若传虚言，无益也。今中贵人刘清谭在驿，斩首送承嗣，立质妻孥矣！”宝臣曰：“恐不能如此。”武俊曰：“硃滔为国屯兵沧州，请擒送承嗣以取信。”许之。立选士二千，皆乘骏马，通夜驰三百里，晨至滔营，掩其不备。滔军出战，大败，擒类滔者，滔故得脱。自此宝臣与田承嗣、李正己更相为援，皆武俊萌之。

宝臣死，其子惟岳谋袭父位。宝臣旧将易州刺史张孝忠以州顺命，遂以孝忠代宝臣。俾惟岳护丧归京，惟岳不受命。建中三年正月，诏硃滔、张孝忠合军讨之。惟岳与武俊复统万余众战于束鹿。武俊率三千骑先进，为滔所败，惟岳遁走。赵州刺史康日知遂以州顺命，惟岳令武俊统兵击之。日知遣人谓武俊曰：“惟岳孱微而无谋，何足同反！我城坚众一，未可以岁月下。且惟岳恃田悦为援，前岁悦之丁男甲卒涂地于邢州城下，犹不能陷，况此城乎！”复给伪手诏招武俊，信之；遂倒兵入恆州，率数百骑入衙门。使谓惟岳曰：“大夫举兵与魏、齐同恶，今田尚书已丧败，李尚书为赵州所间，军士自束鹿之役，伤痛轸心。硃仆射强兵宿境内，张尚书已授定州，三军俱惧殒首丧家。闻有诏征大夫，宜亟赴命，不尔，祸在漏刻。”惟岳怖，遽睢盱。武俊子士真斩惟岳，持首而出。武俊杀不同己者十数人，遂定。传首上闻，授武俊检校秘书少监、兼御史大夫、恆州刺史、恆冀都团练观察使，实封五百户，以康日知为深赵团练观察使。

时惟岳伪定州刺史杨政义以州顺命，深州刺史杨荣国降硃滔，分兵镇之。朝廷既以定州属张孝忠．深州属康日知。武俊怒失赵、定二州，且名位不满其志。硃滔怒失深州，因诱武俊谋反，斥言朝廷，遂连率劲兵救田悦。时马燧、李抱真、李芃、李晟方讨田悦，败悦于洹水。后连岁暴兵，然悦势已蹙。至是武俊、硃滔复振起之。悦势益张。

十一月，武俊使大将张钟葵寇赵州，康日知击败之，斩首上献。是日，武俊僭建国，称赵王，又恆州为真定府，伪命官秩。硃滔、田悦、李纳一同僭号，分据所部，各遣使劝诱蔡州李希烈同僭位号。四年三月，希烈既为周曾谋溃其腹心，或传希烈已死，马燧等四节度军中闻之，欢声震外。

六月，李抱真使辩客贾林诈降武俊。林至武俊壁曰：“是来传诏，非降也。”武俊色动，征其说。林曰：“天子知大夫宿诚，及登坛建国之日，抚膺顾左右曰：‘我本忠义，天子不省。’是后诸军曾同表论列大夫。天子览表动容，语使者曰：‘朕前事误，追无及已。朋友间失意尚可谢，朕四海主，毫芒安可复念哉！’”武俊曰：“仆虏将，尚知存抚百姓，天子固不专务杀人以安天下。今山东大兵者五，比战胜，骨尽暴野，虽胜与谁守？今不惮归国，以与诸侯盟约，虏性直，不欲曲在己。朝廷能降恩涤荡之，仆首倡归国，不从者，于以奉辞，则上不负天子，下不负朋友。此谋既行，河朔不五旬可定。”

十月，泾原兵犯阙，上幸奉天。京师问至，诸将退军。李抱真将还潞泽，田悦说武俊与硃滔袭击之。贾林复说武俊曰：“今退军前辎重，后锐师，人心固一，不可图也。且胜而得地，则利归魏博；丧师，即成德大伤。大夫本部易、定、沧、赵四州，何不先复故地？”武俊遂北马首，背田悦约。贾林复说武俊曰：“大夫冀邦豪族，不合谋据中华。且滔心幽险，王室强即藉大夫援之，卑即思有并吞。且河朔无冀国，唯赵、魏、燕耳！今硃滔称冀，则窥大夫冀州，其兆已形矣。若滔力制山东，大夫须整臣礼；不从，即为所攻夺，此时臣滔乎？”武俊投袂作色曰：“二百年宗社，我尚不能臣，谁能臣田舍汉！”由此计定，遂南修好抱真，西连盟马燧。会兴元元年德宗罪己，大赦反侧。二月，武俊集三军，削伪国号。诏国子祭酒兼御史大夫董晋、中使王进杰，自行在至恆州宣命，授武俊检校兵部尚书、成德军节度使。三月，加司空、同中书门下平章事，兼幽州、卢龙两道节度使、琅邪郡王。

时硃泚伪册滔为皇太弟，滔率幽、檀劲卒，诱回纥二千骑，已围贝州数十日，将绝白马津，南盗洛都，与泚合势。时李怀光反，据河中；李希烈已陷大梁，南逼江、汉；李纳尚反于齐，田绪未为用；李晟孤军壁渭上。天子羽书所制者，天下才十二三，海内荡析，人心失归。贾林又说武俊与抱真合军，同救魏博，为武俊陈利害曰：“硃滔此行，欲先平魏博，更逢田悦被害，人心不安。旬日不救，魏、贝必下，滔益数万。张孝忠见魏、贝已拔，必臣硃滔。三道连衡，兼统回纥，长驱至此，家族可得免乎？常山不守，则昭义退保山西，河朔地尽入滔。今乘魏、贝未下，孝忠未附，公与昭义合军破之，如掇遗耳！此计就，则声振关中，京邑可坐复，銮舆反正自公，则勋业无二也。”武俊欢然许之。两军议定，卜日同征。五月，武俊、抱真会军于钜鹿东。两军既交，滔震恐。抱真为方阵，武俊用奇兵，硃滔倾垒出战。武俊不擐甲而驰之。滔望风奔溃，自相蹂践，死者十四五。收其辎重、器甲、马牛不可胜计，滔夜奔还幽州。武俊班师，表让幽州卢龙节度使，许之。乃升恆州为大都督府，以武俊为长史，加检校司徒，实封七百户，余如故。

车驾还京，宠之逾厚。子尚贵主，子弟在孩稚者，皆赐官名。寻丁母忧，起复加左金吾上将军同正；免丧，加开府仪同三司。十二年，上念旧勋，加检校太尉，兼中书令。

十七年六月卒，时年六十七，废朝五日，群臣诣延英门奉慰，如浑瑊故事。诏左庶子上公持节册赠太师，赙绢三千匹、布千端、米粟三千硕。太常谥曰威烈，德宗曰：“武俊竭忠奉国，宜赐谥忠烈。”子士真、士清、士平、士则。士真嗣。

士真，武俊长子。少骁悍，冠于军中，沉谋有断。事李宝臣为帐中亲将，仍以女妻之。宝臣末年，虑身后诸子暗弱，为诸将所夺，屡行诛戮，诸将离心。武俊官位虽卑，而勇略迈世；宝臣惜其才，不忍诛之。而士真密结宝臣左右，保护其父，以是获免。

惟岳之世，尤加委任，武俊亦尽心匡佐。既兵败束鹿，张孝忠、康日知以地归国，受官赏；惟岳稍贮防疑，武俊谋自贬损，出入不过三两人。左右谓惟岳曰：“先相公委任武俊，以遗大夫，兼有治命。今披肝胆为大夫者，武俊耳。又士真即大夫妹婿，保无异志。今势危急，若不坦怀待之，若更如康日知，即大事去矣！”惟岳曰：“我待武俊自厚，不独先公遗旨。”由是无疑，即令将兵攻赵州。士真更宿于府衙，与同职谋事。及武俊倒戈，士真等数人擒惟岳出衙，缢死之。武俊领节钺，以士真为副大使。

建中年，武俊僭称赵王于魏县，以士真为司空、真定府留守，充元帅。及武俊破硃滔顺命，以武俊兼幽州卢龙军节度使，仍以士真为副使、检校工部尚书。德宗还京，进位检校兵部尚书，充德州刺史、德棣观察使，封清河郡王。十七年，武俊卒，起复授左金吾卫大将军同正、恆州大都督府长史，充成德军节度、恆冀深赵德棣等州观察等使。寻检校尚书左仆射。顺宗即位，进位检校司空。

士真佐父立功，备历艰苦；得位之后，恬然守善，虽自补属吏，赋不上供，然岁贡货财，名为进奉者，亦数十万，比幽、魏二镇，最为承顺。元和元年，就加同中书门下平章事。四年三月卒。子承宗、承元、承通、承迪、承荣。

士清，以父勋累加官至殿中少监同正。元和初，为冀州刺史、御史大夫，封北海郡王，早卒。

士平，以父勋补原王府咨议。贞元二年，选尚义阳公主，加秘书少监同正、附马都尉。元和中，累迁至安州刺史。时公主纵恣不法，士平与之争忿；宪宗怒，幽公主于禁中，士平幽于私第，不令出入。后释之，出为安州刺史。坐与中贵交结，贬贺州司户。时轻薄文士蔡南、独孤申叔为义阳主歌词，曰《团雪》、《散雪》等曲，言其游处离异之状，往往歌于酒席。宪宗闻而恶之，欲废进士科，令所司网捉搦，得南、申叔贬之，由是稍止。及盗杀宰相武元衡，旬日捕贼未获。士平与兄士则庭奏盗主于承宗，既获张晏等诛之，乃以士平为左金吾卫大将军。及夺承宗官爵，仍以士平袭父实封。

士则，士平异母兄。承宗既立为节度使，不容诸父，乃奔于京师，用为神策大将军。及承宗叛逆，盗杀宰相，士则请移贯京兆府。诸镇兵讨承宗，裴度言士则武俊子，其军中必有怀之者，乃用士则为邢州刺史，兼本州团练使，从昭义节度使郗士美讨贼，冀携离承宗之党，且许以节制。士则恃此，颇不受士美节制，行止以兵自卫；虽谒士美，而卫兵如故。吏呵止之，士则不能平，见于辞气。士美恶之，密以状闻，乃以张遵代还。

承宗，士真长子。河朔三镇自置副大使，以嫡长为之。承宗累奏至镇州大都督府右司马、知州事、御史大夫，充都知兵马使、副大使。

元和四年三月，士真卒；三军推为留后，朝廷伺其变，累月不问。承宗惧，累上表陈谢。至八月，上令京兆少尹裴武往宣谕，承宗奉诏甚恭，且曰：“三军见迫，不候朝旨，今请割德、棣二州上献，以表丹恳。”由是起复云麾将军、左金吾卫大将军同正、检校工部尚书、镇州大都督府长史、御史大夫、成德军节度、镇冀深赵等州观察等使。又以德州刺史薛昌朝检校右散骑常侍、德州刺史、御史大夫，充保信军节度、德棣观察等使。

昌朝，故昭义节度使嵩之子，婚姻于王氏，入仕于成德军，故为刺史。

承宗既献二州，朝廷不欲别命将帅，且授其亲将。保信旌节未至德州，承宗遣数百骑驰往德州，虏昌朝归真定囚之。朝廷又加棣州刺史田涣充本州团练守捉使，冀渐离之。令中使景忠信往谕旨，令遣昌朝还镇，承宗不奉诏。宪宗怒，下诏曰：“枉承宗顷在苫庐，潜窥戎镇；而内外以事君之礼，逆而必诛，分土之仪，专则有辟。朕念其先祖尝有茂勋，贷以私恩，抑于公议。使臣旁午以告谕，孽童俯伏以陈诚，愿献两州，期无二事。朕欲收其后效，用以曲全，授节制于旧疆，齿勋贤于列位。况德、棣本非成德所管，昌朝又是承宗懿亲，俾抚近邻，斯诚厚渥，外虽两镇，中实一家。而承宗象恭怀奸，肖貌稔祸。欺裴武于得位之后，缧昌朝于受命之中。豺狼之心，饱之而愈发；枭獍之性，养之而益凶。加以表疏之中，悖慢斯甚。式遏乱略，期于无刑；恭行天诛，干于有制。可削承宗在身官爵。”诏左神策护军中尉吐突承璀为左右神策、河中、河阳、浙西、宣歙等道赴镇州行营兵马招讨处置等使，会诸道军进讨。神策兵马使赵万敌者，王武俊之骑将也，骁悍闻于燕、赵，具言进讨必捷。承璀因得兵柄，与万敌偕行。承璀至行营，威令不振，禁军屡挫衄。都将郦定进前擒刘辟有功，号为骁将，又陷于贼。唯范阳节度使刘济、易定节度使张茂昭至效忠赤，战贼屡捷。而昭义节度使卢从史反复难制，阴附于贼；宪宗密诏承璀擒之，送于京师。

五年七月，承宗遣巡官崔遂上表三封，乞自陈首，且归过于卢从史。其略曰：

臣顷在苫庐，绵历时序，恭守朝旨，罔敢阙违。复奉诏书，令献州郡，迫以三军之势，不从孤臣之心。今天兵四临，王命久绝，白刃之下，难避国刑；殷忧之中，转积衅隙。中由卢从史首为乱阶，兴天下之兵，生海内之乱，既不忠于国，又不孝于家。当其闻父之丧，已变为臣之节，迫胁天使，渎紊朝经。而乃幸臣居丧，败臣求利，上敢欺于圣主，下不顾其死亲；矫情徒见于封章，邪妄素萌于胸臆。今构祸者已就擒获，抱冤者实冀辩明。况臣之一军，素守忠义，横被从史离间君臣，哀号辕门，痛隔恩外。伏冀陛下以天地之德，容纳为心；弘好生之仁，许自新之路。顺阳和而布泽，因雷雨以覃恩。追念祖父之前劳，俯观臣子之来效，特开汤网，使乐尧年。

时朝廷以承璀宿师无功，国威日沮，颇忧。会承宗使至，宰臣商量，请行赦宥，乃全以六郡付之。承宗送薛昌朝入朝，授以右武卫将军。

承宗以国家加兵不胜，诬从史奸计得行，虽上章表谦恭，而心无忌惮。十年，王师讨吴元济，承宗与李师道继献章表，请宥元济。其牙将尹少卿奏事，因为元济游说。少卿至中书，见宰相论列，语意不逊；武元衡怒，叱出之，承宗益不顺。自是与李师道奸计百端，以沮用兵。四月，遣盗烧河阴仓。六月，遣盗伏于靖安里，杀宰相武元衡，京师震恐，大索旬日，天子为之旰食。是时，承宗、师道之盗，所在窃发，焚襄州佛寺，斩建陵门戟，烧献陵寝宫，欲伏甲屠洛阳。宪宗赫怒，命田弘正出师临其境，并邻道六节度之众讨之。时方淮西用兵，国用虚竭，河北诸军多观望不进。独昭义节度使郗士美率精兵压贼垒，欲乘衅而取之，军威甚盛。承宗惧，不敢犯。俄诏权罢河北用兵，并力淮西。

十二年十月，诛吴元济，承宗始惧，求救于田弘正。十三年三月，弘正遣人送承宗男知感、知信及其牙将石汛等诣阙请命，令于客舍安置；又献德、棣二州图印，兼请入管内租税，除补官吏。上以弘正表疏相继，重违其意，乃下诏曰：

帝者承天子人，下临万国。观乾坤覆载之施，常务其曲全；用德刑抚御之方，每先其弘贷。叛则必伐，服而舍之，访于典谟，亦尚斯道。朕祗符前训，缵嗣丕图，底宁方隅，荡涤氛祲。上以摅祖宗之宿愤，下以致黎庶之阜康，思厚者生，务去者杀。至于包荒藏慝，屈法伸恩，苟衷诚之可矜，则宥过而无大。

王承宗顷居丧纪，见卖于邻封；后邻籓城，受疑于朝野。国恩虽厚，时宪不容。戚实自贻，宠非我绝。百辟卿士，昌言在廷；四方诸侯，飞奏盈箧，竞请致讨，争先出军。尚复广示招怀，务存容纳，至于动众，事岂愿然！开境愍罹其杀伤，退舍为伏其士伍，取陷救溺，能无惨嗟！以其先祖武俊，有劳王室，书于甲令，铭在景钟；虽再驾王师，再从人欲，而十代之宥，常切朕怀。

近以三朝称庆，八表流泽，广此鸿霈，开其自新。而承宗果能翻然改图，披露忠恳，远遣二子，进陈表章，缄图印以上闻，献德、棣之名部，发囷奉粟，并灶贡盐，地愿帅于职方，物请归于司会。且天子所临，莫非王土；析兹旧服，将表尔诚，谅由效顺之心，悉见纳忠之志，抑而不抚，何以示怀。朕念此方，亦犹赤子，一物失所，寝兴靡宁；忍驱乐土之人，竟就陈原之戮！既克翦暴，常思止戈，予之此心，天地临鉴。况常山师旅，旧有功劳，将改往以修来，誓酬恩而迁善，鉴精诚之俱切，俾涣汗而再敷。旷涤乃愆，断于朕志；复此殊渥，当怀永图。承宗可依前银青光禄大夫、检校吏部尚书、镇州大都督府长史、御史大夫，充成德军节度、镇冀深赵观察等使。

仍令右丞崔从往镇州宣慰。承宗素服俟命，乃以华州刺史郑权为德州刺史，充横海军节度、德棣沧景观察等使。明年，加金紫光禄大夫、检校尚书左仆射。是岁，李师道平，承宗奉法逾谨，请当管四州，每州置录事参军一员、判司三员，每县令一员、主簿一员，吏补授皆听朝旨。十五年十一月卒，赠侍中。子知感、知信在朝。

承元，士真第二子。兄承宗既领节钺，奏承元为观察支使、朝议郎、左金吾卫胄曹参军，兼监察御史，年始十六。劝承宗以二千骑佐王师平李师道，承宗不能用其言。

元和十五年冬，承宗卒，秘不发丧，大将谋取帅于旁郡。时参谋崔燧密与握兵者谋，乃以祖母凉国夫人之命，告亲兵及诸将，使拜承元。承元拜泣不受，诸将请之不已。承元曰：“天子使中贵人监军，有事盍先与议。”及监军至，因以诸将意赞之。承元谓诸将曰：“诸公未忘先德，不以承元齿幼，欲使领事。承元欲效忠于国，以奉先志，诸公能从之乎？”诸将许诺。遂于衙门都将所理视事，约左右不得呼留后，事无巨细，决之参佐。密疏请帅，天子嘉之，授银青光禄大夫、检校工部尚书，兼滑州刺史、义成军节度、郑滑观察等使。邻镇以两河近事讽之，承元不听，诸将亦悔。及起居舍人柏耆赍诏宣谕滑州之命，兵士或拜或泣。承元与柏耆于馆驿召诸将谕之，诸将号哭喧哗。承元诘之曰：“诸公以先世之故，不欲承元失此，意甚隆厚；然奉诏迟留，其罪大矣！前者李师道未败时，议赦其罪，时师道欲行，诸将止之，他日杀师道，亦诸将也！今公辈辛勿为师道之事，敢以拜请。”遂拜诸将，泣涕不自胜。承元乃尽出家财，籍其人以散之，酌其勤者擢之。牙将李寂等十数人固留承元，斩寂等，军中始定。承元出镇州，时年十八，所从将吏，有具器用货币而行者，承元悉命留之。承元昆弟及从父昆弟，授郡守者四人，登朝者四人，从事将校有劳者，亦皆擢用。祖母凉国夫人入朝，穆宗命内宫筵待，锡赉甚厚。

俄而王廷凑杀田弘正，据镇州叛。移镇鄜坊丹延节度使，便道请觐，穆宗器之，数召顾问。未几，改凤翔节度使。凤翔西北界接泾原，无山谷之险，吐蕃由是径往入寇。承元于要冲筑垒，分兵千人守之，赐名曰临汧城。诏袭岐国公，累加检校左仆射。凤翔城东，商旅所集，居人多以烽火相警，承元奏益城以环之。居镇十年，加检校司空、御史大夫，移授平卢军节度、淄青登莱观察等使。时均输盐法未尝行于两河，承元首请盐法，归之有司，自是兖、郓诸镇，皆禀均输之法。承元宽惠有制，所理称治。太和七年十二月，卒于平卢，时年三十三，册赠司徒。

王廷凑，本回鹘阿布思之种族，世隶安东都护府。曾祖曰五哥之，事李宝臣父子。王武俊养为假子，骁果善斗，武俊爱之。以军功累授左武卫将军同正，赠越州都督。祖末怛活，赠左散骑常侍。父升朝，赠礼部尚书。皆以廷凑贵加赠典。祖父世为王氏骑将，累迁右职。

廷凑沉勇寡言，雄猜有断，为王承元衙内兵马使。初，承元上禀朝旨，田弘正帅成德军，国家赏钱一百万贯，度支辇运不时至，军情不悦。廷凑每抉其细故，激怒众心。会弘正以魏兵二千为衙队，左右有备不能间。长庆元年六月，魏军还镇。七月二十八日夜，廷凑乃结衙兵噪于府署；迟明，尽诛弘正与将吏家族三百余人。廷凑自称留后、知兵马使，将吏逼监军宋惟澄上章请授廷凑节钺。穆宗怒，下诏征邻道兵，仍以河东节度裴度充幽、镇两道招抚使，仍以弘正子泾原节度使布代李醖为魏博节度使，令率魏军进讨。又以承宗故将深州刺史牛元翼为成德军节度使，下诏购诛廷凑。是月，镇州大将王位等谋杀廷凑事泄，坐死者二千余人。

时硃克融囚张弘靖，廷凑杀弘正，合从构逆谋，拒王命。两镇并力，讨除虑难应接，诏朝臣议其可否。东川节度使王涯献状曰：“幽、镇两州，悖乱天纪，迷亭育之厚德，肆狼虎之非心。囚絷鼎臣，戕贼戎帅，毒流州郡，衅及宾僚。凡在有情，孰不痛愤？伏以国家文德诞敷，武功继立，远无不伏，迩无不安，矧兹二方，敢逆天理。臣窃料诏书朝下，诸镇夕驱，以貔貅问罪之师，当猖狂失节之寇，倾山压卵，决海灌荧，势之相悬，不是过也。但常山、蓟郡，虞、虢相依，一时兴师，恐费财力。罪有轻重，事有后先，譬之攻坚，宜从易者。如闻范阳肇乱，出自一时，事非宿谋，迹亦可验。镇州构祸，殊匪偶然，扇诸属城，以兵拒境。如此，则幽蓟之众，可示宽刑；镇冀之戎，可资先讨。况廷凑阘茸，不席父祖之资；成德分离，又多迫胁之势。今以魏博思复仇之众，昭义愿尽敌之师，参之晋阳，辅以沧德，掎角而进，实若建瓴。尽屠其城，然后北首燕路，在朝廷不为失信，于军势实得机宜。臣之愚诚，切在于此。臣又闻用兵若斗，先扼其喉。今瀛鄚、易定，两贼之咽喉也。诚宜假之威柄，戍以重兵，俾其死生不相知，间谍无所入；而以大军先进冀、赵，次临井陉，此一举万全之势也。”

于是命易定节度使开境以抗克融，诸军三面进讨。初，以沧德乌重胤独当一面，重胤宿将，知不可进，颇迟留，乃以杜叔良代重胤。叔良有中官之援，朝辞日，大言云：“贼不足破。”时廷凑合幽蓟之兵围深州，梯冲云合，牛元翼婴城拒守。十一月，杜叔良为贼所败，众皆陷没，仅以身免，乃以德州王日简代之。裴度率众屯承天军，诸将挫败，深州危急。乃以凤翔节度使李光颜为忠武节度使，兼深冀节度，救深州，仍以中官杨永和监光颜军。

国家自宪宗诛除群盗，帑藏虚竭；穆宗即位，赏赐过当；及幽、镇共起，征发百端，财力殚竭。时诸镇兵十五万余，才出其境，便仰给度支，置南北供军院。既深入贼境，辇运艰阻，刍薪不继，诸军多分番樵采。俄而度支转运车六百乘，尽为廷凑邀而虏之，兵食益困。贼围深州数重，虽光颜之善将，亦无以施其方略。其供军院布帛衣赐，往往不得至院，在途为诸军强夺，而悬军深斗者，率无支给。复又每军遣内官一人监军，悉选骁健者自卫，羸懦者即战，以是屡多奔北。而廷凑、克融之众，不过万余，而抗官军十五万者，良以统制不一，玩寇邀利故也。宰相崔祐甫不晓兵家，胶柱于常态，以至复失河朔。既无如之何，遂议休兵而赦廷凑。

二年正月，魏府牙将史宪诚诱其军谋叛，田布不能止，其众自溃于南宫。二月，诏赦廷凑，仍授检校右散骑常侍、镇州大都督府长史、成德军节度、镇冀深赵等州观察等使；以牛元冀为山南东道节度使。遣兵部侍郎韩愈至镇州宣慰，又遣中使衔命入深州，监元翼赴镇。廷凑虽受命，而深州之围不解。招抚使裴度与幽、镇书，以大义责之；硃克融解围而去，廷凑亦退舍。朝廷欲其禀命，并加克融检校工部尚书。三月，元翼率十余骑突围出深州赴阙，深州将校臧平以城降。廷凑责其固守，杀将吏一百八十余人。五月，遣中使杨再昌至镇州，取牛元翼家族及田弘正骸骨。廷凑曰：“弘正骸骨，不知所在；元翼家族，请至秋发遣。”俄而元翼卒，廷凑乃尽屠其家，其酷毒如此。自获赦宥，遂与硃克融、史宪诚连衡相应，谋拒朝廷。

太和初，沧州李全略死，其子同捷欲效河朔事，求代父任。文宗授以兖海节度使；同捷不奉诏，据郡构逆，以珍玩器币妓女子弟投款于廷凑及幽州李载义。时载义初代克融，输诚效顺，尽送同捷所遣赴阙，诏征幽、魏、徐、兖之师进讨。廷凑出兵挠魏北境，以援同捷。二年，下诏绝廷凑进奉。既魏博将丌志治以行营兵叛，倒戈攻魏州，诸军击志治，廷凑出兵应之。史宪诚危急，诏义武军节度使李听击败之，志治奔于廷凑。三年六月，诛李同捷。寻又何进滔杀史宪诚，据魏州。朝廷厌兵，诛之不果，遂授进滔魏博节度。八月，廷凑遣使诣阙请罪，朝廷因而赦之；依前检校司徒、成德军节度使。

镇冀自李宝臣已来，虽惟岳、承宗继叛，而犹亲邻畏法，期自新之路。而凶毒好乱，无君不仁，未如廷凑之甚也！又就加太子太傅、太原郡开国公，食邑二千户。八年十一月卒，册赠太尉，累赠至太师。

子元逵，为镇州右司马，兼都知兵马使。廷凑卒，三军推主军事，请命于朝。乃起复检校工部尚书、镇州大都督府长史、成德军节度使，累迁检校左仆射。元逵素怀忠顺，顿革父风。及领籓垣，颇输诚款，岁时贡奉，结辙于途，文宗嘉之。开成二年，诏以寿安公主出降，加驸马都尉。元逵遣段氏姑诣阙纳聘礼。段氏进食二千盘，并御衣战马、公主妆奁及私白身女口等，其从如云，朝野荣之。会昌中，昭义节度使刘从谏卒，其子稹擅领军政；武宗怒，诛之。命邻籓分地而进讨，以元逵为北面招讨使。诏至之日，出师次赵州，与魏博何弘敬同收山东三州。元逵进攻邢州，俄而贼将裴问、高元武降元逵，王钊、安玉降何弘敬，并拔三郡。累迁检校司徒、同中书门下平章事。以破刘稹功，加太傅、太原郡开国公，食邑二千户，食实封二百户。太中十一年二月卒，册赠太师，谥曰忠。子绍鼎、绍懿。

绍鼎，时为镇州大都督府左司马、知府事、节度副使、都知兵马使。起复授检校工部尚书、镇府长史、成德军节度、镇深冀赵观察等使，累加光禄大夫、尚书左仆射。其年七月卒，赠司空，赙布帛三百段、米粟二百硕，累赠司徒、太尉，又赠太傅。

子景胤、景崇、景敔；景崇为嫡，时年幼。

绍鼎卒，宣宗以昭王汭为镇州大都督、成德军节度副使，都知兵马使、检校右散骑常侍、镇府左司马、知府事、兼御史中丞，王绍懿本官充成德军节度、观察留后，仍赐紫金鱼袋。寻正授节度使、检校工部尚书。累加检校右仆射、兼御史大夫、太原县开国伯，食邑七百户，又加检校司空。卒，赠司徒。

景胤，初为成德军中军兵马使、银青光禄大夫、检校太子宾客、监察御史。绍鼎卒，出为深州刺史、兼殿中侍御史，充本州团练守捉使。

景崇，于季父绍懿时为镇州大都督府左司马、知府事、都知兵马使。绍鼎卒，三军立绍懿。数月，疾笃。召景崇谓之曰：“亡兄以军政托予，以俟汝成立。今危惙如此，殆将不救。汝虽少年，勉自负荷，下礼籓邻，上奉朝旨，俾吾兄家业不坠，惟汝之才也！”言讫而卒。时监军在席，奏其治命，上嘉之，诏起复忠武将军、守左金吾卫将军同正、检校右散骑常侍，充成德军节度观察留后，仍赐上柱国，赐紫金鱼袋。寻正授节度使、检校工部尚书。

咸通中，景崇以公主嫡孙，特承恩渥。季年，盗起徐方，王师进讨，景崇令大将从诸军。徐寇平，以功授检校右仆射，封太原县男，食邑三百户。祖母章惠长公主薨，景崇居丧得礼，朝野称之。起复左金吾卫上将军同正，进位检校司空。明年，同中书门下平章事，累加检校太尉、赵国公，食邑三千户，食实封二百户，寻进封常山王。丁母秦国夫人忧，起复本官。乾符末，盗起河南，黄巢犯阙，驾幸剑南；景崇与定州节度使王处存驰檄籓邻，以兵附处存入关讨贼，奔问行在，贡输相继。关辅平定，以功真拜太尉。中和二年十二月卒。

子镕，时年十岁，三军推为留后，朝廷因授旄钺，检校工部尚书。时天子蒙尘，九州鼎沸，河东节度李克用虎视山东，方谋吞据；镕以重赂结纳，以修和好。晋军讨孟方立于邢州，镕常奉以刍粮。及方立平，晋将李存孝侵镕南部，镕求援于幽州。幽帅李匡威率众三万赴之，存孝退去。景福元年，镕乘存孝有间于其师，乃出兵攻尧山。晋帅遣大将李存质来援，大败镇人于尧山，死者万计。晋人乘胜至赵州，镕复求援于燕。二年，匡威率众数万来援。会邢州节度使李存孝背其帅据城自固，存孝单骑入镇州，与镕面相盟约。俄而李克用自率全师攻存孝，时匡威离镇后，其弟匡筹夺据其位，匡威退无归路。镕感其援助之恩，乃迎入府城，筑第以居之，事之如父；匡威亦尽心裨益，军中之事，皆为训练。是年五月，镕过匡威第，阴遣部下伏甲劫镕；镕抱持之，镕曰：“公诫止人勿仓卒！吾为晋人所困，赖公获济，犹吾父也，军政请公帅之。”即并辔归府署，镇军拒之，竟杀匡威。晋人知匡威死，克用自率师至城下；镕出练二十万犒劳，修好而退。

及汴宋节度使硃全忠领郓、青三镇，兵强天下，遣将葛从周、张存敬寇陷邢、洺二州，乘胜北掠燕、赵。俄而全忠率亲兵薄于城下。镕仓卒无备，谓宾佐曰：“势危矣，计将安出？”判官周式者，率先而对曰：“敌人迫我，兵不能抗，此可以理说耳，请见梁帅图之！”式即时出见全忠，全忠逆谓式曰：“尔不必言。王令朋附并汾，违盟爽信，敝赋业已及此，期于无舍！”式曰：“公言过矣！且公为唐室之桓、文，当以礼义而成霸业。乃欲穷兵黩武，困人于险难，天下其谓公何！”全忠喜，引式袂而慰之曰：“前言戏之耳！且君为王令计如何？”式曰：“但修好耳！”即复见镕，请出牛酒货币以犒军；仍以镕子昭祚及牙将梁公儒、李弘规子各一人，从昭祚入官于大梁，全忠以女妻昭祚。

及全忠僭，天下无主；镕不获已，行其正朔。镕累迁至开府仪同三司，守太师、中书令，仍赐“敦睦保定大功臣”、上柱国、赵王，食邑一万五千户，食实封一千户，袭食实封二百五十户。伪梁加尚书令，及唐室中兴，去伪尚书令之号。天祐七年，母魏国太夫人何氏卒，起复本官。十八年，为其大将王德明所杀，至于赤族。其后事在中兴云。

史臣曰：土运中微，群盗孔炽。宝臣附丽安、史，流毒中原，终窃土疆，为国蟊贼。加以武俊之狠狡，为其腹心，或叛或臣，见利忘义，蛇吞蝮吐，垂二百年。哀哉，王政不纲，以至于此。若使明皇不懈于开元之政，姚崇久握于阿衡，讵有柳城一胡，敢窥佐伯，况其下者哉！观此无君，可为太息。

赞曰：鸺鹠为怪，必取其昏。人君失政，为盗启门。牙旂金钺，虎子狼孙。茫茫黔首，于何叫阍？

关键词：旧唐书,列传

解释翻译[挑错/完善]

王武俊，契丹族怒皆部落人。祖父可讷干，父路俱。开元年间，饶乐府都督李诗率领其部落五千帐，与路俱、南河承袭了汉人的衣冠袍带，皇上下诏褒奖表彰，因而王武俊随其父居住蓟州。王武俊原名没诺干，十五岁便能骑马射箭。上元年间，任史思明属下恒州刺史李宝臣的偏将。宝应元年(762)，王师进入井陉，即将平定河朔，王武俊对李宝臣说：“以寡敌众，以理曲对理直，战则离心，守则崩溃，精锐的将士远行作战，怎能抵御呢？”李宝臣便撤除了戒备，以恒、定、深、赵、易五州归顺朝廷，和官军同心协力，向东袭击残余贼寇。李宝臣被授予恒、定等州节度使，让王武俊做参谋，向朝廷奏请他兼任御史中丞，充任本军先锋兵马使。

大历十年(775)，田承嗣因薛嵩死去而兼有相、卫、磁、邢、氵名五州。田承嗣派部将卢子期进犯磁州，诏令李宝臣与李正己、李勉、李承昭、田神玉、朱滔、李抱真各自出兵讨伐。诸军与卢子期在清水交战，将他打得大败，李宝臣的部将有节生擒卢子期献上，代宗嘉奖其功劳，派宦官马承倩携带诏书前去宣旨慰劳。马承倩将返程，住在馆舍中，李宝臣亲往赠送细绢百匹。马承倩破口大骂，将绢抛掷到路上，李宝臣环顾左右面有愧色。回到府中休息，诸将散去回营，李宝臣暗中在屏风后窥视，惟独王武俊佩刀立于门边。李宝臣将他召入，解下刀来同他谈话，说：“你看见先前那个顽劣小子了吗？”王武俊道：“现在阁下有功他尚且如此，贼寇平定后，天子只需一张诏书将你召去安置在京中，就不过是个普通人了，这行吗？”李宝臣道：“那怎么办呢？”王武俊道：“不如玩弄纵容田承嗣的手腕，作为自己的资本。”李宝臣道：“现在我已同田承嗣结了仇怨，难道还能向他推心置腹吗？”王武俊道：“只要处境相同，利害一致，寇仇也可以变成父子一般，只是吐口唾沫间的事。如果只说空话，无济于事。如今宦官刘清潭在驿舍，砍下他的脑袋送交田承嗣，田承嗣就立刻会将妻儿送来做人质。”李宝臣说：“恐怕不能这样做吧。”王武俊说：“朱滔为朝廷驻守沧州，请让我擒获他送给田承嗣以取信。”李宝臣同意了。王武俊立即挑选精兵两千人，皆乘骏马，通夜奔驰三百里，清晨抵达朱滔军营，攻其不备，朱滔军仓猝出战，被打得大败，王武俊捉住一个长得像朱滔的，朱滔因此得以逃脱。从此李宝臣与田承嗣、李正己相互作为后援，这都是王武俊开的头。

李宝臣死后，其子李惟岳谋求承袭父位。李宝臣的旧将易州刺史张孝忠以本州顺从王命，朝廷便让张孝忠替代李宝臣，令李惟岳护送灵柩返回京师，李惟岳不受朝命。建中三年(782)正月，诏令朱滔、张孝忠合兵讨伐李惟岳。李惟岳与王武俊合统万余兵士在束鹿迎战。王武俊统领三千骑兵率先进攻，被朱滔击败，李惟岳逃走。赵州刺史康日知于是以本州顺从王命，李惟岳命王武俊率兵进攻他，康日知派人对王武俊说：“李惟岳懦弱无谋，怎么值得同他一起造反！我的城池坚固，万众一心，不是一年半载能攻下的。再说李惟岳仗恃田悦作为后援，去年田悦的壮兵甲士在邢州城下战死许多，尚且不能攻陷邢州，何况我这座城呢！”又拿出伪造的皇上手诏招降王武俊，王武俊相信了，便倒戈进入恒州，率领数百骑兵进入衙门，派人对李惟岳说：“您起兵同魏、齐叛贼狼狈为奸，如今田尚书已兵败命丧，李尚书被赵州康日知阻隔，士兵们经过束鹿一战，伤痕钻心。朱仆射的强兵驻扎在境内，张尚书已授职定州，三军都惧怕殒命丧家。听说皇上有诏征召您，应当立即前去受命，不然，转眼便有祸事。”李惟岳害怕得朝上瞪大了眼睛。王武俊之子王士真斩了李惟岳，提着他的首级出来。王武俊又杀了不和自己同心的十数人，于是平定了恒州。将惟岳的首级传送到京师禀报皇上，授王武俊检校秘书少监、兼御史大夫、恒州刺史、恒冀都团练观察使，实封食邑五百户，任命康日知为深赵团练观察使。

当时李惟岳部下伪定州刺史杨政义以本州归顺朝命，深州刺史杨荣国归降，朱滔分兵镇守两地。朝廷既将定州授张孝忠，深州授康日知，王武俊恼怒失去赵、定二州，而且名分地位不能满足他的志向。朱滔恼怒失去了深州，因而诱使王武俊谋反，斥责朝廷，便同时率领强兵救援田悦。那时马燧、李抱真、李秡、李晟正讨伐田悦，在洹水击败他，后来连年用兵，但田悦势力已衰弱；到这时王武俊、朱滔重新使他振作起来，田悦势力更加扩展。

十一月，王武俊派大将张钟葵进犯赵州，康日知击败了他，斩其首级上献朝廷。这天，王武俊立伪号建国，自称赵王，改恒州为真定府，非法任命官职及品级。朱滔、田悦、李纳也同时建立伪国号，分别占据所辖地域，各自派遣使者去劝诱蔡州李希烈同立伪国号。建中四年(783)三月，李希烈被周曾谋划瓦解他的腹心部队以后，有人传说李希烈已死，马燧等四镇节度使军中闻听传言，欢声震动军营之外。

六月，李抱真派一舌辩之士贾林诈降王武俊。贾林到了王武俊营中，说道：“这次前来是传达诏命，不是投降。”王武俊神色稍缓解，令他说明白，贾林道：“天子知道大夫您素来忠诚，及至您登坛建立国号时，抚着胸口对左右官员道：‘我本忠义之人，天子不理解我。’此后诸军将领曾联名上表论说您的为人。天子看罢颇为感动，告诉使者说：‘朕先前处事有误，追悔莫及。朋友间有了错失尚可道歉，朕为四海之主，点滴小事怎能耿耿于怀呢！’”王武俊道：“我是一员胡将，尚且懂得安抚百姓，天子当然不会专以杀人来安定天下。如今山东大军有五支，等到战胜他们时，百姓尽皆暴尸荒野，即使战胜了又让谁来守卫呢？如今我并非害怕归顺朝廷，但由于同各诸侯都订立了盟约，我们胡人性直，不愿做理亏的事。朝廷若能降下恩典为我洗清责任，我当带头倡议归顺朝廷，有不服从的，我以言辞相劝，则上不负天子，下不负朋友。此计若能施行，河朔地区不用五十天即可平定。”

十月，泾原叛军进犯京师，皇上临幸奉天。京师传来消息，诸将都退兵回去。李抱真将返回潞州、泽州，田悦劝说王武俊和朱滔去袭击他。贾林再次游说王武俊道：“而今退兵前面是粮食辎重，后面是精锐部队，人心牢固如一人，不可以图谋呀。再说打胜了得到土地，利益归魏博所有；打败了，则成德受大损失。大夫您的本部是易、定、沧、赵四州，为什么不先收复失地呢？”王武俊便掉转马头，背弃了同田悦的约定。贾林进一步劝说王武俊道：“您是冀地的豪族，不应图谋占据中原。朱滔心地阴险，朝廷强大他就借您的力量为后援，朝廷力弱他就想吞并您。况且河朔并不包括冀州，只有赵州、魏州、燕州而已。现在朱滔自称冀王，说明他在窥伺您的冀州，其征兆已暴露了。假若朱滔能控制山东，您就必须准备为臣的礼数，不顺从，就会被他所攻夺，这时您想做他的臣子也不可能。”王武俊掷袖变色道：“大唐有二百年国运，我尚且不能称臣，谁能向他这个乡下佬称臣！”从此确定方针，南面同李抱真修好，西南和马燧结盟。时值兴元元年(784)德宗下罪己诏，大赦反叛朝廷的人。二月，王武俊聚集三军，废除伪国号。皇上诏令国子祭酒兼御史大夫董晋、宦官王进杰，从皇上行宫前往恒州宣旨，授王武俊检校兵部尚书、成德军节度使。三月，又加授司空、同中书门下平章事，兼幽州、卢龙两道节度使、琅笽郡王。

当时朱氵此发布伪命册封朱滔为皇太弟，朱滔率领幽州、檀州的强兵，诱骗回纥二千名骑兵，已包围贝州数十日，将阻断白马津，向南进犯洛都，与朱氵此成合兵之势。这时李怀光反叛占据河中，李希烈已攻陷大梁，向南逼进长江、汉水，李纳尚在齐州造反，田绪不被朝廷任用，李晟孤军驻扎在渭水边，天子敕令所能控制的地区，只有天下的十分之二三，海内动荡离析，人心不知所向。贾林又劝说王武俊与李抱真合兵，共同救援魏博，他向王武俊陈说利害道：“朱滔此次出兵，企图先平定魏博，更赶上田悦被杀害，人心不安，只要十天不去救援，魏州、贝州必被攻下，朱滔的兵力就会增加数万。张孝忠见魏州、贝州被攻下，必定向朱滔俯首称臣。三道连成一气，加上统率回纥兵马，长驱到此，您的家族能幸免于难吗？常山失守，李抱真就会退保山西，河朔一带就全部落入朱滔之手了。现在乘着魏州、贝州未被攻下，张孝忠尚未归附朱滔，您与李抱真合兵击败他，就像拾取一件失落的东西一般容易啊！这个计划成功，则声威震动关中，京师可坐待收复，圣驾能重返京师是靠了您的力量，这是无与伦比的勋业呀。”王武俊欣然同意。两军议定，卜选吉日共同出征。五月，王武俊、李抱真在巨鹿之东会师。两军联合之后，朱滔震恐。李抱真将军队列成方阵，王武俊用奇兵出击，朱滔全部人马出营作战，王武俊未穿甲胄即挥军驰向敌营，朱滔军望风奔逃溃散，人马自相践踏，死者十之四五，缴获他的辎重、兵器、甲仗、马牛不计其数，朱滔乘着夜色逃回幽州。王武俊班师还镇，上表辞去幽州、卢龙节度使，皇上许诺。于是将恒州升为大都督府，任命王武俊为长史，加授检校司徒，实封食邑七百户。其余照旧。

圣驾回京，对王武俊的恩宠更加优厚，其子娶公主为妻，那些尚属童稚的王氏子弟，皆赐予官名。不久因母亲去世而停职，复职后加授左金吾上将军同正，服丧期满，加授开府仪同三司。贞元十二年(796)，皇上感念旧日勋臣，又加授王武俊检校太尉，兼中书令。十七年(801)六月王武俊去世，时年六十七岁，停止上朝五日，群臣抵延英门奉慰皇上，依照对待浑王咸的旧例。皇上令左庶子上公持节册命追赠王武俊为太师，赐给助丧葬之用绢三千匹、布一千端、米粟三千石。太常寺定谥号为威烈，德宗道：“王武俊竭诚尽忠国，当赐谥号为忠烈。”王武俊之子王士真、王士清、王士平、王士则，士真为嗣子。

王廷凑，本为回鹘的阿布思族人，世代隶属安东都护府。曾祖名叫五哥之，事奉李宝臣父子。王武俊收他为养子，因他骁勇、果敢、善斗，王武俊很看重他。由于积年军功被授左武卫将军同正，追赠越州都督。祖父末怛活，追赠左散骑常侍。父升朝，追赠礼部尚书。皆因王廷凑显贵而获得追赠典礼。祖父和父亲两代为王氏骑将，屡屡升迁。

王廷凑沉稳勇毅少言语，果敢而有决断，为王承元衙内兵马使。当初，王承元上禀朝旨，田弘正统率成德军，国家赏钱一百万贯，度支署的运输车不按时抵达，军队情绪不满，王廷凑屡次挑出细小事故，激怒军心。恰逢田弘正以魏州兵二千人为衙门亲军，左右皆有防备无机可乘。长庆元年(821)六月，魏州军返归本镇。七月二十八日间，王廷凑便集结衙兵在府署外呐喊鼓噪，天快亮时，将田弘正和他的将吏、家属三百余人全都杀死。王廷凑自称节度使留后、知兵马使，将吏们逼迫监军宋惟澄上表章奏请授王廷凑节钺。穆宗发怒，下诏征召邻道之军，并以河东节度使裴度充任幽、镇两道招抚使，任命田弘正之子泾原节度使田布替代李朔心为魏博节度使，命他率魏州军进讨王廷凑。又任命王承宗旧部深州刺史牛元翼为成德军节度使，下诏悬赏王廷凑首级。当月，镇州大将王位等人密谋诛杀王廷凑之事泄露，因此事牵连被处死的有二千余人。

当时朱克融囚禁张弘靖，王廷凑杀害田弘正，相互勾结造反，谋划抗拒王命。两镇合力反叛，若要讨伐翦除他们恐怕朝廷兵力难以接应，诏令朝臣们商议是否可行。东川节度使王涯献上奏状说：“幽、镇两州，悖乱天纲，辜负了圣上培育的厚德，放纵虎狼一般的恶心。囚禁朝廷重臣，残害元戎老帅，流毒于州府郡邑，祸及于宾客僚属。凡是有情之人，谁不痛恨？臣以为国家依靠文德生存发展，继而建树武功，远方无不拜服，近处无不安宁，这两处地方，却敢悖逆天理。臣私下料想诏书早晨下达，诸镇之军晚上就会驱驰效命，以勇猛善战的问罪之师，对付猖狂失节的盗寇，犹如翻倒大山压碎鸟卵，倾泻海水浇灭荧火一般，双方力量悬殊，这样说毫不过分。但常山、蓟郡，如虞虢相依，同时兴兵，恐怕耗费财力。罪有轻重，事有先后，譬如攻坚一样，应从容易的开始。比如听说朱克融在范阳发难，是一时所为，并非蓄谋已久，有迹象可以查验；王廷凑在镇州作乱，却完全不是偶然，他早就在辖区内煽动，驻兵边境抗拒朝廷。既然如此，则幽州、蓟州的将士，可向他们表示从宽处理；镇州、冀州的军队，可对他们先行讨伐。何况王廷凑品行卑劣，没有承继父祖的资质；成德军同朝廷分离，又加重了胁迫的局势。如今派遣魏博道一心想复仇的部众，昭义军希望扫尽敌寇的师旅，参以晋阳的兵卒，辅以沧德之将士，成犄角之势而推进，真如高屋建瓴一般。将城中之敌杀尽，然后向北挺进燕地，就朝廷而言不为失信，对于军事形势确实是获得了机宜，臣之愚忠，尽献于此。臣又闻听用兵如格斗，先扼住对方咽喉。现在瀛莫阝、易定，正是两贼咽喉。确实应运用权威，派重兵戍守，使两贼彼此间生死不能互知，间谍无隙可入；而派遣大军先进入冀州、赵州，然后抵达井陉，这是一举成功万无一失的形势啊。”

于是命易定节度使封锁边境以抗击朱克融，诸军从三面进讨。起初，命沧德乌重胤独当一面，乌重胤是一员老将，知道不可冒进，行动比较迟缓，朝廷便以杜叔良替代乌重胤。杜叔良有宦官做后盾，向皇上辞行那天，口出大言说：“贼兵不值得一破。”这时王廷凑聚集幽州、蓟州的军队围攻深州，云梯冲车密集如云，牛元翼环城拒守。十一月，杜叔良被贼军击败，将士全被俘获，仅他本人脱逃，于是命德州王日简代替他。裴度率军驻扎在承天军，诸将被贼军挫败，深州危急，于是任命凤翔节度使李光颜为忠武节度使，兼深冀节度使，以救援深州，依例派宦官杨永和监督李光颜军。

国家自从宪宗剿除群盗，国库财源枯竭，穆宗即位后，对臣下的赏赐又太过分，及至幽州、镇州叛乱同时发生，又有名目繁多的征收，国家财力竭尽。当时各镇军队共十五万多人，才离其辖境，便仰赖朝廷开支军饷，设置南北供军院。大军深入贼境后，运输艰难阻滞，粮草供应不上，诸军大多轮番砍柴。不久度支署转运粮草的六百辆车，全部被王廷凑拦截俘获，军粮更加困难。贼军围困深州数重，即使李光颜这样的杰出将领，也无法施展他的谋略。那些运往供军院的布帛衣服，往往还未到院里，在途中便被各军强行夺去，而孤军深入敌境作战的部队，全都没有供给。加上每支军队中都派有一名宦官做监军，尽挑选骁勇健壮的士兵保卫自己，瘦弱怯懦的上阵作战，因此大多奔逃败北。而王廷凑、朱克融的军队不过一万余人，之所以能抗击十五万官军，实在是因为官军指挥不统一，轻视敌人和只图于己有利的缘故。宰相崔..甫不懂军事，拘泥于常规而不知变通，以致使河朔再次失陷。既然没有办法，便计议罢兵而赦免王廷凑。

长庆二年(822)正月，魏博府牙将史宪诚引诱兵卒谋反，田布不能制止，他的部属在南宫自行溃败。二月，降诏赦免王廷凑，并授以检校右散骑常侍、镇州大都督府长史、万德军节度使、镇冀深赵等州观察使等职，任命牛元翼为山南东道节度使。派遣兵部侍郎韩愈至镇州宣旨慰问王廷凑，又派宦官携带敕令入深州，监督牛元翼赴任。王廷凑虽然受命，却不解除对深州的围困。招抚使裴度致书幽州、镇州，以君臣大义责备王廷凑和朱克融，朱克融解围而去，王廷凑也退了兵。朝廷想让他们秉承朝命，加授朱克融检校工部尚书。三月，牛元翼率十余名骑手从深州突围赴京师，深州将校臧平献城投降，王廷凑指责他坚守城垣，杀了将吏一百八十余人。五月，皇上派宦官杨再昌到镇州，接取牛元翼家属及田弘正骸骨，王廷凑说：“田弘正的骸骨，不知在哪儿；牛元翼家属，请让我秋天再遣送。”不久牛元翼去世，王廷凑将他的家人全都杀光，其残酷毒辣到如此地步。自从获得宽赦之后，王廷凑便与朱克融、史宪诚彼此勾结，相互接应，图谋抗拒朝廷。

大和初年，沧州李全略死，其子李同捷企图仿效河朔李惟岳之旧例，请求替代父职。文宗授予他兖海节度使，李同捷不奉诏命，盘据州郡策划反叛，用珍玩、宝器、钱财、妓女、子弟交结王廷凑及幽州李载义。这时李载义刚刚替代朱克融，为了表示忠诚顺从，将李同捷所送礼物全部交给朝廷，皇上下诏征召幽、魏、徐、兖诸州军队进讨。王廷凑出兵骚扰魏州北境，以援助李同捷。大和二年(828)，下诏拒绝王廷凑进奉。接着魏博将领丌志沼率行营兵卒叛乱，倒戈攻打魏州，诸军攻击丌志沼，王廷凑出兵接应他。史宪诚危急，诏令义武军节度使李听将他击败，丌志沼便投奔王廷凑。大和三年(829)六月，李同捷被诛，接着又有何进滔杀了史宪诚，占据魏州。朝廷厌倦用兵，讨伐他也不能成功，于是授何进滔魏博节度使。八月，王廷凑派使者赴朝请罪，朝廷就此赦免了他，依前授予检校司徒、成德军节度使。

镇州、冀州自李宝臣以来，虽然李惟岳、王承宗相继叛乱，但仍然亲近邻州、畏惧王法，期望走悔过自新之路；而凶残毒辣扰乱纲纪、目无君上不讲仁义的人，没有超过王廷凑的。又就地加授王廷凑太子太傅、太原郡开国公，食邑二千户。大和八年(834)十一月去世，册命追赠太尉，又多次追赠至太师。

上一篇：列传·卷九十一

下一篇：列传·卷九十三

全   文：旧唐书

