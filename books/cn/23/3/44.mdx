---
---
---
title: ○苏味道李峤崔融卢藏用徐彦伯
---

苏味道，赵州栾城人也。少与乡人李峤俱以文辞知名，时人谓之苏李。弱冠，本州举进士。累转咸阳尉。吏部侍郎裴行俭先知其贵，甚加礼遇，及征突厥阿史那都支，引为管记。孝敬皇帝妃父裴居道再登左金吾将军，访当时才子为谢表，托于味道，援笔而成，辞理精密，盛传于代。

延载初，历迁凤阁舍人、检校凤阁侍郎、同凤阁鸾台平章事，寻加正授，证圣元年，坐事，出为集州刺史，俄召拜天官侍郎。圣历初，迁凤阁侍郎、同凤阁鸾台三品。味道善敷奏，多识台阁故事，然而前后居相位数载，竟不能有所发明，但脂韦其间，苟度取容而已。尝谓人曰“处事不欲决断明白，若有错误，必贻咎谴，但模棱以持两端可矣。”时人由是号为“苏模棱”。

长安中，请还乡改葬其父，优制令州县供其葬事。味道因此侵毁乡人墓田，役使过度，为宪司所劾，左授坊州刺史。未几，除益州大都督府长史。神龙初，以亲附张易之，昌宗贬授郿州剌史。俄而复为益州大都督府长史，未行而卒，年五十八，赠冀州刺史。味道与其弟太子洗马味玄甚相友爱，味玄若请托不谐，辄面加凌折，味道对之怡然，不以为忤，论者称焉。有文集行于代。

李峤，赵州赞皇人，隋内史侍郎元操从曾孙也。代为着姓，父镇恶，襄城令。峤早孤，事母以孝闻。为儿童时，梦有神人遗之双笔，自是渐有学业。弱冠举进士，累转监察御史。时岭南邕、严二州首领反叛，发兵讨击，高宗令峤往监军事。峤乃宣朝旨，特赦其罪，亲入獠洞以招谕之。叛者尽降，因罢兵而还，高宗甚嘉之。累迁给事中。时酷吏来俊臣构陷狄仁杰、李嗣真、裴宣礼等三家，奏请诛之，则天使峤与大理少卿张德裕、侍御史刘宪覆其狱。德裕等虽知其枉，惧罪，并从俊臣所奏，峤曰：“岂有知其枉滥而不为申明哉！孔子曰：‘见义不为，无勇也。’”乃与德裕等列其枉状，由是忤旨，出为润州司马。诏入，转凤阁舍人。则天深加接待，朝廷每有大手笔，皆特令峤为之。

时初置右御史台，巡按天下，峤上疏陈其得失曰：

陛下创置右台，分巡天下，察吏人善恶，观风俗得失，斯政途之纲纪，礼法之准绳，无以加也。然犹有未折衷者，臣请试论之。夫禁纲尚疏，法令宜简，简则法易行而不烦杂，疏则所罗广而无苛碎。窃见垂拱二年诸道巡察使所奏科目，凡有四十四件，至于别准格敕令察访者，又有三十余条。而巡察使率是三月已后出都，十一月终奏事，时限迫促，簿书填委，昼夜奔逐，以赴限期。而每道所察文武官，多至二千余人，少者一千已下，皆须品量才行，褒贬得失，欲令曲尽行能，则皆不暇。此非敢堕于职而慢于官也，实才有限而力不及耳。臣望量其功程，与其节制，使器周于用，力济于时，然后进退可以责成，得失可以精核矣。

又曰：

今之所察，但准汉之六条，推而广之，则无不包矣。无为多张科目，空费簿书。且朝廷万机，非无事也，机事之动，恆在四方，是故冠盖相望，邮驿继踵。今巡使既出，其他外州之事，悉当委之，则传驿大减矣。然则御史之职，故不可得闲，自非分州统理，无由济其繁务。有大小相兼，率十州置御史一人，以周年为限，使其亲至属县，或入闾里，督察奸讹，观采风俗，然后可以求其实效，课其成功。若此法果行，必大裨政化。且御史出持霜简，入奏天阙，其于励已自修，奉职存宪，比于他吏，可相百也。若其按劾奸邪，纠擿欺隐，比于他吏，可相十也。陛下试用臣言，妙择贤能，委之心膂，假温言以制之，陈赏罚以劝之，则莫不尽力而效死矣。何政事之不理，何禁令之不行，何妖孽之敢兴？

则天善之。乃下制分天下为二十道，简择堪为使者。会有沮议者，竟不行。寻知天官侍郎事，迁麟台少监。

圣历初，与姚崇偕迁同凤阁鸾台平章事，俄转鸾台侍郎，依旧平章事，兼修国史。久视元年，峤舅天官侍郎张锡入知政事，峤转成均祭酒，罢知政事及修史，舅甥相继在相位，时人荣之。峤寻检校文昌左丞、东都留守。长安三年，峤复以本官平章事，寻知纳言事。明年，迁内史。峤后固辞烦剧，复拜成均祭酒，平章事如故。

长安末，则天将建大像于白司马坂，峤上疏谏之，其略曰：“臣以法王慈敏，菩萨护持，唯拟饶益众生，非要营修土木。伏闻适像，税非户口，钱出僧尼，不得州县祗承，必是不能济办，终须科率，岂免劳扰！天下编户，贫弱者众，亦有佣力客作以济糇粮，亦有卖舍贴田以供王役。造像钱见有一十七万余贯，若将散施，广济贫穷，人与一千，济得一十七万余户。拯饥寒之弊，省劳役之勤，顺诸佛慈悲之心，沾圣君亭育之意，人神胥悦，功德无穷。”疏奏不纳。

中宗即位，峤以附会张易之兄弟，出为豫州刺史。未行，又贬为通州刺史。数月，徵拜吏部侍郎，封赞皇县男。无几，迁吏部尚书，进封县公。神龙二年，代韦安石为中书令。初，峤在吏部时，志欲曲行私惠。冀得复居相位奏置员外官数千人。至是官僚倍多，府库减耗，乃抗表引咎辞职，并陈利害十余事。中宗以峤昌言时政之失，辄请罢免，手制慰谕而不允，寻令复居旧职。三年，又加修文馆大学士，监修国史，封赵国公。景龙三年，罢中书令，以特进守兵部尚书、同中书门下三品。

睿宗即位，出为怀州刺史，寻以年老致仕。初，中宗崩，峤密表请处置相王诸子，勿令在京。及玄宗践祚，宫内获其表，以示侍臣。或请诛之，中书令张说曰：“峤虽不辩逆顺，然亦为当时之谋，吠非其主，不可追讨其罪。”上从其言，乃下制曰：“事君之节，危而不变，为臣则忠，贰乃无赦。特进、赵国公李峤，往缘宗、韦弑逆，朕恭行戡定，揖让之际，天命有归，峤有窥觎，不知逆顺，状陈诡计，朕亲览焉。以其早负辞学，累居台辅，妨而莫言，，特掩其恶。今忠邪既辨，具物惟新，赏罚倘乖，下人安劝？虽经赦令，犹宜放斥，矜其老疾，俾遂余生，宜听随子虔州刺史畅赴任。”寻起为卢州别驾而卒。有文集五十卷。

崔融，齐州全节人。初，应八科举擢第。累补宫门丞，兼直崇文馆学士。中宗在春宫，制融为侍读，兼侍属文，东朝表疏，多成其手。圣历中，则天幸嵩岳，见融所撰《启母庙碑》，深加叹美，及封禅毕，乃命融撰朝观碑文。自魏州司功参军擢授着作佐郎，寻转右史。圣历二年，除着作郎，仍兼右史内供奉。四年，迁凤阁舍人。久视元年，坐忤张昌宗意，左授婺州长史。顷之，昌宗怒解，又请召为春官郎中，知制诰事。长安二年，再迁凤阁舍人。三年，兼修国史。时有司表税关市，融深以为不可，上疏谏曰：

伏见有司税关市事条，不限工商，但是行人尽税者，臣谨按《周礼》九赋，其七日“关市之赋”。窃惟市纵繁巧，关通末游，欲令此徒止抑，所以咸增赋税。臣谨商度今古，料量家国，窃将为不可税。谨件事迹如左，伏惟圣旨择焉。

往古之时，淳朴未散，公田籍而不税，关防讥而不征。中代已来，浇风骤进，桑麻疲弊，稼穑辛勤，于是各徇通财，争趋作巧，求径捷之欲速，忘岁计之无余。遂使田莱日荒，仓廪不积，蚕织休废。弊缊阙如，饥寒猥臻，乱离斯起。先王惩其若此，所以变古随时，依本者恆科，占末者增税。夫关市之税者，谓市及国门，关门者也，唯敛出入之商贾，不税来往之行人。今若不论商人，通取诸色，事不师古，法乃任情。悠悠末代，于何瞻仰；济济盛朝，自取嗤笑。虽欲宪章姬典，乃是违背《周官》。臣知其不可者一也。

臣谨案《易》《系辞》称：“庖羲氏没，神农氏作，日中为市，致天下之人，聚天下之货，交易而退，各得其所。”《班志》亦云：“财者，帝王聚人守位，养成群生，奉顺天德，理国安人之本也。仕农工商，四人有业。学以居位曰仕，辟士殖谷曰农，作巧成器曰工，通财鬻货曰商。圣王量能授事，四人陈力受职。”然则四人各业久矣。今复安得动而摇之！萧何云：“人情一定，不可复动。”班固又云：曹参相齐，齐国安集，大称贤相。参去，属其后相曰：“以齐狱市为寄，慎勿扰也。”后相曰：“理无大于此者乎？”参曰：“不然。夫狱市者，所以并容也，今若扰之，奸人安所容乎？吾是以先之。”夫狱市，兼受善恶。若穷极，奸人无所容窜；奸人无所容窜，久且为乱。秦人极刑而天下叛，孝武峻法而刑狱繁，此其效也。老子曰：“我无为而人自化，我好静而人自正。”参欲以道化其本，不欲扰其末。臣知其不可者二也。

四海之广，九州之杂。关必据险路，市必凭要津。若乃富商大贾，豪宗恶少，轻死重义，结党连群，喑鸣则弯弓，睚眦则挺剑。小有失意，且犹如此，一旦变法，定是相惊。乘兹困穷，或致骚动，便恐南走越，北走胡，非唯流逆齐人，亦自搅乱殊俗。又如边徼之地，寇贼为邻，兴胡之旅，岁月相继，倘同科赋，致有猜疑，一从散亡，何以制禁？求利虽切，为害方深。而有司上言，不识大体，徒欲益帑藏，助军国，殊不知军国益扰，帑藏逾空。臣知其不可者三也。

孟轲又云：“古之为关也，将以御暴；今之为关也，将以为暴。”今行者皆税，本末同流。且如天下诸津，舟航所聚，旁通巴、汉，前指闽、越，七泽十薮，三江五湖，控引河洛，兼包淮海。弘舸巨舰，千轴万艘，交贸往还，昧旦永日。今若江津河口，置铺纳税，纳税则检覆，检覆则迟留。此津才过，彼铺复止，非唯国家税钱，更遭主司僦赂。船有大小，载有少多，量物而税，触途淹久。统论一日之中，未过十分之一，因此壅滞，必致吁嗟。一朝失利，则万商废业，万商废业，则人不聊生。其间或有轻訬任侠之徒，斩龙刺蛟之党，鄱阳暴谑之客，富平悍壮之夫，居则藏镪，出便竦剑。加之以重税，因之以威胁，一旦兽穷则搏，鸟穷则攫，执事者复何以安之哉？臣知其不可者四也。

五帝之初，不可详已；三王之后，厥有着云；秦、汉相承，典章大备至如关市之税，史籍有文。秦政以雄图武力，舍之而不用也；汉武以霸略英才，去之而勿取也。何则？关为御暴之所，市为聚人之地，税市则人散，税关则暴兴，暴兴则起异图，人散则怀不轨。夫人心莫不背善而乐祸，易动而难安。一市不安，则天下之市心摇矣；一关不安，则天下之关心动矣。况浇风久扇，变法为难，徒欲禁末流、规小利，岂知失玄默、乱大伦。魏、晋眇小，齐、隋龌龊，亦所不行斯道者也。臣知其不可者五也。

今之所以税关市者，何也？岂不以国用不足，边寇为虞，一行斯术，冀有殷赡然也！微臣敢借前箸以筹之。伏惟陛下当圣期，御玄箓，沉璧于洛，刻石于嵩，铸宝鼎以穷奸，坐明堂而布政，神化广洽，至德潜通。东夷暂惊，应时平殄；南蛮才动，计日归降。西域五十余国，广输一万余里，城堡清夷，亭堠静谧。比为患者，唯苦二蕃。今吐蕃请命，边事不起，即目虽尚屯兵，久后疑成驰柝。独有默啜，假息孤恩，恶贯祸盈，覆亡不暇。征役日已省矣，繁费日已稀矣，然犹下明制，遵太朴，爱人力，惜人财，王侯旧封，妃主新礼，所有支料，咸令减削。此陛下以躬率先，尧、舜之用心也。且关中、河北，水旱数年，诸处逃亡，今始安辑，，倘加重税，或虑相惊。况承平岁积，薄赋日久，俗荷深恩，人知自乐。卒有变法，必多生怨，生怨则惊扰，惊扰则不安，中既不安，外何能御？文王曰：“帝王富其人，霸王富其地，理国若不足，乱国若有余。”古人有言：“帝王藏于天下，诸侯藏于百姓，农夫藏于庾，商贾藏于箧。”惟陛下详之。必若师兴有费，国储多窘，即请倍算商客，加敛平人。如此则国保富强，人免忧惧，天下幸甚。臣知其不可者六也。

陛下留神系表，属想政源，冒兹炎炽，早朝晏坐。一日二日，机务不遗，先天后天，虚心密应。时政得失，小子何知，率陈瞽辞，伏纸惶惧。

疏奏，则天纳之，乃寝其事。

四年，除司礼少卿，仍知制诰。时张易之兄弟颇招集文学之士，融与纳言李峤、凤阁侍郎苏味道、麟台少监王绍宗等俱以文才降节事之。及易之伏诛，融左授袁州刺史。寻召拜国子司业，兼修国史。神龙二年，以预修《则天实录》成，封清河县子，赐物五百段，玺书褒美。融为文典丽，当时罕有其比，朝廷所须《洛出宝图颂》、《则天哀册文》及诸大手笔，并手敕付融。撰哀册文，用思精苦，遂发病卒，时年五十四。以侍读之恩，追赠卫州刺史，谥曰文。有集六十卷。二子禹锡、翘，开元中，相次为中书舍人。

卢藏用，字子潜，度支尚书承庆之侄孙也。父璥，有名于时，官至魏州司马。藏用少以辞学着称。初举进士选，不调，乃着《芳草赋》以见意。寻隐居终南山，学辟谷、练气之术。

长安中，征拜左拾遗。时则天将营兴泰宫于万安山，藏用上疏谏曰：

臣愚虽不达时变，窃尝读书，见自古帝王之迹众矣。臣闻土阶三尺，茅茨不翦，采椽不斫者，唐尧之德也；卑宫室，菲饮食，尽力于沟洫者，大禹之行也；惜中人十家之产，而罢露台之制者，汉文之明也。并能垂名无穷，为帝皇之烈。岂不以克念徇物，博施济众，以臻于仁恕哉！今陛下崇台邃宇，离宫别馆，亦已多矣。更穷人之力以事土木，臣恐议者以陛下为不忧人、务奉已也。

且顷岁已来，虽年谷颇登，而百姓未有储蓄。陛下西幸东巡，人未休息，土木之役，岁月不空。陛下不因此时施德布化，复广造宫苑，臣恐人未易堪。今左右近臣，多以顺意为忠；朝廷具僚，皆以犯忤为患。至今陛下不知百姓失业，亦不知左右伤陛下之仁也。臣闻忠臣不避死亡之患，以纳君于仁；明主不恶切直之言，以垂名千载。陛下诚能发明恕之制，以劳人为辞，则天下必以陛下为惜人力而苦己也。小臣固陋，不识忌讳，敢冒死上闻。乞下臣此章，与执事者议其可否，则天下幸甚。

神龙中，累转起居舍人，兼知制诰，俄迁中书舍人。藏用常以俗多拘忌，有乖至理，乃着《析滞论》以畅其事，辞曰：

客曰：“天道玄微，神理幽化，圣人所以法象，众庶由其运行。故大挠造甲子，容成着律历，黄公裁变，玄女启谟，八门御时，六神直事。从之者则兵强国富，违之者则将弱朝危，有同影响，若合符契。先生亦尝闻之乎？

主人曰：“何为其然也？子所谓曲学所习，曘昧所守，徒识偏方之诡说，未究亨衢之通论。盖《易》曰“先天不违”，《传》称“人神之主”。范围不过，三才所以虚中；进退非邪，百王所以无外。故曰：“国之将兴听于人，将亡听于神。”又曰：“祸福无门，唯人所召。人无衅焉，妖不自作。”由是言之，得丧兴亡，并关人事；吉凶悔吝，无涉天时。且皇天无亲，唯德是辅，为不善者，天降之殃。高宗修德，桑谷以变；宋君引过，法星退舍，此天道所以从人者也。古之为政者，刑狱不滥则人寿，赋敛蠲省则人富，法令有常则国静，赏罚得中则兵强。所以礼者，士之所归，赏者，士之所死，礼赏不倦，则士争先。苟违此途，虽卜时行刑，择日出令，必无成功矣。自叔世迁讹，俗多徼幸，竞称怪力，争诵诡言，屈政教而就孤虚，弃信赏而从推步。附会前史，变易旧经，依托空文，以为征据。覆军败将者，则隐秘无闻；偶同幸中者，则共相文饰。岂唯德之增惑，亦乃学人自是。呜呼，习俗讹谬，一至此焉！

昔者，甲子兴师，非成功之日；往亡用事，异制胜之辰。人事苟修，何往不济？至若环城自守，接阵重围，无阙地形，不乖天道。若兵强将智，粟积城坚，虽复屡转魁刚，频移太岁，坐推白虎，行计贪狼，自符难斗之祥，多贻蚁附之困。故曰，任贤使能，则不时日而事利；明法审令，则不卜筮而事吉；养劳赏功，则不祷祠而得福。此所谓天时不如地利，地利不如人和。太公犯雨，逆天时也，韩信背水，乖地利也，并存人事，俱成大业。削树而斩庞涓，举火而屠张郃，未必暗同岁德，冥会日游，俱运三门，并占四杀。杜邮齿剑，抑唯计沮，垓下悲歌，实阶剚印。若以并资厌胜，不事良图，则长平尽坑，固须恆济，襄城无噍，亦可常保。是知拘而多忌，终丧大功；百姓与能，必遗小数。金鸡玉鹤，方为楚国之殃；《万毕》、《枕中》，适构淮南之祸。刻符指盗，反更亡身；被发邀神，翻招夷族。嗟乎，威斗赭鞭，不禳赤伏之运；筑城断罔，何救素灵之哭！火灾不验，裨灶无力以窥天；超乘阶凶，王孙取监于观德。九征九变，是曰长途；人谋鬼谋，良归有道。此并经史陈迹，贤圣通规，仁远乎哉，讵宜滞执？

客乃蹙然避席曰：“鄙人困蒙，不阶至道，请事斯语，归于正途。而今而后，焚蓍龟，毁律历，废六合，斥五行，浩然清虑，则将奚若？”答曰：“此所谓过犹不及也。夫甲子所以配日月，律历所以通岁时，金木所以备法象，蓍龟所以筮吉凶。圣人以此神明德行，辅助谋猷，存之则协赞成功，执之则凝滞于物。消息之义，其在兹乎”！客于是循墙匍匐，帖然无气，口去心醉，不知所以答矣。

景龙中，为吏部侍郎。藏用性无挺特，多为权要所逼，颇隳公道。又迁黄门侍郎，兼昭文馆学士，转工部侍郎、尚书右丞。先天中，坐托附太平公主，配流岭表。开元初，起为黔州都督府长史，兼判都督事，未行而卒，年五十余。有集二十卷。

藏用工篆隶，好琴棋，当时称为多能之士。少与陈子昂、赵贞固友善，二人并早卒，藏用厚抚其子，为时所称。然初隐居之时，有贞俭之操，往来于少室、终南二山，时人称为“随驾隐士”；及登朝，趑趄诡佞，专事权贵，奢靡淫纵，以此获讥于世。

徐彦伯，兖州瑕丘人也。少以文章擅名，河北道安抚大使薛元超表荐之，对策擢第，累转蒲州司兵参军。时司户韦暠善判事，司士李亘工于翰札，而彦伯以文辞雅美，时人谓之“河中三绝”。

彦伯圣历中累除给事中，时王公卿士多以言语不慎，密为酷吏周兴、来俊臣等所陷，彦伯乃着《枢机论》以诫于代，其辞曰：

《书》曰：“唯口起羞，惟甲胃起戎。”又云：“齐乃位，度乃口。”《易》曰：“慎言语，节饮食。”又云：“出其言善，千里应之；出其言不善，千里违之。”《礼》亦云：“可言也，不可行也，君子不言也；可行也，不可言也，君子不行也。”呜呼！先圣知言之为大也，知言之为急也，精微以劝之，典谟以告之，礼经以防之。守名教者，何可不修其诂训而服其糟粕乎？故曰：“言语者，君子之枢机，动则物应，物应则得失之兆见也。得之者江海比邻，失之者肝胆楚、越，然后知否泰荣辱，系于言乎！

夫言者，德之柄也，行之主也，志之端也，身之文也，既可以济身，亦可以覆身。故中庸镂其心，右阶铭其背，南容复于白圭，箕子畴于《洪范》，良有以也。是以掎摭瑕玷，参详躁竞，审无常以阶乱，将不密以致危。利生于口，森然覆邦之说；道不由衷，变彼如簧之刺。。可不惧之哉！其有识暗邪正，虑微形朕，破金汤之龠，封祸乱之根，用詀讘为全计，以号詉为令德。至若梧宫问答，荆、齐所以奔命；韩、魏加肘，智伯所以危残。蔡侯绳息妫也，亟招甲兵之罚；郑曼图宗卿也，而受鼎镬之诛。史迁轻议，终下蚕室；张纮说，更齿龙渊。凡此过言，其流匪一。或秽犹粪土，或动成刀剑，或苟且其心，或脂膏其吻。挟邪作蛊，守之而不懈；往辄破的，去之而弥远。亦可异韩庐聚音，釐也群吠，得死为幸，何循名之立乎？虽复伯玉沮颜，追谢于元凯，蒋济贻恨，失誉于王陵，犀首没齿于季章，曹瞒齚舌于刘主，当何及哉！孔子曰：“予欲无言。”又云：“终身为善一言败之，惜也。”老子亦云：“多言数穷。”又云“聪明深察而近于死者，议人者也。”何圣人之深思伟虑，杜渐防萌之至乎！

夫不可言而言者曰狂，可言而不言者曰隐。钳舌拱默，曷通彼此之怀；括囊而处，孰启谟明之训？则上言者，下听也；下言者，上用也。睿哲之言，犹天地也，人覆焘而生焉；大雅之言，犹钟鼓也，人考击而乐焉。作以龟镜，姬公之言也；出为金石，曾子之言也；存其家邦，国侨之言也；立而不朽，臧孙之言也。是谓德音，诣我宗极，满于天下，贻厥后昆。殷宗甘之于酒醴，孙卿谕之以琴瑟，阙里重于四时，郢都轻其千乘。岂不韪哉，岂不休哉！但楙探世猷，克念丕训，审思而应，精虑而动。谋其心以后发，择其交以后谈，不蹙趋于非党，不屏营于诡遇。非先王之至德不敢行，非先王之法言不敢道，翦其谍谍之绪，扑其炎炎之势。自然介尔景福，锡兹纯嘏，则悔吝何由而生，怨恶何由而至哉？孔子曰：“终日行，不遗已患；终日言，不遗已忧。”如此乃可以言也。戒之哉，戒之哉！

神龙元年，迁太常少卿，兼修国史，以预修《则天实录》成，封高平县子，赐物五百段。未几，出为卫州刺史，以善政闻，玺书劳勉。俄转蒲州刺史，入为工部侍郎，寻除卫尉卿，兼昭文馆学士。景龙三年，中宗亲拜南郊，彦伯作《南郊赋》以献，辞甚典美。景云初，加银青光禄大夫，迁右散骑常侍、太子宾客，仍兼昭文馆学士。先天元年，以疾乞骸骨，许之。开元二年卒。彦伯事寡嫂甚谨，抚诸侄同于己子。自晚年属文，好为强涩之体，颇为后进所效焉。有文集二十卷，行于时。

史臣曰：才出于智，行出于性。故文章巧拙，由智之深浅也；行义诡实，由性之善恶也。然则智性禀之于气，不可使之强也。苏味道、李峤等，俱为辅相，各处穹崇。观其章疏之能，非无奥赡；验以弼谐之道，罔有贞纯。故狄仁杰有言曰：“苏、李足为文吏矣。”得非龌龊者乎！模棱之病，尤足可讥。崔融、卢藏用、徐彦伯等，文学之功，不让苏、李，知有守常之道，而无应变之机。规谏之深，崔比卢、徐，稍为优矣。

赞曰：房、杜、姚、宋，俱立大功。咸以二族，谭为美风。苏、李文学，一代之雄。有惭辅弼，称之岂同。凡人有言，未必有德。崔与卢、徐，皆攻翰墨。文虽堪尚，义无可则。备位守常，斯言罔忒。

关键词：旧唐书,列传

解释翻译[挑错/完善]

苏味道，赵州栾城人。少年时代就与同乡李峤同以文辞知名，当时人们称之为苏李。二十岁，在赵州举进士。调任咸阳县尉。吏部侍郎裴行俭看出他日后大有发展，甚加礼遇。到征伐突厥阿史那都支时，引荐任管记。孝敬皇帝妃父裴居道第二次任左金吾将军，访当时的才子为他写谢表，就选中苏味道。苏味道提笔成文，辞理精密，盛传于当代。

延载初年(694)，历任凤阁舍人、检校凤阁侍郎、代理宰相。延圣元年(695)，犯错外调任集州刺史，不久又授天官侍郎。圣历初年(693)，迁任凤阁侍郎，代理宰相。苏味道善于上奏铺陈论说，很了解台阁内情和典章制度，但是他前后任宰相数年，竟然不能对内阁问题有所发现，只是谄媚其中，见风转舵而已。他曾对人说“：处事不要决断得太明白，如果有错误，必然要承担责任遭谴责，只要模棱持两端就可以了。”当时人们由此称他为“苏模棱”。

长安年中(703)，苏味道上表请求还乡改葬他的父亲，武则天特别优待他，下令所在州县供给葬事。苏味道因此侵占毁坏乡人墓田，役使过度，被地方官举报，被贬谪到坊州任刺史。未过多久，任他为益州大都督府长史。神龙初年(705)，因为依附张易之、张昌宗，被贬谪任..州刺史。不久又任益州大都督府长史，未上任就死了，年五十八岁。赠冀州刺史，苏味道与他的弟弟太子洗马苏味玄甚相友爱，苏味玄托付他所办的事如未办成，经常当面指责他，但苏味道对之怡然，不把这当一回事，论者称扬他这一点。苏味道有文集行于当时。

卢藏用，字子潜，是度支尚书卢孙庆的侄孙。他的父亲卢王敬，在当时很有名，官至魏州司马。卢藏用少年时代就以辞学著称，他在举进士之初，因不被选用，就做《芳草赋》来表达自己的心志。不久，隐居终南山，学辟谷(导引之术，不食五谷，可以长生)练气之术。

长安年间，被朝廷征召拜左拾遗。当时，武则天要在万安山营造兴泰宫。卢藏用上疏提意见说：

“臣愚昧，虽然不能通达时变，但还读了一些书，从书中见到古代帝王的业绩很多。臣闻土筑的台阶三尺，屋顶的茅草不修剪，栎木的椽子不砍削，是唐尧的好作风；低矮的宫室，微薄的饮食，尽力于水道疏通，是大禹的好行为；爱惜平常百姓十家之产，停止露台的修造，是汉文帝的知民疾苦。他们都能垂名永年，为帝皇的最光辉者。这难道不是克制欲念，牺牲财物，博于施舍，救济大众，达到仁爱宽恕的好楷模吗？今陛下高台深宇，离宫别馆，也已很多了。还要穷尽人力来兴土木，臣担忧人们会议论陛下不知爱民，只知奉己。

“况且近岁以来，虽年谷丰登，但百姓没有储蓄。陛下西幸东巡，人未休息，土木之类的劳役，不空岁月。陛下不趁此时施法布化，却还在广造宫苑，臣恐百姓难以承受。今左右近臣，大多以顺从陛下心意为忠；朝廷臣僚，都以不顺从陛下心意为患。这样就使陛下不知百姓为劳役而失农桑生计，也不知左右的人在伤害陛下的仁德；明主不恶忠直意，因此名垂千载。陛下如真能开启弘扬宽恕之制，以劳苦人民为念，那么天下人民一定会知道陛下是怜惜百姓人力而克己的圣明君主。小臣鄙陋，不识忌讳，敢冒死直言。并乞请将下臣此章，交与执事者议其可否，则天下幸矣。”

神龙年间，卢藏用调任起居舍人，兼管制诰，不久，又迁任中书舍人。卢藏用认为世俗多拘忌，有违至理，于是著《析滞论》以使事理通畅。其文如下：

“客说：天道深奥微妙，神理变化无形，圣人所以效法物象，一切由其运行。故黄帝之臣大挠造甲子，配天干地支；容成善律历，含四时变化。黄公控制变化，玄女开启谋略，八门配九宫以推知时变凶吉，六神乘一破十以使百事不失。所以顺从天道神理的，就会兵强国富；违背的就会将弱国危。这如同影随形、响随声，若合符契，先生也曾听说过这些吗？

“主人答道：为什么它是这样呢？你所说的，曲邪学问却反复学习的、暗昧玄理却始终把守的，只不过是些偏方之诡说，并未弄明顺应规律的通论。因此《易经》说：‘先天不远。’《传》称：‘人，神之主。’范围不超过天、地、人三才，所以中虚，进退不曲邪，百王所以不在外。故此说‘国家将兴听于人，将亡听于神’。又说‘祸福无门，惟人所召。人自身无病，妖不自作’。由此言之，得失兴亡，都关人事，吉凶悔咎，与天时无干涉。况且皇天无亲，只辅助有德的人；不干善事的人，老天要降灾于他。所以，高宗修养德行，桑谷也发生变化；宋君自省己过，主阴刑的荧惑星也退舍，这说明天道也从人道的实情。古代的治政者，刑狱不滥则人长寿，赋税轻则民富足，法令有常不变则国家平静，赏罚适中则兵强。所以礼能使士归向于国家，赏能使士尽死节于朝廷，礼赏始终不衰，那么士争先恐后尽忠效力。如果违背了这些，即使卜时行刑，择日出令，肯定不会成功。现世变迁无常，世俗多有徼亻幸之心，彼此争着夸说怪力，争诵诡言，使政教不伸而俯就时辰不全之孤虚，弃信赏而靠天时推算日月五星之度行事。牵强附会过去的历史，变更旧经，托空话，以为证据。如果覆军败将，就隐秘无使人知；如果偶然相同，侥幸说中，就互相夸饰。这不仅是在道德上使人增惑，也是学者自以为是，唉！习俗讹谬，竟达到这样无以复加的地步！

“过去，甲子日兴师，并不等于成功之日；往而不能行事，不等于制胜之时。人事如果处理好了，何往不成功啊？至于环城自守，接阵战于重围，地利不决，天道不违。如果兵强将智，粮积城坚，即使魁刚星在屋上多次出现，太岁木星在天上频繁移动，坐卧行止均推算出不吉利的白虎、贪狼，现实仍会吉祥。所以说只要任贤使能，那么不管吉日良辰，做事也顺利；只要明法审令，那么不卜算行事也吉利；只要养劳赏功，那么不祈祷也会得福。这就是所说的天时不如地利，地利不如人和。姜太公犯雨，违逆天时；韩信背水，失去地利，但他们均存心于人事，却成了大业。削树斩庞涓，举火而屠张合阝，未必就暗同了岁中德神，遇到凶兆。杜邮是白起伏剑处，还是因策略失败；垓下是楚霸王悲歌之处，造成不好结局，还是因为玩印无赏；若因为满足胜利，不思考良图，那么在长平就都要被坑埋，如坚持把守互相救援，襄城也就不会出现紧急，也可常保平安了。这都是在智识上被拘束而且多忌讳，终于丧失大功。金鸡玉鹤，才造成了楚国的灾祸；《万华》、《枕中》等方术之书，才构成了淮南大祸。刻神符针对盗贼反而亡身；披发邀神，反招来夷族之祸。唉！王莽的威斗，神农的赭便，也禳除不了赤伏之命运；汉高祖筑城断冈，岂能救白帝子母亲的痛哭。火灾不验，赵国之裨灶也无力来窥天；秦军北门超乘、王孙满观德推知必败。这些都是经史中的陈迹，圣贤的普遍规律，这些离仁义远吗，难道应该凝滞死守吗？

“客人听了，恭敬地避席，说：‘鄙人糊涂，还没有踏上至道的台阶，请允许我弄清这些道理，归于正途，从今而后，烧掉蓍草和龟甲，毁掉律历，废除六合，斥去五行，浩然澄清思想，则将如何？’主人答道‘：这就是所说的过犹不及了。甲子是用来配日月的，律历是用来通岁时的，金木水火土是用来备天地万物的，蓍龟是用占卜吉凶的。圣人以此来使德行神圣，辅助计谋，客观对待它就协助事业成功，凝滞死板就使万物凝滞无生气。万物消长之义，大概就在这里吧！’客人于是沿墙根匍伏而行，很服帖地大气不敢出，口内生津，内心陶醉，不知怎么回答。”

景龙年间，卢藏用为吏部侍郎。他性格无特出的地方，多被权贵所逼，很影响公道。卢藏用后来迁黄门侍郎，兼义馆学士，转任工部侍郎、尚书右丞。唐玄宗先天年间(712～713)，卢藏用投靠太平公主而受牵连，流配岭表。开元初，又起用任黔州都督府长史，兼判都督事，未赴任而卒。年五十余岁，有文集二十卷。

卢藏用擅于篆书隶书，喜爱琴棋，当时称为多能之士。少年时与陈子昂、赵贞固友善，二人都早卒，卢藏用很好地抚养他们的子女，为当时所称扬。但是当初隐居的时候，有贞俭的美名，往来于少室、终南二山，时人称为“随驾隐士”；后来到朝廷做官，小心趋奉，虚假谄媚，专事权贵，奢侈靡乱纵淫，因此被世人所讥讽。

上一篇：列传·卷四十三

下一篇：列传·卷四十五

全   文：旧唐书

