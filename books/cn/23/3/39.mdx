---
---
---
title: ○狄仁杰族曾孙兼谟
---

王方庆姚璹弟班

狄仁杰字怀英，并州太原人也。祖孝绪，贞观中尚书左丞。父知逊，夔州长史。仁杰儿童时，门人有被害者，县吏就诘之，众皆接对，唯仁杰坚坐读书。吏责之，仁杰曰：“黄卷之中，圣贤备在，犹不能接对，何暇偶俗吏，而见责耶！”后以明经举，授汴州判佐。时工部尚书阎立本为河南道黜陟使，仁杰为吏人诬告，立本见而谢曰：“仲尼云：‘观过知仁矣’足下可谓海曲之明珠，东南之遗宝。”荐授并州都督府法曹。其亲在河阳别业，仁杰赴并州，登太行山，南望见白云孤飞，谓左右曰：“吾亲所居，在此云下。”瞻望伫立久之，云移乃行。仁杰孝友绝人，在并州，有同府法曹郑崇质，母老且病，当充使绝域。仁杰谓曰：“太夫人有危疾，而公远使，岂可贻亲万里之忧！”乃诣长史蔺仁基，请代崇质而行。时仁基与司马李孝廉不协，因谓曰：“吾等岂独无愧耶？”由是相待如初。

仁杰，仪凤中为大理丞，周岁断滞狱一万七千人，无冤诉者。时武卫大将军权善才坐误斫昭陵柏树，仁杰奏罪当免职。高宗令即诛之，仁杰又奏罪不当死。帝作色曰：“善才斫陵上树，是使我不孝，必须杀之。”左右瞩仁杰令出，仁杰曰：“臣闻逆龙鳞，忤人主，自古以为难，臣愚以为不然。居桀、纣时则难，尧、舜时则易。臣今幸逢尧、舜，不惧比千之诛。昔汉文时有盗高庙玉环，张释之廷诤，罪止弃市。魏文将徙其人，辛毗引裾而谏，亦见纳用。且明主可以理夺，忠臣不可以威惧。今陛下不纳臣言，瞑目之后，羞见释之、辛毗于地下。陛下作法，悬之象魏，徒流死罪，俱有等差。岂有犯非极刑，即令赐死？法既无常，则万姓何所措其手足？陛下必欲变法，请从今日为始。古人云：‘假使盗长陵一抔土，陛下何以加之？’今陛下以昭陵一株柏杀一将军，千载之后，谓陛下为何主？此臣所以不敢奉制杀善才，陷陛下于不道。”帝意稍解，善才因而免死。居数日，授仁杰侍御史。时司农卿韦机兼领将作、少府二司，高宗以恭陵玄宫狭小，不容送终之具，遣机续成其功。机于埏之左右为便房四所，又造宿羽、高山、上阳等宫，莫不壮丽。仁杰奏其太过，机竟坐免官。左司郎中王本立恃宠用事，朝廷慑惧，仁杰奏之，请付法寺，高宗特原之。仁杰奏曰：“国家虽乏英才，岂少本立之类，陛下何惜罪人而亏王法？必欲曲赦本立，请弃臣于无人之境，为忠贞将来之诫。”本立竟得罪，由是朝廷肃然。

寻加朝散大夫，累迁度支郎中。高宗将幸汾阳宫，以仁杰为知顿使。并州长史李冲玄以道出妒女祠，俗云盛服过者必致风雷之灾，乃发数万人别开御道。仁杰曰：“天子之行，千乘万骑，风伯清尘，雨师洒道，何妒女之害耶？”遽令罢之。高宗闻之，叹曰：“真大丈夫也！”

俄转宁州刺史，抚和戎夏，人得欢心，郡人勒碑颂德。御史郭翰巡察陇右，所至多所按劾。及入宁州境内，耆老歌刺史德美者盈路。翰既授馆，召州吏谓之曰：“入其境，其政可知也。愿成使君之美，无为久留。”州人方散。翰荐名于朝，徵为冬官侍郎，充江南巡抚使。吴、楚之俗多淫祠，仁杰奏毁一千七百所，唯留夏禹、吴太伯、季札、伍员四祠。

转文昌右丞，出为豫州刺史。时越王贞称兵汝南事败，缘坐者六七百人，籍没者五千口，司刑使逼促行刑。仁杰哀其诖误，缓其狱，密表奏曰：“臣欲显奏，似为逆人申理；知而不言，恐乖陛下存恤之旨。表成复毁，意不能定。此辈咸非本心，伏望哀其诖误。”特敕原之，配流丰州。豫囚次于宁州，父老迎而劳之曰：“我狄使君活汝辈耶！”相携哭于碑下，斋三日而后行。豫囚至流所，复相与立碑颂狄君之德。

初，越王之乱，宰相张光辅率师讨平之。将士恃功，多所求取，仁杰不之应。光辅怒曰：“州将轻元帅耶？”仁杰曰：“乱河南者，一越王贞耳。今一贞死而万贞生。”光辅质其辞，仁杰曰：“明公董戎三十万，平一乱臣，不戢兵锋，纵其暴横，无罪之人，肝脑涂地，此非万贞何耶？且凶威协从，势难自固，及天兵暂临，乘城归顺者万计，绳坠四面成蹊。公奈何纵邀功之人，杀归降之众？但恐冤声腾沸，上彻于天。如得尚方斩马剑加于君颈，虽死如归。”光辅不能诘，心甚衔之。还都，奏仁杰不逊，左授复州刺史。入为洛州司马。

天授二年九月丁酉，转地官侍郎、判尚书、同凤阁鸾台平章事。则天谓曰：“卿在汝南时，甚有善政，欲知谮卿者乎？”仁杰谢曰：“陛下以臣为过，臣当改之；陛下明臣无过，臣之幸也。臣不知谮者，并为善友，臣请不知。”则天深加叹异。

未几，为来俊臣诬构下狱。时一问即承者例得减死，来俊臣逼协仁杰，令一问承反。仁杰叹曰：“大周革命，万物唯新，唐朝旧臣，甘从诛戮。反是实！”俊臣乃少宽之。判官王德寿谓仁杰曰：“尚书必得减死。德寿意欲求少阶级，凭尚书牵杨执柔，可乎？”仁杰曰：“若何牵之？”德寿曰：“尚书为春官时，执柔任其司员外，引之可也。”仁杰曰：“皇天后土，遣仁杰行此事！”以头触柱，流血被面，德寿惧而谢焉。既承反，所司但待日行刑，不复严备。仁杰求守者得笔砚，拆被头帛书冤，置绵衣中，谓德寿曰：“时方热，请付家人去其绵。”德寿不之察。仁杰子光远得书，持以告变。则天召见，览之而问俊臣。俊臣曰：“仁档不免冠带，寝处甚安，何由伏罪？”则天使人视之，俊臣遽命仁杰巾带而见使者。乃令德寿代仁杰作谢死表，附使者进之。则天召仁杰，谓曰：“承反何也？”对曰：“向若不承反，已死于鞭笞矣。”“何为作谢死表？”曰“臣无此表。”示之，乃知代署也。故得免死。贬彭泽令。武承嗣屡奏请诛之，则天曰：“朕好生恶杀，志在恤刑。涣汗已行，不可更返。”

万岁通天年，契丹寇陷冀州，河北震动，征仁杰为魏州刺史。前刺史独孤思庄惧贼至，尽驱百姓入城，缮修守具。仁杰既至，悉放归农亩，谓曰：“贼犹在远，何必如是。万一贼来，吾自当之，必不关百姓也。”贼闻之自退，百姓咸歌诵之，相与立碑以纪恩惠。俄转幽州都督。

神功元年，入为鸾台侍郎、同凤阁鸾台平章事，加银青光禄大夫，兼纳言。仁杰以百姓西戍疏勒等四镇，极为凋弊，乃上疏曰：

臣闻天生四夷，皆在先王封疆之外。故东拒沧海，西隔流沙，北横大漠，南阻五岭，此天所以限夷狄而隔中外也。自典籍所纪，声教所及，三代不能至者，国家尽兼之矣。此则今日之四境，已逾于夏、殷者也。诗人矜薄伐于太原，美化行于江、汉，则是前代之远裔，而国家之域中。至前汉时，匈奴无岁不陷边，杀掠吏人。后汉则西羌侵轶汉中，东寇三辅，入河东上党，几至洛阳。由此言之，则陛下今日之士宇，过于汉朝远矣。若其用武荒外，邀功绝域，竭府库之实，以争硗确不毛之地，得其人不足以增赋，获其土不可以耕织。苟求冠带远夷之称，不务固本安人之术，此秦皇、汉武之所行，非五帝、三皇之事业也。若使越荒外以为限，竭资财以骋欲，非但不爱人力，亦所以失天心也。昔始皇穷兵极武，以求广地，男子不得耕于野，女子不得蚕于室，长城之下，死者如乱麻，于是天下溃叛。汉武追高、文之宿愤，藉四帝之储实，于是定朝鲜，讨西域，平南越，击匈奴，府库空虚，盗贼蜂起，百姓嫁妻卖子，流离于道路者万计。末年觉悟，息兵罢役，封丞相为富民侯，故能为天所祐也。昔人有言：“与覆车同轨者未尝安。”此言虽小，可以喻大。

近者国家频岁出师，所费滋广，西戍四镇，东戍安东，调发日加，百姓虚弊。开守西域，事等石田，费用不支，有损无益，转输靡绝，杼轴殆空。越碛逾海，分兵防守，行役既久，怨旷亦多。昔诗人云：“王事靡盬不能艺稷黍。”“岂不怀归，畏此罪罟。念彼蒸人，涕零如雨。”此则前代怨思之辞也。上不是恤，则政不行而邪气作。邪气作，则虫螟生而水旱起。若此，虽祷祀百神，不能调阴阳矣。方今关东饥馑，蜀、汉逃亡，江、淮以南，徵求不息。人不复业，则相率为盗，本根一摇，忧患不浅。其所以然者，皆为远戍方外，以竭中国，争蛮貊不毛之地，乖子养苍生之道也。

昔汉元纳贾捐之之谋而罢珠崖郡，宣帝用魏相之策而弃车师之田，岂不欲慕尚虚名，盖惮劳人力也。近贞观年中，克平九姓，册李思摩为可汗，使统诸部者，盖以夷狄叛则伐之，降则抚之，得推亡固存之义，无远戍劳人之役。此则近日之令典，经边之故事。窍见阿史那斛瑟罗，阴山贵种，代雄沙漠，若委之四镇，使统诸蕃，封为可汗，遣御寇患，则国家有继绝之美，荒外无转输之役。如臣所见，请捐四镇以肥中国，罢安东以实辽西，省军费于远方，并甲兵于塞上，则恆、代之镇重，而边州之备实矣。况绥抚夷狄，盖防其越逸，无侵侮之患则可矣。何必穷其窟穴，与蝼蚁计校长短哉！

且王者外宁必有内忧，盖为不勤修政故也。伏惟陛下弃之度外，无以绝域未平为念。但当敕边兵谨守备，蓄锐以待敌，待其自至，然后击之，此李牧所以制匈奴也。当今所要者，莫若令边城警守备，远斥候，聚军实，蓄威武。以逸待劳，则战士力倍；以主御客，则我得其便。坚壁清野，则冠无所得。自然贼深入必有颠踬之虑，浅入必无虏获之益。如此数年，可使二虏不击而服矣。

仁杰又请废安东，复高氏为君长，停江南之转输，慰河北之劳弊，数年之后，可以安人富国。事虽不行，识者是之。寻检校纳言，兼右肃政台御史大夫。

圣历初，突厥侵掠赵、定等州，命仁杰为河北道元帅，以便宜从事。突厥尽杀所掠男女万余人，从五回道而去。仁杰总兵十万追之不及。便制仁杰河北道安抚大使。时河朔人庶，多为突厥逼胁，贼退后惧诛，又多逃匿。仁杰上疏曰：

臣闻朝廷议者，以为契丹作梗，始明人之逆顺，或因迫胁，或有愿从，或受伪官，或为招慰，或兼外贼，或是土人，迹虽不同，心则无别。诚以山东雄猛，由来重气，一顾之势，至死不回。近缘军机，调发伤重，家道悉破，或至逃亡，剔屋卖田，人不为售，内顾生计，四壁皆空。重以官典侵渔，因事而起，取其髓脑，曾无心媿。修筑池城，缮造兵甲，州县役使，十倍军机。官司不矜，期之必取，枷杖之下，痛切肌肤。事迫情危，不循礼义，愁苦之地，不乐其生。有利则归，且图赊死，此乃君子之愧辱，小人之常行。人犹水也，壅之则为泉，疏之则为川，通塞随流，岂有常性。昔董卓之乱，神器播迁，及卓被诛，部曲无赦，事穷变起，毒害生人，京室丘墟，化为禾黍。此由恩不普洽，失在机先。臣一读此书，未尝不废卷叹息。今以负罪之伍，必不在家，露宿草行，潜窜山泽。赦之则出，不赦则狂，山东群盗，缘兹聚结。臣以边尘暂起，不足为忧，中土不安，以此为事。臣闻持大国者不可以小道，理事广者不可以细分。人主恢弘，不拘常法，罪之则众情恐惧，恕之则反侧自安。伏愿曲赦河北诸州，一无所问。自然人神道畅，率土欢心，诸军凯旋，得无侵扰。

制从之。军还，授内史。

圣历三年，则天幸三阳宫，王公百僚咸经侍从，唯仁杰特赐宅一区，当时恩宠无比。是岁六月，左玉钤卫大将军李楷固、右武威卫将军骆务整讨契丹余众，擒之，献俘于含枢殿。则天大悦，特赐楷固姓武氏。楷固、务整，并契丹李尽忠之别帅也。初，尽忠之作乱，楷固等屡率兵以陷官军，后兵败来降，有司断以极法。仁杰议以为楷固等并有骁将之才，若恕其死，必能感恩效节。又奏请授其官爵，委以专征。制并从之。及楷固等凯旋，则天召仁杰预宴，因举觞亲劝，归赏于仁杰。授楷固左玉钤卫大将军，赐爵燕国公。

则天又将造大像，用功数百万，令天下僧尼每日人出一钱，以助成之。仁杰上疏谏曰：

臣闻为政之本，必先人事。陛下矜群生迷谬，溺丧无归，欲令像教兼行，睹相生善。非为塔庙必欲崇奢，岂令僧尼皆须檀施？得伐尚舍，而况其余。今之伽蓝，制过宫阙，穷奢极壮，画缋尽工，宝珠殚于缀饰，环材竭于轮奂。工不使鬼，止在役人，物不天来，终须地出，不损百姓，将何以求？生之有时，用之无度，编户所奉，常若不充，痛切肌肤，不辞箠楚。游僧一说，矫陈祸福，翦发解衣，仍惭其少。亦有离间骨肉，事均路人，身自纳妻，谓无彼我。皆托佛法，诖误生人。里陌动有经坊，阛阓亦立精舍。化诱倍急，切于官徵；法事所须，严于制敕。膏腴美业，倍取其多；水碾庄园，数亦非少。逃丁避罪，并集法门，无名之僧，凡有几万，都下检括，已得数千。且一夫不耕，犹受其弊，浮食者众，又劫人财。臣每思惟，实所悲痛。

往在江表，像法盛兴，梁武、简文，舍施无限。及其三淮沸浪，五岭腾烟。列刹盈衢，无救危亡之祸；缁衣蔽路，岂有勤王之师！比年已来，风尘屡扰，水旱不节，征役稍繁。家业先空，疮痍未复，此时兴役，力所未堪，伏惟圣朝，功德无量，何必要营大像，而以劳费为名。虽敛僧钱，百未支一。尊容既广，不可露居，覆以百层，尚忧未遍，自余廓庑，不得全无。又云不损国财，不伤百姓，以此事主，可谓尽忠？臣今思惟，兼采众议，咸以为如来设教，以慈悲为主，下济群品，应是本心，岂欲劳人，以存虚饰？当今有事，边境未宁，宜宽征镇之徭，省不急之费。设令雇作，皆以利趋，既失田时，自然弃本。今不树稼，来岁必饥，役在其中，难以取给。况无官助，义无得成，若费官财，又尽人力，一隅有难，将何救之！

则天乃罢其役。是岁九月，病卒，则天为之举哀，废朝三日，赠文昌右相，谥曰文惠。

仁杰常以举贤为意，其所引拔桓彦范、敬晖、窦怀贞、姚崇等，至公卿者数十人。初，则天尝问仁杰曰：“朕要一好汉任使，有乎？”仁杰曰：“陛下作何任使？”则天曰：“朕欲待以将相。”对曰：“臣料陛下若求文章资历，则今之宰臣李峤、苏味道亦足为文吏矣。岂非文士龌龊，思得奇才用之，以成天下之务者乎？”则天悦曰：“此朕心也。”仁杰曰：“荆州长史张柬之，其人虽老，真宰相才也。且久不遇，若用之，必尽节于国家矣。”则天乃召拜洛州司马。他日，又求贤。仁杰曰：“臣前言张柬之，犹未用也。”则天曰：“已迁之矣。”对曰：“臣荐之为相，今为洛州司马，非用之也。”又迁为秋官侍郎，后竟召为相。柬之果能兴复中宗，盖仁杰之推荐也。

仁杰尝为魏州刺史，人吏为立生祠。及去职，其子景晖为魏州司功参军，颇贪暴，为人所恶，乃毁仁杰之祠。长子光嗣，圣历初为司府丞，则天令宰相各举尚书郎一人，仁杰乃荐光嗣。拜地官员外郎，莅事称职，则天喜而言曰：“祁奚内举，果得其人。”开元七年，自汴州刺史转扬州大都督府长史，坐赃贬歙州别驾卒。

初，中宗在房陵，而吉顼、李昭德皆有匡复谠言，则天无复辟意。唯仁杰每从容奏对，无不以子母恩情为言，则天亦渐省悟，竟召还中宗，复为储贰。初，中宗自房陵还宫，则天匿之帐中，召仁杰以庐陵为言。仁杰慷慨敷奏，言发涕流，遽出中宗谓仁杰曰：“还卿储君。”仁杰降阶泣贺，既已，奏曰：“太子还宫，人无知者，物议安审是非？”则天以为然，乃复置中宗于龙门，具礼迎归，人情感悦。仁杰前后匡复奏对，凡数万言，开元中，北海太守李邕撰为《梁公别传》，备载其辞。中宗返正，追赠司空；睿宗追封梁国公。仁杰族曾孙兼谟。

兼谟，登进士第。祖郊、父迈，仕官皆微。兼谟元和末解褐襄阳推官，试校书郎，言行刚正，使府知名。宪宗召为左拾遗，累上书言事，历尚书郎。长庆、太和中，历郑州刺史，以治行称，入为给事中。开成初，度支左藏库妄破渍污缣帛等赃罪，文宗以事在赦前不理。兼谟封还敕书，文宗召而谕之曰：“嘉卿举职，然朕已赦其长官，典吏亦宜在宥。然事或不可，卿勿以封敕为艰。”迁御史中丞。谢日，文宗顾谓之曰：“御史台朝廷纲纪，台纲正则朝廷理，朝廷正则天下理。凡执法者，大抵以畏忌顾望为心，职业由兹不举。卿梁公之后，自有家法，岂复为常常之心哉！”兼谟谢曰：“朝法或未得中，臣固悉心弹奏。”会江西观察使吴士矩违额加给军士，破官钱数十万计。兼谟奏曰：“观察使守陛下土地，宣陛下诏条，临戎赏军，州有定数。而士矩与夺由己，盈缩自专，不唯贻弊一方，必致诸军援例。请下法司，正行朝典。”士矩坐贬蔡州别驾。兼谟寻转兵部侍郎。明年，检校工部尚书、太原尹，充河东节度使。会昌中，累历方镇，卒。

王方庆，雍州咸阳人也，周少司空石泉公褒之曾孙也。其先自琅邪南度，居于丹阳，为江左冠族。褒北徙入关，始家咸阳焉。祖軿，隋卫尉丞。伯父弘让，有美名，贞观中为中书舍人。父弘直，为汉王元昌友，畋猎无度，乃上书切谏，其略曰：“夫宗子维城之托者，所以固邦家之业也。大王功无任城战克之效，行无河间乐善之誉，爵高五等，邑富千室，当思答极施之洪慈，保无疆之永祚。其为计者，在乎修德，冠屦《诗》《礼》，畋猎史传。览古人成败之所由，鉴既往存亡之异迹，覆前戒后，居安虑危。奈何列骑齐驱，交横垄亩，野有游客，巷无居人。贻众庶之忧，逞一情之乐，从禽不息，实用寒心。”元昌览书而遽止。渐见疏斥，转荆王友。龙朔中卒。

方庆年十六，起家越王府参军。尝就记室任希古受《史记》、《汉书》。希古迁为太子舍人，方庆随之卒业。永淳中，累迁太仆少卿。则天临朝，拜广州都督。广州地际南海，每岁有昆仑乘舶以珍物与中国交市。旧都督路元睿冒求其货，昆仑怀刃杀之。方庆在任数载，秋毫不犯。又管内诸州首领，旧多贪纵，百姓有诣府称冤者，府官以先受首领参饷，未尝鞫问。方庆乃集止府僚，绝其交往，首领纵暴者悉绳之，由是境内清肃。当时议者以为有唐以来，治广州者无出方庆之右。有制褒之曰：“朕以卿历职着称，故授此官，既美化远闻，实副朝寄。令赐卿杂采六十段，并瑞锦等物，以彰善政也。”

证圣元年，召拜洛州长史，寻加银青光禄大夫，封石泉县男。万岁登封元年，转并州长史，封琅邪县男。未行，迁鸾台侍郎、同凤阁鸾台平章事。俄转凤阁侍郎，依旧知政事。

神功元年七月，清边道大总管建安王攸宜破契丹凯还，欲以是月诣阙献俘。内史王及善以为将军入城，例有军乐，既今上孝明高皇帝忌月，请备而不奏。方庆奏曰：“臣按礼经，但有忌日，而无忌月。晋穆帝纳后，用九月九日，是康帝忌月，于时持疑不定。下太常，礼官荀讷议称：‘礼只有忌日，无忌月。若有忌月，即有忌时、忌岁，益无理据。’当时从讷所议。军乐是军容，与常不等，臣谓振作于事无嫌。”则天从之。则天尝幸万安山玉泉寺，以山迳危悬，欲御腰舆而上。方庆谏曰：“昔汉元帝尝祭庙，出便门，御楼船，光禄勋张猛奏曰：‘乘船危，就桥安。’元帝乃从桥，即前代旧事。今山径危险，石路曲狭，上瞻骇目，下视寒心，比于楼船，安危不等。陛下蒸人父母，奈何践此畏涂？伏望停舆驻跸。”则天纳其言而止。是岁，改封石泉子。

时有制，每月一日于明堂行告朔之礼。司礼博士辟闾仁谞奏议，其略曰：“经史正文，无天子每月告朔之事，唯《礼记玉藻》云：‘天子听朔于南门之外。’其每月告朔者，诸侯之礼也。臣谨按《礼论》及《三礼义宗》、《江都集礼》、《贞观礼》、《显庆礼》及《祠令》，无天子每月告朔之事。若以为无明堂故无告朔之礼，有明堂即合告朔，则周、秦有明堂而无天子每月告朔之事。臣等参求，既无其礼，不可习非，以天子之尊而用诸侯之礼。”方庆又奏议，其略曰：“明堂，天子布政之宫也。谨按《谷梁传》云：‘闰者，附月之余日，天子不以告朔。’‘非礼也。闰以正时，时以作事，事以厚生，生人之道，于是乎在矣。不告闰朔，弃时政也。’臣据此文，则天子闰月亦告朔矣。宁有他月而废其礼乎？先儒旧说，天子行事，一年十八度入明堂矣。大享不问卜，一入也；每月告朔，十二入也；四时迎气，四入也；巡狩之年，一入也。今礼官议唯岁首一入耳，与先儒既异，在臣不敢同。宋朝何承天纂集其文，以为《礼论》，虽加编次，事则阙如。梁代崔灵恩撰《三礼义宗》，但捃摭前儒，因循故事而已。隋炀帝命学士撰《江都集礼》，只抄撮旧礼，更无异文。《贞观》、《显庆礼》及《祠令》不言告朔者，盖为历代不传，所以其文乃阙。各有缘由，不足依据。今礼官引为明证，在臣诚实有疑。”则天又令春官广集众儒，取方庆、仁谞所奏议，以定得失。时成均博士吴扬善、太学博士郭山恽等奏：“按《周礼》及《三传》，皆有天子告朔之礼，秦灭《诗》、《书》，由是告朔礼废。望依方庆议。”有制从之。

则天以方庆家多书籍，尝访求右军遗迹。方庆奏曰：“臣十代从伯祖羲之书，先有四十余纸，贞观十二年，太宗购求，先臣并已进之。唯有一卷见今在。又进臣十一代祖导、十代祖洽、九代祖珣、八代祖昙首、七代祖僧绰、六代祖仲宝、五代祖骞、高祖规、曾祖褒，并九代三从伯祖晋中书令献之已下二十八人书，共十卷。”则天御武成殿示群臣，仍令中书舍人崔融为《宝章集》，以叙其事，复赐方庆，当时甚以为荣。

方庆又举：“令杖‘期丧、大功未葬，不预朝贺；未终丧，不预宴会。’比来朝官不遵礼法，身有哀容，陪预朝会，手舞足蹈，公违宪章，名教既亏，实玷皇化。伏望申明令式，更禁断。”从之。方庆渐以老疾，乞从闲逸，乃授麟台监修国史。及中宗立为东宫，方庆兼检校太子左庶子。

圣历二年一日，则天欲季冬讲武，有司稽缓，延入孟春。方庆上疏曰：“谨按《礼记月令》：‘孟冬之月，天子命将帅讲武，习射御角力。’此乃三时务农，一时讲武，以习射御，角校才力，盖王者常事，安不忘危之道也。‘孟春之月，不可以称兵。’兵者，甲胄干戈之总名。兵金性，克木，春盛德在木，而举金以害盛德，逆生气。‘孟春行冬令，则水潦为败，雪霜大挚，首种不入。’蔡邕《月令章句》云：‘太阴新休，少阳尚微，而行冬令以导水气，故水潦至而败生物也。雪霜大挚，折阳者也。太阴干时，雨雪而霜，故大伤首种。首种，谓宿麦也，麦以秋种，故谓之首种。入，收也，春为沍寒所伤，故至夏麦不成长也。’今孟春讲武，是行冬令，以阴政犯阳气，害发生之德。臣恐水潦败物，霜雪损稼，夏麦不登，无所收入也。伏望天恩不违时令，至孟冬教习，以顺天道。”手制答曰：“比为久属太平，多历年载，人皆废战，并悉学文。今者用整兵威，故令教习。卿以春行冬令，则水潦为败，举金伤木，则便害发生。循览所陈，深合典礼，若违此请，乃月令虚行。伫启直言，用依来表。”是岁，正授太子左庶子，封石泉公，余并如故，俸料同职事三品，兼侍皇太子读书。方庆又上言：“谨按史籍所载，人臣与人主言及上表，未有称皇太子名者。当为太子皇储，其名尊重，不敢指斥，所以不言。晋尚书仆射山涛启事，称皇太子而不言名。涛中朝名士，必详典故，其不称名，应有凭准。朝官尚犹如此，宫臣归则不疑。今东宫殿及门名，皆有触犯，临事论启，回避甚难。孝敬皇帝为太子时，改弘教门为崇教门；沛王为皇太子，改崇贤馆为崇文馆。皆避名讳，以遵典礼。此即成例，足为轨模。伏望天恩因循旧式，付司改换。”制从之。

长安二年五月卒，赠衮州都督，谥曰贞。中宗即位，以宫僚之旧，追赠吏部尚书。方庆博学好着述，所撰杂书凡二百余卷。尤精《三礼》，好事者多询访之。每所酬答，咸有典据，故时人编次，名曰《礼杂答问》。聚书甚多，不减秘阁，至于图画，亦多异本。诸子莫能守其业，卒后寻亦散亡。长子光辅，开元中官至潞州刺史。少子晙，工书知名，尤善琴棋，而性多严整，官至殿中侍御史。

姚璹，字令璋，散骑常侍思廉之孙也。少孤，抚弟妹以友爱称。博涉经史，有才辩。永徽中明经擢第。累补太子宫门郎。与司议郎孟利贞等奉令撰《瑶山玉彩》书，书成，迁秘书郎。调露中，累迁至中书舍人，封吴兴县男。则天临朝，迁夏官侍郎。坐从父弟敬节同徐敬业之乱，贬桂州都督府长史。时则天雅好符瑞，璹至岭南，访诸山川草树，其名号有“武”字者，皆以为上膺国姓，列奏其事。则天大悦，召拜天官侍郎。善于选补，时人称之。

长寿二年，迁文昌左丞、同凤阁鸾台平章事。自永徽以后，左、右史虽得对仗承旨，仗下后谋议，皆不预闻。璹以为帝王谟训，不可暂无纪述，若不宣自宰相，史官无从得书。乃表请仗下所言军国政要，宰相一人专知撰录，号为时政记，每月封送史馆。宰相之撰时政记，自璹始也。是岁九月，坐事转司宾少卿，罢知政事。延载初，擢拜纳言。有司以璹从父弟犯法，奏言不合更为侍臣。璹上言：“昔王敦称兵犯顺，王导仍典枢机；嵇康戮于晋朝，嵇绍忠于晋室。窃惟前古，尚不为疑；今奉圣恩，岂由臣下。必以体例有乖，伏请甘从屏退。”则天曰：“此乃我意，卿复何言！但当尽忠，无听浮说。”

时武三思率蕃夷酋长，请造天枢于端门外，刻字纪功，以颂周德，璹为督作使。证圣初，璹加秋官尚书、同平章事。是岁，明堂灾，则天欲责躬避正殿，璹奏曰：“此实人火，非曰天灾。至如成周宣榭，卜代愈隆；汉武建章，盛德弥永。臣又见《弥勒下生经》云，当弥勒成佛之时，七宝台须臾散坏。睹此无常之相，便成正觉之因。故知圣人之道，随缘示化，方便之利，博济良多。可使由之，义存于此。况今明堂，乃是布政之所，非宗庙之地，陛下若避正殿，于礼未为得也。”左拾遗刘承庆廷奏云：“明堂宗祀之所，今既被焚，陛下宜辍朝思过。”璹又持前议以争之，则天乃依璹奏。先令璹监造天枢，至是以功当赐爵一等。璹表请回赠父一官，乃追赠其父豫州司户参军处平为博州刺史。天后将封嵩岳，命璹总知撰仪注，并充封禅副使。及重造明堂，又令璹充使督作，以功加银青光禄大夫。

时有大石国使请献狮子，璹上疏谏曰：“狮子猛兽，唯止食肉，远从碎叶，以至神都，肉既难得，检为劳费。陛下以百姓为心，虑一物有失，鹰犬不蓄，渔猎总停。运不杀以阐大慈，垂好生以敷至德，凡在翾飞蠢动，莫不感荷仁恩。岂容自菲薄于身，而厚资给于兽，求之至理，必不然乎”。疏奏，遽停来使。又九鼎初成，制令黄金千两涂之。璹进谏曰：“夫鼎者神器，贵在质朴自然，无假别为浮饰。臣观其状，先有五彩辉焕，错杂其间，岂待金色，方为炫耀？”则天又从之。

寻属契丹犯塞，命梁王武三思为榆关道安抚大使、璹为副使以备之。及还，坐事，神功初左授益州大都督府长史。蜀中官吏多贪暴，璹屡有发扌适，奸无所容。则天嘉之，降玺书劳之曰：“夫严霜之下，识贞松之擅奇，疾风之前，知劲草之为贵。物既有此，人亦宜哉。卿早荷朝恩，委任斯重。居中作相，弘益已多，防边训兵，心力俱尽。岁寒无改，终始不渝。乃眷蜀中，氓俗殷杂，久缺良守，弊于侵渔，政以贿成，人无措足。是用命卿出镇，寄兹存养。果能揽辔澄清，下车整肃。吏不敢犯，奸无所容，前后纠扌适，盖非一绪。贪残之伍，屏迹于列城；剽夺之俦，遁形于外境。讵劳期月，康此黎元，言念德声，良深嘉尚。宜布琅邪之化，当以豫州为法。”则天又尝谓侍臣曰：“凡为长官，能清自身者甚易，清得僚吏者甚难。至于姚璹，可谓兼之矣。”

时新都丞硃待辟坐赃至死，逮捕系狱。待辟素善沙门理中，阴结诸不逞，因待辟以杀璹为名，拟据巴蜀为乱。人密表告之者，制令璹按其狱。璹深持之，事涉疑似引而诛死者，仅以千数。则天又令洛州长史宋元爽、御史中丞霍献可等重加详覆，亦无所发明。逮系狱数百人，不胜酷毒，递相附会，以就反状。因此籍没者复五十余家，其余称知反配流者亦十八九，道路冤之。监察御史袁恕己劾奏其事。则天初令璹与恕己对定，又寻令罢推。俄拜地官尚书。岁余，转冬官尚书，仍西京留守。长安中，累表乞骸骨，制听致仕，进爵为伯。遇官名复旧，为工部尚书。神龙元年卒，遗令薄葬，赠越州都督，谥曰成。

弟班，少好学，以勤苦自立。举明经，累除定、汴、沧、虢、豳等五州刺史，加银青光禄大夫，转秦州刺史。以善政有闻，玺书褒美，赐绢百匹。神龙元年，累封宣城郡公，三迁太子詹事，仍兼左庶子。时节愍太子举事不法，班前后上书进谏。今载四事：

其一曰：臣闻贾谊曰：“选天下之端士，孝悌博闻有道术者，使与太子居处出入。故太子见正事，闻正言，行正道，左右前后皆正人也。夫习与正人居之，不能无正；习与不正人居之，不能无不正。太子既冠成人，免于保傅之严，则有记过之史。彻膳之宰，进善之旌，诽谤之木，敢谏之鼓，瞽史诵箴，大夫进谋，故习与智长，化与心成。夫教得而左右正，则太子正矣；太子正而天下定矣。”臣又闻之，木从绳则正，后从谏则圣。善言古者，所以验于今。伏惟殿下睿德洪深，天姿聪敏，近代成败，前古安危，莫不悬鉴在心，动合典礼。臣以庸朽，滥居辅弼，虚备耳目，叨预股肱，辄荐尘露，庶裨山海。伏以内置作坊，工巧得入宫闱之内、禁卫之所，或言语内出，或事状外通，小人无知，不识轻重，因为诈伪，有玷徽猷。臣望并付所司，以停宫内造作。如或要须役造，犹望宫外安置，庶得工匠不于宫禁出入。

其二曰：臣闻汉文帝身衣弋绨，足履革舄；齐高帝栏槛用铜者，皆易以铁。经侯带玉具剑环珮以过魏，太子不视，经侯曰：“魏国亦有宝乎？”太子曰：“主信臣忠，魏之宝也。”经侯委剑珮而去。太子使追还之，谓曰：“珠玉珍玩，寒不可衣，饥不可食，无遗我贼。”经侯杜门不出。臣观圣贤经籍，务以简素为贵；皇王政化，皆以菲薄为德。伏惟殿下留心恭俭，靡尚浮奢。臣愚犹望损之又损之，居简以行简，减省造作，节量用度。

其三曰：臣闻银牖铜楼，宫闱严秘，门閤来往，皆有簿历。殿下时有所须，唯门司宣令，或恐奸伪之辈，因此妄为增减，脱有文状舛错，事理便即差违。且近日吕升之便乃代署宣敕，伏赖殿下睿敏，当即觉其奸伪，自余臣下庸浅，岂能深辨真虚？望墨令及覆事行下，并用内印印画署之后，冀得免有诈假，乃是长久规模。臣又闻之，忠臣事君，有犯而无隐；明主驭下，纳谏以进德。故《书》云：“有言逆于志，必求诸道；有言顺于心，必求诸非道。”伏惟殿下仁明昭着，圣敬日跻，探幽洞微，穷神索隐。事之善恶，毫厘靡差；理有危疑，锱铢无爽。臣以庸谬，叨侍春闱，职居献替，岂敢缄默！

其四曰：臣闻圣人不专其德，贤智必有所师。故曰：与善人言，如入芝兰之室，久自芬芳；与不善人言，如火销膏，不觉而尽。今司经见无学士，供奉未有侍读，伏望时因视膳，奏请置人。所冀讲席谈筵，务尽忠规之道；披文扌适句，方资审谕之勤。臣又闻臣之事主，必尽乃诚；君之进贤，务求忠谠。伏惟殿下养德储闱，以端静为务；恭膺守器，以学业为先。经所以立行修身，史所以谙识成败。雅诰既习，忠孝乃成，传记方通，安危斯辨。知父子君臣之道，识古今鉴戒之规，经史为先，斯乃急务。至于工巧造作，僚吏直司，实为末事，无足劳虑。臣以庸浅，献替是司，臣而不言，负谴圣日，言而获罪，是所甘心。伏愿留意经书，简略细事，一蒙采纳，万殒无辞。乞降储明，俯矜狂瞽。

疏奏，太子虽称善，竟不悛革。太子败，诏遣索其宫中，得班谏书，中宗嘉其切直。时宫臣皆贬黜，唯班擢拜右散骑常侍。岁余，迁秘书监。

睿宗即位，累授户部尚书，转太子宾客。先天二年，加金紫光禄大夫，复拜户部尚书。班与兄弟璹，数年间俱为定州刺史、户部尚书，时人荣之。开元二年卒，年七十四。班尝以其曾祖察所撰《汉书训纂》，多为后之注《汉书》者隐没名氏，将为己说；班乃撰《汉书绍训》四十卷，以发明旧义，行于代。

史臣曰：天子有诤臣七人，虽无道不失其天下。致庐陵复位，唐祚中兴，诤由狄公，一人以蔽。或曰：许之太甚。答曰：当革命之时，朋邪甚众，非推诚竭力，致身忘家者，孰能与于此乎！仁杰流死不避，骨鲠有彰，虽逢好杀无辜，能使终畏大义。竟存天下，岂不然乎！王方庆干城南海，羽冀东宫，台阁枢机，无不功济，所谓君子不器者也。苟非文学，斯焉取斯。璹成都布政，始卒不侔；相国上章，或否或中。且焚明堂而避正殿，固诤何多；黜唐颂而立天枢，一言非措。矧乃妄求符瑞，已失忠贞；精择楚茅，难裨过咎。不常其德，罔畏承羞。班规谏有才，牧守多善，储幄之任，可谓得人。

赞曰：犯颜忤旨，返政扶危。是人杂事，狄能有之。终替武氏，克复唐基。功之莫大，人无以师。方庆之才，周旋特立。璹也无常，班能操执。

关键词：旧唐书,列传

解释翻译[挑错/完善]

王方庆，雍州咸阳人，前朝周代少司空石泉公王褒的曾孙。原籍琅笽，后南迁居丹阳，为江左名门望族。王褒北迁入关，才家居咸阳。王方庆的祖父，是隋卫尉丞。他的伯父王弘让，有美名。贞观年间为中书舍人。他的父亲王弘直，是汉王元昌的朋友，汉王打猎无节制，就上书提意见，情意恳切。元昌看了，便马上停止，不再打猎。后渐被疏远排斥，龙朔年中去世。

王方庆十六岁，就被任用为越王府参军。曾经向记室任希古学习《史记》、《汉书》，任希古升迁太子舍人，王方庆也受业终止。唐高宗永淳年中(683)，王方庆任太仆少卿。武则天临朝当政时，王方庆授广州都督。广州在南海之滨，每年有马来人乘船运珍物珠之类货到中国来卖。旧都督路元容贪求他们的货物，被马来人杀了。王方庆在任期间，秋毫无犯。另外他所管辖之内的各州首领，过去多贪婪放纵，有百姓到官府诉冤，官员因先受首领贿赂，也未追查。王方庆就禁止府僚，断绝他们与各州首领的私人交往，放纵残暴的首领均以法律来制裁，由此，境内清静肃穆。当时人们议论，认为唐以来治广州的官长没有谁能超出王方庆的。皇上也亲笔褒扬“：朕因为卿一贯很称职，所以授此官，这使大唐的美名远闻，这的确符合朝廷的希望，现赐卿杂彩六十段并瑞锦等物，以彰善政。”

证圣元年(695)，王方庆被任洛州长史，不久加银青光禄大夫，封石泉县男。万岁登封元年(696)，调任并州长史，封琅笽县男。未走马上任，又升迁鸾台侍郎，同凤阁鸾台平章事(即代理宰相)。不久又任凤阁侍郎，依旧代理宰相主持政事。

神功元年(697)七月，清边道大总管建安王攸宜攻破契丹凯旋归来，想在七月上朝廷献俘。内史王及善认为将军入城，按例应有军乐，但此月又是孝明高皇帝的忌月，只要备军乐而不奏，王方庆上奏道：“臣查了礼经，只有忌日，没有忌月。晋穆帝纳皇后，用九月九日，这是晋康帝的忌日，在这个时候持疑问不能定，下太常讨论，礼官荀讷议道：‘礼只有忌日，无忌月，如有忌月，就有忌时、忌岁，这就更加没有理据了。’当时皇上听从荀讷的意见。军乐是军容，与常乐不能等同看待，臣认为奏军乐对国中有振作而没有什么犯嫌的。”武则天听从了他的意见。武则天曾到万安山玉泉寺，因为山路危险，准备用轿抬上去。王方庆提意见道“：过去汉元帝曾经去祭庙，出便门，乘楼船，光禄勋张猛上奏道：‘乘船危，走桥安。’元帝就徒步行走过。这是前代的旧事。今山路危险，石路曲狭，向上看骇目，向下视寒心，把这比于楼船，安危相等。陛下是众人的父母，怎么能走这可怕的险道呢？伏望陛下停止这一行动。”武则天采纳了他的意见而没去。这年，王方庆改封石泉子。

当时有常制，每月一日在明堂行告朔之礼，司礼博士辟闾仁讠胥奏议，大意是“：经史正文，没有天子每月告朔的事。臣等请求，既然没有这个礼就不可习非，以天子之尊来用诸侯之礼。”王方庆又奏议，大意是：“明堂是天子布政的地方，根据《春秋谷梁传》记载：‘闰月，就是加上十二月之余日，天子不在闰月告朔。’但又说：‘这样非礼。闰月是为了正时，正时是为了指导农事，农事是维持人类生存的，人类生存之道，就在于此。闰月不告朔，这就是弃时政。’臣据此文，天子闰月也要行告朔之礼，岂有另外的月份而废弃此礼的呢！先儒旧说，天子行事一年十八度入明堂。大享的祭祀不问卜，第一次入明堂；每月的告朔，十二次入明堂；四时迎气，又四次入明堂，巡狩之年，又一次入明堂。今礼官议论只每年正月初一一次入明堂告朔，这与先儒的说法已经很不同，臣不敢苟同。刘宋时，何承天的《礼论》，梁代崔灵恩的《三礼义宗》，隋炀帝命学士写的《江都集礼》，以及《贞观》、《显庆礼》和《词令》不讲告朔，不等于没有告朔，只是其文乃缺。各书都有各书的缘由，不足为依据，今礼官引用来做证据，在臣来说确实感到有疑惑。”武则天又令礼官广集众儒，取王方庆、辟闾仁讠胥所奏议的内容，来定得失。当时成钧博士吴扬善、太学博士郭山恽等上奏：“按周礼及三传(春秋、谷梁、公羊三传)皆有天子告朔之礼，秦灭《诗》、《书》，由此告朔礼废。望依王方庆说。”武则天下诏书，按王方庆的主张每月行告朔之礼。

武则天以王方庆家多藏书，曾经找他访求王羲之墨迹。王方庆奏道“：臣十代从伯祖王羲之的书法，先有四十余张，贞观十二年(639)，太宗购求，先祖一并进献。只有一卷还在家中珍藏，现进献皇上，并进献臣十一代祖王导、十代祖王洽、九代祖王王旬、七代祖王云首、七代祖王僧绰、六代祖王仲宝、五代祖王骞、高祖王规、曾祖王褒，并九代三从伯祖晋中书令王献之已下二十八人书法共十卷。”武则天武成殿传示群臣，又令中书舍人崔融编《宝章集》，来叙这件事，又赏赐王方庆，当时很是荣耀。

王方庆又上告“：法令明文规定‘：期丧，大功未葬，不参加朝贺，未终丧，不能参加宴会，’近来朝官不遵礼法，身有哀容，随同参加朝会，手舞足蹈，公然违背礼法，名教既亏，实在是玷污风化。伏望陛下申明礼法，加以禁止。”武则天听从了这意见。王方庆慢慢因年老多病，请求不参与政事，于是被授麟台监修国史。到中宗立为太子，王方庆兼检校太子左庶子。

圣历二年(699)元月，武则天想在冬十二月讲习练武，有司考查，缓延到第二年早春二月。王方庆上疏“：谨按礼记月令‘：孟冬之月，天子命将帅讲武，练习射箭和御马比武。’这就是三季务农，一季抓练武，来练习射箭、御马、比武，这是王者常规，表明安不忘危之道，‘孟春之月，不可以举兵。’兵，是甲胄干戈的总名。兵，金性，金克木，春盛德在木上，而去举金害盛德，违逆生气，如果‘孟春行冬令，那么水涝而败坏庄稼，霜雪大至，首种不入。’蔡邕月令章句说：‘太阳刚刚休息，少阳还很微弱，而行冬令来导水气，故出现水灾而败坏生物。霜雪大至，挫折阳气。太阳干扰时令，再雪进而大霜，故大大伤首种。首种，就是宿麦，一般麦子秋天种，宿麦春种，所以叫首种。入，收也。春天严寒冰冻所伤，所以导致夏麦不能成长。’今春二月讲武练兵，是行冬令，以阴政犯阳气，伤害万物生长之德。臣担心水涝败坏庄稼，霜雪损坏庄稼，夏麦不能很好生长，没有粮食收入，伏望陛下能顺时令，到冬月讲武习兵，来顺应天道。”武则天亲笔下诏“：这次讲武练兵是因为长久太平，多历年载，人皆废战，均去学文。现在讲武其目的在整兵威，故此令教习演武。卿以春行冬令，则水涝伤庄稼，举金伤木则影响农业生产。卿所陈述，深合典礼，若违此请，这就是使月令虚行，希望倡导直言，依表行事。”

这年，授太子左庶子，封石泉公，其他职务如故，俸禄等同职事三品，兼侍皇太子读书。王方庆又上言“：谨按史籍所载，人臣和君主在上表中，没有直接写皇太子其名的，皇储太子名应尊重，所以不直接写名，今东宫殿和门名，皆有触犯，临事论议，回避甚难。孝敬皇帝李弘为太子时，改弘教馆为崇教馆；沛王李贤为皇太子，改崇贤馆为崇文馆。皆避名讳，以遵典制。这已成常例，应成为轨模，望陛下能因循旧式，交付有司改换。”武则天下旨听从。

长安二年(702)五月，王方庆去世，赠兖州都督，谥号贞。中宗即位，以宫僚之旧，追赠吏部尚书。王方庆博学好著述，所撰写的各种书有二百余卷。他尤其精通三礼，好讲究礼节的人大多向他讨教。他每有酬答，都有典据，当时人把他所讲的礼，编辑成礼杂答问。他家藏书多，不少于礻必阁，至于图画，也多异本。但他的子孙不能守其业，他死后不久书画也多散亡。

姚璹，字令璋，是散骑常侍姚思廉的孙子。少年时就没有父母，自己抚养弟妹，以友爱被世人称扬。他广博学习经史，有才辩。永徽年中，考明经科中举，授太子宫门郎之职，他与司议郎孟利贞等奉令撰写《瑶山玉彩》一书，书成，升迁秘书郎。调露年中升迁中书舍人，封吴兴县男。武则天临朝，迁任夏官侍郎。因表弟姚敬节参与徐敬业的叛乱受连累，贬桂州都督府长史。当时武则天雅好符瑞，姚璹到岭南，遍查山川草木，其名凡号有“武”字的，都把它作为承应国姓，一一列表上奏。武则天很高兴，召回京拜为天官侍郎。

长寿二年(692)，升任文昌左丞，同凤阁鸾台平章事(代理宰相)。自永徽年以后，左史、右史虽然要在仪仗下承受圣旨，但谋议却在史官、谏官退朝后密奏，均不参与谋议。姚璹认为帝王决策训导，不可没有记述，如不叫宰相得知，史官也无从记事。他便上表请求凡史官、谏官退朝后所商讨的军国大事，宰相应有一人专门记录，称为时政记，每月封送史馆。宰相撰时政记，就是从姚璹开始的。这年九月，因事犯错，降为司宾少卿，罢免了宰相职务。延载初年(694)，提升为纳言。有司以姚璹的表弟犯法，上奏说姚璹不适合继续为侍臣。姚璹上言“：过去王敦起兵反叛，王导仍任枢机重职；稽康在晋朝被杀，嵇绍还是忠于晋王室。就是前代，尚不被怀疑；今天奉圣朝，哪里会这样呢？如果一定要说与体例有违的话，臣请求甘愿屏退。”武则天道“：这就是我的意思，卿不要再说了。只要尽忠心，不要听浮言。”

当时，武三思率领各少数民族的酋长，请求铸铜柱为天枢，刻武则天功德，立于端门之外，姚璹为督作使。证圣初年(695)，姚璹加官职任秋官尚书，代理宰相，这年，明堂遭火灾，武则天自责而避离正殿，姚璹上奏道：“这实际上是人造成的火灾，并非天灾。成周时洛阳的宣檄讲武之地，汉武时的建章宫均遭过火灾，但盛德仍然久远。臣又见《弥勒下生经》说，当弥勒成佛的时候，七宝台须臾之间散毁。看见这无常之相，弥勒便成正觉之因。所以，圣人之道，随缘而化，因循客观事物变化之利。何况今日之明堂，是布政之所，并非宗庙之地，陛下如避正殿，于礼法上也不妥当。”左拾遗刘承庆却上奏说：“明堂是祭祀的地方，今既已被焚，陛下应当闭门思过。”姚璹又持前议争论，武则天则依姚璹的意见行事。先要姚璹监造天枢，至此以功赐爵一等。姚璹上表请求给自己父亲赠一官，武则天就追赠他的父亲原豫州司户参军姚处平为博州刺史。武则天将去嵩山封禅，命姚璹总管仪礼，充封禅副使。到重造明堂时，又令姚璹充当监造的使者，因建造有功加银青光禄大夫。

当时有大石国派使来献狮子。姚璹上疏谏道“：狮子是猛兽，只食肉，远从碎叶来到京都，肉既难得，极为劳累耗费。陛下以百姓为心，担忧一物有失，鹰犬也不蓄养，渔猎总是停止，用不杀生来表现大慈悲，来显好生的高尚道德，凡是天上的飞禽，地上的虫兽，没有不感受陛下仁恩的。哪里能容得对自身菲薄，而对猛兽给厚资。讲求至理，必然不能这样。”疏奏上，武则天便马上要来使不要送狮子来京都。另外，当时铸九鼎成功，武则天下旨用黄金千两涂饰。姚璹进谏道：“鼎，是神器，贵在质朴自然，不必要另外加上浮饰。臣观鼎的形状，先有五彩光辉，昏杂其间，哪里还要什么金色才算炫耀呢？”武则天又听从了他的意见。

不久契丹侵犯边塞，武则天命梁王武三思为榆关道安抚大使，姚璹为副使来防备。到归来，因处事有误，在神功初年(697)，降职调任益州大督府长史。蜀中官吏多贪婪残暴，姚璹多次进行严厉打击，奸邪无所容身，武则天对姚璹予以赞扬，下玺书慰劳：“严霜之下，才识青松的高尚；疾风之前，方知劲草的可贵。物既如此，人也是一样。卿早荷朝恩，委以重任。在朝中做相，成绩很大；防边训兵，操尽心力。岁寒不改，始终不渝。又眷顾蜀中，民俗很乱，久缺好的地方官，在侵吞民利上成为官吏之弊，收刮民财成为政务，人无所措手足。因此命卿出镇，果然能驾驭得当，政风澄清，治政整肃，吏不敢犯，奸无所容，前后纠偏打击犯罪，致使贪残的人躲藏，抢夺的人逃遁。未用一月，安定了世俗百姓，人民念卿之德，很是赞扬。”武则天又曾对侍臣说“：凡为长官，能使自身清白容易，能使下属廉洁很难。而姚璹，可以称得上二者兼有。”

当时新都丞朱待辟贪赃有死罪，逮捕入狱。朱待辟一向善于佛教教理，他阴谋结交那些不得志之人，朱待辟以杀姚璹为名，打算据巴蜀作乱。有人秘密上表告发此事。武则天下旨令姚璹以法制裁，姚璹把涉嫌有牵连的人处死差不多上千人。武则天又令洛州长史宋元爽、御史中丞霍献可等重新加以详细覆查，也没有什么问题。抓进狱中的数百人，受不了酷刑毒打，都承认反叛罪名。因此没收家产又有五十多家，其余称知情者十有八九被流放，冤声载道。监察御史袁恕己劾奏此事，武则天开始令姚璹与袁恕己对质，后又令不再追问。不久，姚璹拜地官尚书。一年多，调任冬官尚书，仍为西京留守。长安年中，上表请求告老还乡，武则天下旨，姚璹晋爵为伯，正遇上官名复旧，为工部尚书。神龙元年姚璹去世。生前遗嘱令薄葬，赠越州都督，谥号成。

上一篇：列传·卷三十八

下一篇：列传·卷四十

全   文：旧唐书

