---
---
---
title: ○卫次公子洙
---

郑絪子祗德祗德子颢

韦处厚崔群路随父泌

卫次公，字从周，河东人。器韵和雅，弱冠举进士。礼部侍郎潘炎目为国器，擢居上第。参选调礼部侍郎卢翰嘉其才，补崇文馆校书郎，改渭南尉。次公善鼓琴，京兆尹李齐运使其子交欢，意欲次公授之琴。次公拒之，由是终身未尝操弦。

严震之镇兴元，辟为从事，授监察，转殿中侍御史。贞元八年，征为左补阙，寻兼翰林学士。二十一年正月，德宗升遐，时东宫疾恙方甚，仓卒召学士郑絪等至金銮殿。中人或云：“内中商量，所立未定。”众人未对。次公遽言曰：“皇太子虽有疾，地居冢嫡，内外系心。必不得已，当立广陵王。若有异图，祸难未已。”絪等随而唱之，众议方定。

及顺宗在谅闇，外有王叔文辈操权树党，无复经制。次公与郑絪同处内廷，多所匡正。

转司勋员外郎。久之，以本官知制诰，赐紫金鱼袋，仍为学士，权知中书舍人。寻知礼部贡举，斥浮华，进贞实，不为时力所摇。真拜中书舍人，仍充史馆修撰，迁兵部侍郎、知制诰，复兼翰林学士。与郑絪善，会郑絪罢相，次公左授太子宾客，改尚书右丞，兼判户部事，拜陕、虢等州都防御观察处置等使。请蠲钱三百万，人得苏息，政闻于朝。征为兵部侍郎。选人李勣、徐有功之孙，名在黜中，次公召而谓之曰：“子之祖先，勋在王府，岂限常格。”并优秩而遣之。改尚书左丞，恩顾颇厚。上方命为相，已命翰林学士王涯草诏。时淮夷宿兵岁久，次公累疏请罢。会有捷书至，相诏方出，宪宗令追之。遂出为淮南节度使、检校工部尚书，兼扬州大都督府长史、御史大夫。

元和十三年十月，受代归朝，道次病卒。赠太子少保，年六十六，谥曰敬。次公自少入仕，历大寮，节操趋尚，始终如一，为众推重。

子洙，登进士第，尚宪宗女临真公主。累官至给事中、驸马都尉、工部侍郎。

郑絪，字文明。父羡，池州刺史。絪少有奇志，好学，善属文。大历中，有儒学高名如张参、蒋乂、杨绾、常衮，皆相知重。絪擢进士第，登宏词科，授秘书省校书郎、鄠县尉。张延赏镇西川，辟为书记，入除补阙、起居郎，兼史职。无几，擢为翰林，转司勋员外郎、知制诰。德宗朝，在内职十三年，小心兢谦，上遇之颇厚。

贞元末，德宗晏驾，顺宗初即位，遗诏不时宣下。絪与同列卫次公密申正论，中人不敢违。及王伾、王叔文朋党擅权之际，絪又能守道中立。宪宗监国，迁中书舍人，依前学士。俄拜中书侍郎、平章事，加集贤殿大学士，转门下侍郎、弘文馆大学士。

宪宗初，励精求理，絪与杜黄裳同当国柄。黄裳多所关决，首建议诛惠琳、斩刘辟及他制置。絪谦默多无所事，由是贬秩为太子宾客。出为岭南节度观察等使、广州刺史、检校礼部尚书。以廉政称。为工部尚书，转太常卿，又为同州刺史、长春宫使，改东都留守。入历兵部尚书，旋为河中节度使。太和二年，入为御史大夫、检校左仆射、兼太子少保。

絪以文学进，恬淡，践历华显，出入中外者逾四十年。所居虽无赫奕之称，而守道敦笃，耽悦坟典，与当时博闻好古之士，为讲论名理之游，时人皆仰其耆德焉。及文宗即位，以年力衰耄，累表陈乞，遂以太子太傅致仕。三年十月卒，年七十八，赠司空，谥曰宣。子祗德。

祗德子颢，登进士第，始绶弘文馆校书。迁右拾遗、内供奉，诏授银青光禄大夫，迁起居郎。尚宣宗女万寿公主，拜驸马都尉。历尚书郎、给事中、礼部侍郎。典贡士二年，振拔滞才，至今称之。迁刑部、吏部侍郎。大中十三年，检校礼部尚书、河南尹。

颢居戚里，有器度。大中时，恩泽无对。及宣宗弃代，追感恩遇，尝为诗序曰：“去年寿昌节，赴麟德殿上寿，回憩于长兴里第。昏然昼寝，梦与十数人纳凉于别馆。馆宇萧洒，相与联句。予为数联，同游甚称赏。既寤，不全记诸联，唯省十字云‘石门雾露白，玉殿莓苔青’，乃书之于楹。私怪语不祥，不敢言于人。不数日，宣宗不豫，废朝会，及宫车上仙，方悟其事。追惟顾遇，续石门之句为十韵云：‘间岁流虹节，归轩出禁扃。奔波陶畏景，萧洒梦殊庭。境象非曾到，崇严昔未经。日车乌敛翼，风动鹤飘翎。异苑人争集，凉台笔不停。石门雾露白，玉殿莓苔青。若匪灾先兆，何当思入冥。御鑢虚仗马，华盖负云亭。白日成千古，金滕閟九龄。小臣哀绝笔，湖上泣青萍。’”未几，颢亦卒。

韦处厚，字德载，京兆人。父万，监察御史，为荆南节度参谋。处厚本名淳，避宪宗讳，改名处厚。幼有至性，事继母以孝闻。居父母忧，庐于墓次。既免丧，游长安。通《五经》，博览史籍，而文思赡逸。

元和初，登进士第，应贤良方正，擢居异等，授秘书省校书郎。裴垍以宰相监修国史，奏以本官充直馆，改咸阳县尉，迁右拾遗，并兼史职。修《德宗实录》五十卷上之，时称信史。转左补阙、礼部考功二员外。早为宰相韦贯之所重，时贯之以议兵不合旨出官，处厚坐友善，出为开州刺史。入拜户部郎中，俄以本官知制诰。穆宗以其学有师法，召入翰林，为侍讲学士，换谏议大夫，改中书舍人，侍讲如故。

时张平叔以便佞诙谐，他门捷进，自京兆少尹为鸿胪卿、判度支，不数月，宣授户部侍郎。平叔以征利中穆宗意，欲希大任。以榷盐旧法，为弊年深，欲官自粜盐，可富国强兵，劝农积货，疏利害十八条。诏下其奏，令公卿议。处厚抗论不可，以平叔条奏不周，经虑未尽，以为利者返害，为简者至烦，乃取其条目尤不可者，发十难以诘之。时平叔倾巧有恩，自谓言无不允。及处厚条件驳奏，穆宗称善，令示平叔。平叔词屈无以答，其事遂寝。

处厚以幼主荒怠，不亲政务，既居纳诲之地，宜有以启导性灵，乃铨择经义雅言，以类相从，为二十卷，谓之《六经法言》，献之。锡以缯帛银器，仍赐金紫。以《宪宗实录》未成，诏处厚与路随兼充史馆修撰。实录未成，许二人分日入内，仍放常参。处厚俄又权兵部侍郎。

敬宗嗣位，李逢吉用事，素恶李绅，乃构成其罪，祸将不测。处厚与绅皆以孤进，同年进士，心颇伤之，乃上疏曰：

臣窃闻朋党议论，以李绅贬黜尚轻。臣受恩至深，职备顾问，事关圣德，不合不言。绅先朝奖用，擢在翰林，无过可书，无罪可戮。今群党得志，谗嫉大兴。询于人情，皆甚叹骇。《诗》云：“萋兮菲兮，成是贝锦。彼谮人者，亦已太甚。”又曰：“谗言罔极，交乱四国。”自古帝王，未有远君子近小人而致太平者。古人云：“三年无改于父之道，可谓孝矣。”李绅是前朝任使，纵有罪愆，犹宜洗衅涤瑕，念旧忘过，以成无改之美。今逢吉门下故吏，遍满朝行，侵毁加诬，何词不有？所贬如此，犹为太轻。盖曾参有投杼之疑，先师有拾尘之戒。伏望陛下断自圣虑，不惑奸邪，则天下幸甚！建中之初，山东向化，只缘宰相朋党，上负朝廷。杨炎为元载复雠，卢杞为刘晏报怨，兵连祸结，天下不平。伏乞圣明，察臣愚恳。

帝悟其事，绅得减死，贬端州司马。

处厚正拜兵部侍郎，谢恩于思政殿。时昭愍狂恣，屡出畋游。每月坐朝不三四日。处厚因谢，从容奏曰：“臣有大罪，伏乞面首。”帝曰：“何也？”处厚对曰：“臣前为谏官，不能先朝死谏，纵先圣好畋及色，以至不寿，臣合当诛。然所以不死谏者，亦为陛下此时在春宫，年已十五。今则陛下皇子始一岁矣，臣安得更避死亡之诛？”上深感悟其意，赐锦彩一百匹、银器四事。

宝历元年四月，群臣上尊号，御殿受册肆赦。李逢吉以李绅之故，所撰赦文但云左降官已经量移者与量移，不言未量移者，盖欲绅不受恩例。处厚上疏曰：“伏见赦文节目中，左降官有不该恩泽者。在宥之体，有所未弘。臣闻物议皆言逢吉恐李绅量移，故有此节。若如此，则应是近年流贬官，因李绅一人皆不得量移。事体至大，岂敢不言？李绅先朝奖任，曾在内廷，自经贬官，未蒙恩宥。古人云：‘人君当记人之功，忘人之过。’管仲拘囚，齐桓举为国相；冶长缧绁，仲尼选为密亲。有罪犹宜涤荡，无辜岂可终累？况鸿名大号，册礼重仪，天地百灵之所鉴临，亿兆八纮之所瞻戴。恩泽不广，实非所宜。臣与逢吉素无雠嫌，与李绅本非亲党，所论者全大体，所陈者在至公，伏乞圣慈察臣肝胆。倘蒙允许，仍望宣付宰臣，应近年左降官，并编入赦条，令准旧例，得量移近处。”帝览奏其事，乃追改赦文，绅方沾恩例。处厚为翰林承旨学士，每立视草，惬会圣旨。常奉急命于宣州征鹰鸷及杨、益、两浙索奇文绫锦，皆抗疏不奉命，且引前时赦书为证，帝皆可其奏。

宝历季年，急变中起。文宗底绥内难，诏命将降，未有所定。处厚闻难奔赴，昌言曰：“《春秋》之法，大义灭亲，内恶必书，以明逆顺。正名讨罪，于义何嫌？安可依违，有所避讳！”遂奉籓教行焉。是夕，诏命制置及践祚礼仪，不暇责所司，皆出于处厚之议。及礼行之后，皆叶旧章。以佐命功，旋拜中书侍郎、同中书门下平章事、监修国史，加银青光禄大夫，进爵灵昌郡公。处厚在相位，务在济时，不为身计。中外补授，咸得其宜。

初，贞元中，宰相齐抗奏减冗员，罢诸州别驾，其在京百司，当入别驾者，多处之朝列。元和以来，两河用兵，偏裨立功者，往往擢在周行。率以储采王官杂补之，皆盛服趋朝，硃紫填拥。久次当进，及受代闲居者，常数十人，趋中书及宰相私第，摩肩候谒，繁于辞语。及处厚秉政，复奏置六雄、十望、十紧、三十四州别驾以处之。而清流不杂，朝政清肃。

文宗勤于听政，然浮于决断，宰相奏事得请，往往中变。处厚常独论奏曰：“陛下不以臣等不肖，用为宰相，参议大政。凡有奏请，初蒙听纳，寻易圣怀。若出自宸衷，即示臣等不信；若出于横议，臣等何名鼎司？且裴度元勋宿德，历辅四朝，孜孜竭诚，人望所属，陛下固宜亲重。窦易直良厚，忠事先朝，陛下固当委信。微臣才薄，首蒙陛下擢用，非出他门，言既不从，臣宜先退。”即趋下再拜陈乞。上矍然曰：“何至此耶！卿之志业，朕素自知，登庸作辅，百职斯举。纵朕有所失，安可遽辞，以彰吾薄德？”处厚谢之而去，出延英门，复令召还。谓曰：“凡卿所欲言，并宜启论。”处厚因对彰善瘅恶，归之法制，凡数百言。又裴度勋高望重，为人尽心切直，宜久任，可壮国威。帝皆听纳。自是宰臣敷奏，人不敢横议。

俄而沧州李同捷叛，朝廷加兵。魏博史宪诚，中怀向背，裴度以宿旧自任，待宪诚于不疑。尝遣亲吏请事至中书。处厚谓曰：“晋公以百口于上前保尔使主，处厚则不然，但仰俟所为，自有朝典耳。”宪诚闻之大惧，自此输竭，竟有功于沧州。又尝以理财制用为国之本，撰《太和国计》二十卷以献。李载义累破沧、镇两军，兵士每有俘执，多遣刳剔。处厚以书喻之，载义深然其旨。自此沧、镇所获生口，配隶远地，前后全活数百千人。

处厚居家循易，如不克任。至于廷诤敷启，及驭辖待胥吏，劲确嶷然不可夺。质状非魁伟，如甚懦者；而庶僚请事，畏惕相顾，虽与语移晷，不敢私谒。急于用才，酷嗜文学。尝病前古有以浮议坐废者，故推择群材，往往弃瑕录用，亦为时所讥。雅信释氏因果，晚年尤甚。聚书逾万卷，多手自刊校。奉诏修《元和实录》，未绝笔，其统例取舍，皆处厚创起焉。太和二年十二月，因延英奏对，造膝之际，忽奏“臣病作”，遽退。文宗命中官扶出，归第一夕而卒，年五十六，赠司空。

处厚当国柄二周岁，启沃之谋，颇协时誉，咸共惜之。

崔群，字敦诗，清河武城人，山东着姓。十九登进士第，又制策登科，授秘书省校书郎，累迁右补阙。元和初，召为翰林学士，历中书舍人。群在内职，常以谠言正论闻于时。宪宗嘉赏，降宣旨云：“自今后学士进状，并取崔群连署，然后进来。”群以禁密之司，动为故事，自尔学士或恶直丑正，则其下学士无由上言。群坚不奉诏，三疏论奏方允。

元和七年，惠昭太子薨，穆宗时为遂王，宪宗以澧王居长，又多内助，将建储贰，命群与澧王作让表。群上言曰：“大凡己合当之，则有陈让之仪；己不合当，因何遽有让表？今遂王嫡长，所宜正位青宫。”竟从其奏。时魏博节度使田季安进绢五千匹，充助修开业寺。群以为事实无名，体尤不可，请止其所进。群前后所论多惬旨，无不听纳。迁礼部侍郎，选拔才行，咸为公当。转户部侍郎。

二年七月，拜中书侍郎、同中书门下平章事。十四年，诛李师道，上顾谓宰臣曰：“李师古虽自袭祖父，然朝廷待之始终。其妻于师道即嫂叔也，虽云逆族，若量罪轻重，亦宜降等。又李宗奭虽抵严宪，其情比之大逆，亦有不同。其妻士族也，今其子女俱在掖廷，于法皆似稍深。卿等留意否？”群对曰：“圣情仁恻，罪止元凶。其妻近属，倘获宽宥，实合弘煦之道。”于是师古妻裴氏、女宜娘，诏出于邓州安置。宗奭妻韦氏及男女，先没掖廷，并释放；其奴婢、资货皆复赐之。又盐铁福建院官权长孺坐赃，诏付京兆府决杀。长孺母刘氏求哀于宰相，群因入对言之。宪宗愍其母耄年，乃曰：“朕将屈法赦长孺何如？”群曰：“陛下仁恻即赦之，当速令中使宣谕。如待正敕，即无及也。”长孺竟得免死长流。群之启奏平恕，多此类也。

时宪宗急于荡寇，颇奖聚敛之臣。故籓府由是希旨，往往捃拾，目为进奉。处州刺史苗稷进羡余钱七千贯，群议以为违诏，受之则失信于天下，请却赐本州，代贫下租税。时论美之。

度支使皇甫镈阴结权幸，以求宰相，群累疏其奸邪。尝因对面论，语及天宝、开元中事，群曰：“安危在出令，存亡系所任。玄宗用姚崇、宋璟、张九龄、韩休、李元纮、杜暹则理；用林甫、杨国忠则乱。人皆以天宝十五年禄山自范阳起兵，是理乱分时，臣以为开元二十年罢贤相张九龄，专任奸臣李林甫，理乱自此已分矣。用人得失，所系非小。”词意激切，左右为之感动。镈深恨之。而宪宗终用镈为宰相。无何，群臣议上尊号，皇甫镈欲加“孝德”两字，群曰：“有睿圣，则孝德在其中矣。”竟为镈所构。宪宗不乐，出为湖南观察都团练使。

穆宗即位，征拜吏部侍郎，召见别殿，谓群曰：“我升储位，知卿为羽翼。”群曰：“先帝之意，元在陛下。顷者授陛下淮西节度使，臣奉命草制，且曰：‘能辨南阳之牍，允符东海之贵。’若不知先帝深旨，臣岂敢轻言？”数日，拜御史中丞。浃旬，授检校兵部尚书，兼徐州刺史、武宁军节度、徐泗濠观察等使。

初，幽、镇逆命，诏授沂州刺史王智兴为武宁军节度副使，领徐州兵讨伐。群以智兴早得士心，表请因授智兴旄钺，竟寝不报。智兴自河北回戈，城内皆是父兄，开关延入，群为智兴所逐。朝廷坐其失守，授秘书监，分司东都。未几，改华州刺史、兼御史大夫。复改宣州刺史、歙池等州都团练观察等使，征拜兵部尚书。久之，改检校吏部尚书、江陵尹、荆南节度观察使。逾岁，改检校右仆射，兼太常卿。太和五年，拜检校左仆射，兼吏部尚书。六年八月卒，年六十一，册赠司空。

群有冲识精裁，为时贤相。清议以俭素之节，其终不及厥初。群年未冠举进士，陆贽知举，访于梁肃，议其登第有才行者，肃曰：“崔群虽少年，他日必至公辅。”果如其言。

群弟于，登进士，官至郎署，有令名。

子充，亦以文学进，历三署，终东都留守。

路随，字南式，其先阳平人。高祖节，高宗朝为越王府东阁祭酒。曾祖惟恕，官至睦州刺史。祖俊之，仕终太子通事舍人。

父泌，字安期，少好学，通《五经》，尤嗜《诗》、《易》、《左氏春秋》，能讽其章句，皆究深旨。博涉史传，工五言诗。性端亮寡言，以孝悌闻于宗族。建中末，以长安尉从调，举李益、韦绶等书判同居高第，泌授城门郎。属德宗违难奉天，泌时在京师，弃妻子潜诣行在所。又从幸梁州，排溃军而出，再为流矢所中，裂裳濡血。以策说浑瑊，瑊深重之，辟为从事。瑊讨怀光，累奏为副元帅判官、检校户部郎中、兼御史中丞。河中平，随瑊与吐蕃会盟于平凉，因劫盟陷蕃。在绝域累年，栖心于释氏之教，为赞普所重，待以宾礼，卒于戎鹿。

贞元十九年，吐蕃遗边将书求和。随哀泣上疏，愿允其请。表三上，德宗命中使谕旨。朝廷惩其宿诈，俟更要于后信，讫数岁不报。元和中，蕃使复款塞，随复五献封章，请修和好。又上书于宰执哀诉。裴垍、李籓皆协力敷奏，宪宗可之。命祠部郎中徐复报聘，乃特于诏中疏平凉陷蕃者名氏，令归中国。吐蕃因复等还，遣使来朝。遂以泌及郑叔矩之丧与铭及遗录至，朝野伤叹。宪宗悯之，赠绛州刺史，赐绢二百匹。至葬日，委所在官给丧事。泌累赠太子少保。

泌陷蕃之岁，随方在孩提；后稍长成，知父在蕃，乃日夜啼号，坐必西向，馔不食肉，母氏言其形貌肖先君，遂终身不照镜。后以通经调授润州参军，为李锜所困。使知市事，随翛然坐市中，一不介意。韦夏卿为东都留守，闻而辟之，由是声名日振。元和五年，边吏以讣至。随居丧，益以孝闻。服阕，擢拜左补阙。

会李绛讽上纳谏，宪宗皇帝曰：“谏官路随、韦处厚章疏相继，朕常深用其言。”自是识者敬伏焉。俄迁起居郎，转司勋员外郎。自补阙至司勋员外，皆充史馆修撰。穆宗即位，迁司勋郎中，赐绯鱼袋。与韦处厚同入翰林为侍讲学士。采三代皇王兴衰，着《六经法言》二十卷奏之。拜谏议大夫，依前侍讲学士。将修《宪宗实录》，复命兼充史职。敬宗登极，拜中书舍人、翰林学士，仍赐紫。有以金帛谢除制者，必叱而却之曰：“吾以公事接私财耶？”终无所纳。文宗即位，韦处厚入相，随代为承旨，转兵部侍郎、知制诰。太和二年，处厚薨，随代为相，拜中书侍郎，加监修国史。初，韩愈撰《顺宗实录》，说禁中事颇切直内官恶之，往往于上前言其不实，累朝有诏改修。及随进《宪宗实录》后，文宗复令改正永贞时事，随奏曰：

臣昨面奉圣旨，以《顺宗实录》颇非详实，委臣等重加刊正，毕日闻奏。臣自奉宣命，取史本欲加笔削。近见卫尉卿周居巢、谏议大夫王彦威、给事中李固言、史官苏景胤等各上章疏，具陈刊改非甚便宜。又闻班行如此议论颇众。臣伏以史册之作，劝诫所存，事有当书，理宜归实。匹夫美恶尚不可诬，人君得失无容虚载。圣旨以前件《实录》记贞元末数事，稍非摭实，盖出传闻，审知差舛，便令刊正。顷因坐日，屡形圣言，通计前后，至于数四。臣及宗闵、僧孺亦以永贞已来，岁月至近，禁中行事，在外固难详知。陛下所言，皆是接于耳目。既闻乖谬，因述古今，引前史直不疑盗嫂之言，及第五伦挝公之说，皆多此比类，难尽信书。所冀睿鉴详于听言，深宫慎于行事。持此比类，上开聪明，特蒙降察，稍恕前谬。由是近垂宣命，令有改修。

臣等伏以贞观已来，累朝实录有经重撰，不敢固辞。但欲粗删深误，亦固尽存诸说。宗闵、僧孺相与商量，缘此书成于韩愈，今史官李汉、蒋系皆愈之子婿，若遣参撰，或致私嫌。以臣既职监修，盍令详正，及经奏请，事遂施行。今者庶僚竞言，不知本起，表章交奏，似有他疑。臣虽至昧，容非自请。既迫群议，辄冒上闻。纵臣果获修成，必惧终为时累。且韩愈所书，亦非己出，元和之后，已是相循。纵其密亲，岂害公理？使归本职，实谓正名。其《实录》伏望条示旧记最错误者，宣付史官，委之修定。则冀圣祖垂休，永无惭于传信。下臣非据，获减戾于侵官。彰清朝立政之方，表公器不私之义。流言自弭，时论攸宜。

诏曰：“其《实录》中所书德宗、顺宗朝禁中事，寻访根柢，盖起谬传，谅非信史。宜令史官详正刊去，其他不要更修。余依所奏。”

四年，转门下侍郎，加崇文馆大学士。七年，兼太子太师，备礼册拜。表上史官所修宪宗穆宗《实录》。八年，辞疾，不得谢。会李德裕连贬至袁州长史，随不署奏状，始为郑注所忌。九年四月，拜检校尚书右仆射、同中书门下平章事，兼润州刺史、镇海军节度、浙江西道观察等使。

太和九年七月，遘疾于路，薨于扬子江之中流，年六十。册赠太保，谥曰贞。

随有学行大度，为谏官能直言，在内廷匡益。自宝历初为承旨学士，即参大政矣。后十五年在相位。宗闵、德裕朋党交兴，攘臂于其间；李训、郑注始终奸诈，接武于其后。而随藏器韬光，隆污一致，可谓得君子中庸而常居之也。

史臣曰：卫次公、郑絪、韦处厚、崔群、路随等，皆以文学饰身，致位崇极。兼之忠谠，垂名简书，兹实有足多也。絪有其位，有其时，怀独善之谋，晦众济之道，左迁非不幸也。次公因献捷之书，辍已成之诏，命也夫。处厚危言切议，振士友之急，称同列之善，君子哉！

赞曰：卫、郑、韦、路，兼之博陵。文学政事，为时所称。

关键词：旧唐书,列传

解释翻译[挑错/完善]

韦处厚字德载，京兆人。父韦万，监察御史，为荆南节度使参谋。韦处厚本名淳，因避宪宗讳，改名处厚。幼小即品性优良，侍奉继母以孝顺闻名。父母亡故，设庐于墓侧守丧。丧期满，游长安。通晓《五经》，博览史籍，而文思丰富奔放。元和初，登进士第，应贤良方正科试，以优等录取，授秘书省校书郎。裴土自以宰相衔监修国史，奏请韦处厚以本官充任。

后改任咸阳县尉，升为右拾遗，同时兼任史职。修撰《德宗实录》五十卷进献，当时被誉为信史。转任左补阙、礼部考功二员外。早被宰相韦贯之看重，此时韦贯之因军事主张不合圣旨而出朝任职，韦处厚同他相友善即受牵连，出任开州刺史。后入朝拜户部郎中，随即以本官知制诰。穆宗因其学有师法，召入翰林，为侍讲学士，又换任谏议大夫，改任中书舍人，仍为皇上侍讲如故。

当时张平叔凭着谗谀诙谐，由旁门歪道迅速擢升，由京兆少尹做了鸿胪卿、判度支，不数月，宣诏授户部侍郎。张平叔以征利有方使穆宗中意，希冀被重用。他认为原有盐专卖法年久弊深，欲转为官府自卖，可富国强兵，劝勉农事，积蓄资财，便上疏十八条陈说利害。诏命下发其奏疏，令公卿计议。韦处厚坚决反对，认为张平叔所奏条目不周到，未经慎重考虑，以为有利的结果有害，以为简便的其实最麻烦，并取其条目中最不可行的，提出十个疑点来诘难他。此时张平叔狡诈乖巧颇得恩宠，自以为皇上对他言无不从。及至韦处厚逐条逐件驳奏，穆宗认为有理，命将韦处厚的奏书下示张平叔，张平叔理屈词穷无话可答，奏请之事便作罢。

韦处厚因幼主好乐懈怠，不亲理政务，自己既处纳听诲君之位，当设法启发开导皇上性灵，便择编经义雅言，按类分列，编为二十卷，名为《六经法言》，进呈皇上。皇上赠以缯帛银器，并赐紫服金鱼袋。因《宪宗实录》尚未写成，诏令韦处厚与路随兼任史馆修撰。实录未成，准许二人分日入宫，仍定时放参。韦处厚随即又代理兵部侍郎。

敬宗嗣位，李逢吉执政，他一向嫉恨李绅，便构织罪名，李绅将遭不测之祸。韦处厚与李绅皆由孤身仕进，同年得中进士，他内心颇为伤感，便上疏道：

“臣私下闻朋党议论，认为李绅贬黜尚轻。臣受恩至深，职备顾问，事关圣听，不应不言。李绅为先朝奖用，擢拔在翰林，无过失可书，无罪孽可戮。今群党得志，谗嫉大兴。若问人心，皆甚惊骇。《诗》云：‘彩丝交织，成此贝纹绣锦。诬人之徒，行事犹已太过。’又曰：‘谗人无所不为，扰乱四方国家。’自古帝王，从无排斥君子、亲近小人而导致天下太平之事。古人云：‘三年不改其父法则，可谓孝顺。’李绅原是先朝奖掖任用，纵有罪过，犹应消除仇隙洗净瑕污，念记旧情忘却过失，以助其养成无改父道之美德。现今原李逢吉门下属吏，遍布朝中，诽谤诬陷，何词不有？如此贬谪，尚嫌太轻。从前曾参遭使其母投杼之杀人嫌疑，先师孔子有勿如颜渊饭中拾尘之训诫。臣俯首恳望陛下圣虑自断，不惑于奸邪，则天下幸甚！建中之初，山东归顺，只因宰相营私结党，上负朝廷，故人杨炎为元载复仇，卢杞为刘晏报怨，兵连祸结，天下不平。伏乞圣明，察臣愚忠。”

皇上省悟此事，李绅得以免死，贬为端州司马。

韦处厚正式拜兵部侍郎，谢恩于思政殿。当时昭愍皇帝狂放恣肆，经常出外狩猎游玩，每月坐朝不过三四日，韦处厚趁谢恩之机从容启奏道：“臣有大罪，伏乞当面自首。”皇上问：“何事？”韦处厚回答道：“臣先前为官，先朝时不能冒死相谏，纵容先圣贪恋狩猎及美色，以致不能长寿，臣罪当诛。然而之所以不能死谏，也因陛下此时在东宫，年已十五。现在陛下皇子才满一岁，臣怎能再逃避死亡之诛呢？”皇上深悟其意颇为感动，赐锦彩一百匹、银器四套。

宝历元年(825)四月，群臣奏献皇帝尊号，皇上在御殿受册实行大赦。李逢吉因嫉恨李绅之故，所撰赦文只说谪贬之官已经酌情调近者予以量移，而不提先前未量移者，企图不让李绅受到恩赦。韦处厚上疏道：“臣俯首见赦文条目中，谪贬之官有不该享受恩泽的。以圣上宽赦之本意，便有所不及。臣闻听舆论皆言李逢吉惟恐李绅受恩量移，故有此条。若如此，则应是近年贬谪流放之官员，因李绅一人之故皆不得量移。事关重大，岂敢不言？李绅乃先朝奖用，曾在内廷任职，自遭贬谪，未蒙恩赦。古人云：‘人君当记人之功，忘人之过。’管仲曾被拘囚，齐桓公用他为国相；公冶长曾陷牢狱，孔仲尼选他当女婿。有罪者犹应涤荡其罪，无辜者岂可终生受累？何况圣上享鸿名大号，册赦之礼乃重大仪式，为天地百神所鉴临，亿兆八极所瞻戴，若恩泽不广施，确实不合适。臣与李逢吉素无仇隙，与李绅本非亲戚，之所以议论是为顾全大局，之所以陈述出自一片公心。伏乞圣慈察臣肝胆，倘蒙允许，仍望宣令宰臣，应将近年谪贬之官，一并编入赦令条目，使其得依旧例，获赦量移近处。”皇上览毕奏疏，深悟所言事理，于是追令改写赦文，李绅才得依例沾恩。韦处厚任翰林承旨学士，每起草诏书，均能准确领会圣上旨意。曾奉急命往宣州征收鹰鸷及向扬、益、两浙索取奇纹绫绵，韦处厚皆上疏拒不受命，而且引用先前赦书为证据，皇上均准其奏。

宝历末年，宫中突生事变，文宗平定内难，欲降诏命，却犹豫不定。韦处厚闻难奔赴朝中，直言启奏道：“《春秋》之法，大义灭亲，内恶必书，以明逆顺。讨伐罪逆名正言顺，合乎大义有何疑惑？怎能迟疑不决，有所避讳！”于是按对藩王的方式处置。当晚，诏命制置及登极礼仪，来不及责成主管官署办理，均依照韦处厚的主张。及至礼仪进行，同原定法规完全符合。韦处厚因佐诏命之功，随即拜中书侍郎、同中书门下平章事、监修国史，加银青光禄大夫，晋爵灵昌郡公。

韦处厚任宰相，致力于匡时救世，从不为自身打算。无论在朝内或朝外、补官或正授，均能名副其实。当初，贞元间宰相齐抗奏减冗员，罢免诸州别驾，而那些在京师各署衙中当入别驾官职的，却多处朝官之列。元和以来，两河用兵，将佐中立功者，往往擢升到大的官署，大都以皇上或太子属官之职杂乱补授，皆盛服趋朝，朱衣紫服挤满朝堂。久候当进及代职闲居者，常常数十人奔赴中书省署及宰相私宅，摩肩接踵地等候谒见，繁辞碎语无止无休。及至韦处厚秉政，先后奏请设置六雄、十望、十紧、三十四州别驾以安排这些人员，而不与正员相混杂，朝政得以整肃。

文宗勤于听政，却轻于决断，宰相奏事得旨，诏命往往中途改变。韦处厚曾独自上奏论说：“陛下不因臣等不肖，用臣等为宰相，参议大政。凡有奏请，初蒙圣上听纳，随即又改变圣旨。若确出陛下之意，则表明臣等不可信任，若出于朝官妄加非议，臣等在朝中有何威信？再说裴度乃德高望重之元勋，历辅四朝大政，孜孜不倦竭尽忠诚，民望所归，陛下本应亲近器重。窦易直善良宽厚，在先朝为臣忠心耿耿，陛下理当依赖信任。微臣才力薄弱，首次蒙陛下擢拔重用，并非由他门旁道入朝，所言既不可听纳，臣当先自辞职。”随即退下再拜陈说乞准。皇上忙道：“何以至此呢！卿之志向才干，朕素来知晓，自登相位辅政以来，朝廷百官俱能尽职。纵然朕有失误，怎可立即辞职，以显得我薄德呢？”韦处厚谢恩而去，出了延英门，皇上又下令召回，对他说：“凡卿欲说之话，应全都说出来。”于是韦处厚奏论扬善惩恶、健全法制的主张，共数百言；又说裴度勋高望重，为人尽心正直，宜久任宰相，可壮国威。皇上尽皆听纳。从此宰相奏事，朝官不敢妄加非议。

不久沧州李同捷叛乱，朝廷发兵征讨。魏博史宪诚暗怀悖心，裴度以为是老臣负气任性，对他毫不怀疑。史宪诚曾有事派亲信至中书省请示，韦处厚令来人传话：“晋公苦口婆心在皇上面前保荐你为皇上之使，我却不这样，只仰候你有所作为，自有朝典决定奖惩。”史宪诚听到这话大为恐惧，从此谒诚效忠，居然为剿灭沧州之乱立下功劳。韦处厚又因理财制用为治国之本，撰写《大和国计》二十卷献给朝廷。李载义屡破沧州、镇州两处叛军，每有被俘兵士，多剖胸剔肉加以杀戮。韦处厚致书说理，李载义深表赞同。从此沧州、镇州所获生俘，皆流放远地服役，前后保全了数百上千人的性命。

韦处厚生活上随意简朴，似乎不会理家。至于在朝廷陈奏论争，以及管理府署对待属员，则气度巍然势不可夺。他形貌并不魁伟，而且似乎很懦弱，可是僚属请示职事，皆畏惧警惕你我相顾，即使同他谈话时间很长，也不敢向他谈及私事。韦处厚急于启用人才，酷爱文学，古时有因空发议论而废弃了才学的人，他对此深深惋惜，故推荐选拔众多人才，往往不计其缺点而录用，也遭到人们的非议。韦处厚颇信佛家因果轮回之说，晚年尤甚。奉诏修撰《元和实录》，未能撰写完毕，此书体例及内容取舍，皆韦处厚创立。大和二年(828)十二月，至延英殿奏对，临近皇上膝下时，忽奏“臣病发作”，立即退下。文宗命太监将他扶出归宅，只过了一夜便去世，年五十六，追赠司空。韦处厚执掌朝政大权二周岁，竭诚进献之谋略，颇受人们称誉，对他的去世都很惋惜。

崔群字敦诗，清河武城人，为山东大姓。十九岁登进士第，又应制策试登科，授秘书省校书郎，屡次升迁至右补阙。元和初，召为翰林学士，历任中书舍人。崔群在朝内奉职，常以直言正论闻名于当时。宪宗嘉奖他，降诏宣旨道：“从今以后学士进呈奏状，须同时取崔群之署名，然后呈来。”崔群认为宫禁之举措动辄成为定规，从此学士中有厌恶毁谤正直者，则其下之学士无法向上投诉。因而坚持不遵奉此诏，再三上疏奏论皇上方才应允。

元和七年(812)，惠昭太子薨，穆宗当时为遂王，宪宗认为澧王年纪居长，又多内助，欲立遂王为皇位继承人，命崔群替澧王做辞让表。崔群上奏道：“大抵己身当受此位，才有表示辞让之仪礼；己身不当受，因何而有让表？现今遂王嫡生居长，当居东宫正位。”宪宗最终听从其奏。那时魏博节度使田季安进绢五千匹，用以助修开业寺。崔群认为师出无名，于理尤为不当，遂奏请制止其进献。崔群前后奏议多合圣意，皇上无不听纳。升迁礼部侍郎，选拔才德之士，均公允恰当。调任户部侍郎。

元和十二年(817)，拜中书侍郎、同中书门下平章事。十四年(819)，诛李师道，皇上当面对宰臣们说：“李师古虽从承袭其祖、父爵位入仕，然而朝廷待他始终不错。其妻与李师道即嫂叔关系，虽说系逆党家族，若量罪之轻重，也只应降低等级。又李宗..虽抗拒朝廷，其情节比之大逆亦有不同。其妻乃士族女，今与其子女俱押在掖廷，以法量之似乎都稍过重。众卿留意此事否？”崔群答道：“圣上仁慈恻隐，罪罚限于元凶。其妻及近亲倘获宽赦，确实合乎宽宏和煦之道。”于是李师古之妻裴氏、女宜娘，诏令出京至邓州安置。李宗..之妻韦氏及合府男女先押在掖廷，一概释放，其奴婢、资财又都赐还给他们。又盐铁福建院官权长儒因赃获罪，诏令交付京兆府处决，权长儒之母刘氏向宰相哀求，崔群因而入朝奏论此事。宪宗怜悯其母当耄耋之年，便说道：“朕将枉法赦免权长儒，如何？”崔群道：“陛下出于仁慈恻隐便赦免他，当速令中使宣谕。如等待正常赦免，那就来不及了。”权长儒竟获免死而流放远地。崔群之启奏平和宽恕，多似此类。

当时宪宗急于扫荡盗寇，对能为朝廷聚财敛资之臣大加奖掖，故藩镇州府因此迎合朝廷意旨，往往搜求聚敛，号称进奉。虞州刺史苗稷进奉羡余钱七千贯，崔群认为违诏，若受之则失信于天下，奏请还赐本州，替代贫民租税。一时受到舆论赞扬。

度支使皇甫钅甫寸暗地交结权要宠贵，以求宰相之位。崔群屡次上疏奏其奸邪，因此曾对皇上面论，语及开元、天宝间事，崔群道：“安危在于出令，存亡系于所任。玄宗用姚崇、宋王景、张九龄、韩休、李元..、杜暹则治，用李林甫、杨国忠则乱。人们皆认为天宝十五年(756)安禄山自范阳起兵，是治乱之分界，臣认为开元二十年(732)罢免贤相张九龄，专任奸臣李林甫，治乱自此已划分。用人得失，所关非小。”词意激切，朝臣为之感动，皇甫钅甫寸深恨于他，而宪宗最终仍用皇甫钅甫寸为宰相。不久，群臣商议为皇上进奉尊号，皇甫钅甫寸主张加“孝德”两字，崔群道：“有睿智圣明则孝德便在其中了。”竟遭皇甫钅甫寸构织罪名，宪宗不乐，令崔群出任湖南观察都团练使。

穆宗即位，征崔群入朝拜吏部侍郎，于别殿召见，对崔群说：“我升皇储之位，知道是卿相助。”崔群道：“先帝之意，本来便在陛下。随即授陛下淮西节度使，臣奉命起草诏书，也说：‘能辨识南阳之文牍，预测东海之华贵。’若不知先帝深意，臣岂敢轻率出言？”数日后，拜御史中丞。十日后，授检校兵部尚书，兼徐州刺史、武宁军节度使、徐泗濠观察使等职。当初，幽州、镇州背逆朝廷，诏令授沂州刺史王智兴为武宁军节度副使，率领徐州兵前去讨伐。崔群认为王智兴早得军心，便上表奏请授王智兴旄钺，谁知奏表被搁置不报。王智兴从河北回兵，城内皆是父兄，开关迎入，于是崔群被王智兴驱逐。朝廷因其失守而问罪，贬为秘书监，分任东都。没多久，改授华州刺史、兼御史大夫，又改授宣州刺史、歙池等州都团练观察使等职，征拜兵部尚书。许久以后，改授检校吏部尚书、江陵尹、荆南节度观察使。一年后，改授检校右仆射，兼太常卿。大和五年(831)，拜检校左仆射，兼吏部尚书。大和六年(832)八月去世，年六十一，册赠司空。

崔群见识超常精于决断，为当世贤相，但公允地说其节俭素朴之操守，晚年不如当初。崔群年未及冠即应举进士，陆贽闻知，前去询问梁肃，议及那些有才学品行的登第者，梁肃道：“崔群虽年少，他日必定官至公辅。”事实果如其言。

上一篇：列传·卷一百零八

下一篇：列传·卷一百一十

全   文：旧唐书

