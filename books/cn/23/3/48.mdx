---
---
---
title: ○魏知古卢怀慎子奂
---

源乾曜从孙光裕光裕子洧

李元纮杜暹韩休裴耀卿孙佶

魏知古，深州陆泽人也。性方直，早有才名。弱冠举进士，累授着作郎，兼修国史。长安中，历迁凤阁舍人、卫尉少卿。时睿宗居籓，兼检校相王府司马。神龙初，擢拜吏部侍郎，仍并依旧兼修国史，寻进位银青光禄大夫。明年，丁母忧去职，服阕授晋州刺史。睿宗即位，以故吏召拜黄门侍郎，兼修国史。

景云二年，迁右散骑常侍。睿宗女金仙、玉真二公主入道，有制各造一观，虽属季夏盛暑，尚营作不止。知古上疏谏曰：

臣闻《谷梁传》曰：“古之君人者，必时视人之所勤：人勤于力则功筑罕，人勤于财则贡赋少，人勤于食则百事废。”《书》曰：“不作无益害有益。”又曰：“罔咈百姓以从己之欲。”《礼》曰：“季夏之月，树木方盛，无有斩伐，不可兴土功以妨农。”又曰：“季夏行冬令，则风寒不时。”《语》曰：“修己以安百姓。”此皆兴化立理之教，为政养人之本。今陛下为公主造观，将树功德以祈福祐。但两观之地，皆百姓之宅，卒然迫逼，令其转移，扶老携幼，投窜无所，发剔椽瓦，呼嗟道路。乖人事，违天时，起无用之作，崇不急之务，群心摇摇，众口籍籍。陛下为人父母，欲何以安之？且国有简册，君举必记，动则左史书之，言则右史书之。是以非礼勿言，非礼勿动。夫如是，则君之所举，可不慎欤！微臣备位谏诤，兼秉史笔，书而不法，后嗣何观？臣愚必以为不可。伏愿俯顺人欲，仰稽天意，降德音，下明策，速罢功役，收之桑榆。

疏奏不纳。

顷之，又进谏曰：“臣闻人以君为天，君以人为本。人安则政理，本固则邦宁。自陛下翦除凶逆，君临宝位，苍生颙颙，以为朝有新政。今风教颓替，日甚一日，府库空虚，人力凋弊，造作不息，官员日增。今诸司试及员外、检校等官，仅至二千余人，太府之布帛以殚，太仓之米粟难给。又金仙、玉真等观造作，咸非急务，臣先奏请停，竟仍未止。今岁前水后旱，五谷不熟，若至来春，必甚饥馑。陛下为人父母，欲何方以赈恤？疗饥拯溺，须及其时。又突厥为患，其来自久，本无礼仪，焉有诚信。今虽遣使，来请结婚，豺狼之心，首鼠何定。弱则卑顺，强则骄逆。属草衰月满，弓劲马肥，乘中国饥虚，在和亲际会，倘或窥犯亭障，国家何以防之？臣所论者，事甚急切，伏愿特垂详察。”睿宗嘉其切直，寻令同中书门下平章事。玄宗在春宫，又令兼左庶子。未几，迁户部尚书，余如故。明年，擢拜侍中。

先天元年冬，从上畋猎于渭川，因献诗讽曰：“尝闻夏太康，五弟训禽荒。我后来冬狩，三驱盛礼张。顺时鹰隼击，讲事武功扬。奔走未及去，翾飞岂暇翔。非熊从渭水，瑞雀想陈仓。此欲诚难纵，兹游不可常。子云陈《羽猎》，僖伯谏渔棠。得失鉴齐、楚，仁恩念禹、汤。邕熙谅在宥，亭毒匪多伤。《辛甲》今为史，《虞箴》遂孔彰。”手制褒之曰：“夫诗者，志之所以，写其心怀，实可讽谕君主。是故扬雄陈《羽猎》，马卿赋《上林》，爰自《风雅》，率由兹道。予顷向温泉，观省风俗，时因暇景，掩渭而畋，方开一面之罗，式展三驱之礼，躬亲校猎，聊以从禽。岂意卿有箴规，辅予不逮，自非款诚夙着，其孰能继于此耶？今赐卿物五十段，用申劝奖。”

二年，累封梁国公。窦怀贞等将谋逆也，知古独密奏其事。及怀贞诛，赐实封二百户、物五百段。仍以前赏犹薄，又手敕曰：“魏知古去年十月已前，屡申启沃，每竭忠诚，奸臣有谋，预奏其兆。事君之节，良有可嘉，可更赐实封一百户。”其年冬，令往东都知吏部尚书事，深以为称职，手制曰：“卿以宰臣，往知大选，官人之委，情寄尤切。遂能端本革弊，忘私徇公，正色而行，厝心不挠。镜已澈则妍媸必鉴，衡已举则轻重罔违。朕远闻之，益用嘉叹。今赐卿衣裳一副，以示所怀。”

开元元年，官名改易，改为黄门监。二年，还京，上屡有顾问，恩意甚厚，寻改紫微令。姚崇深忌惮之，阴加谗毁，乃除工部尚书，罢知政事。三年卒，时年六十九。御史大夫宋璟闻而叹曰：“叔向古之遗直，子产古之遗爱，能兼之者，其在魏公。”赠幽州都督，谥曰忠。

知古初为黄门侍郎，表荐洹水令吕太一、蒲州司功参军齐璟、前右内率府骑曹参军柳泽。及知吏部尚书事，又擢用密县尉宋遥、左补阙袁晖、右补阙封希颜、伊阙尉陈希烈，后咸累居清要，时论以为有知人之鉴。文集七卷。

卢怀慎，滑州灵昌人。其先家于范阳，为山东着姓。祖悊，为灵昌令，因徙焉。怀慎少清谨，举进士，历监察御史、吏部员外郎。景龙中，迁右御史台中丞，上疏以陈时政得失。今略载其三篇。

其一曰：

臣闻孔子曰：“为邦百年，可以胜残去杀。”又曰：“苟有用我者，期月而已，三年有成。”故《书》云“三载考绩”，校其功也。昔子产相郑，更法令，布刑书，一年而人歌之曰：“取我田畴而伍之，取我衣冠而褚之，孰杀子产，吾其与之！”二年而人又歌之曰：“我有子弟，子产教之，我有田畴，子产殖之，子产而死，谁其嗣之？”终有遗爱，流芳史策。子产，贤者也，其为政尚累年而化成，况其常材乎。

臣窃见比来州牧、上佐及两畿县令，下车布政，罕终四考。在任多者一二年，少者三五月，遽即迁除，不论课最。或有历时未改，便倾耳而听，企踵而望，争求冒进，不顾廉耻。亦何暇为陛下宣风布化，求瘼恤人哉！礼义未能兴行，风俗未能齐一，户口所以流散，仓库所以空虚，百姓凋弊，日更滋甚，职为此也。何则？人知吏之不久，则不从其教；吏知迁之不遥，又不尽其力，偷安爵禄，但养资望。陛下虽勤劳之怀，宵衣旰食，然侥幸路启，上下相蒙，共为苟且而已，宁尽至公乎？此国之病也。昔贾谊所谓跖盭之病，乃小小者耳。此弊久而不革，臣恐为膏肓，虽和、缓不能疗，岂跖盭而已哉！

汉宣帝综核名实，兴理致化。黄霸，良二千石也，就增秩赐金，以旌其能，而不迁于颍川，前代之美政也。又古之为吏者长子孙，仓氏、瘐氏，即其后也。《书》云：“事不师古，以克永代，匪说攸闻。”臣望请诸州都督、刺史、上佐及两畿县令等，在任未经四考已上，不许迁除。察其课效尤异者，或锡以车裘，或就加禄秩，或降使临问，并玺书慰勉。若公卿有阙，则擢以劝能。其政绩无闻及犯贪暴者，免归田里。以明圣朝赏罚之信，则万方之人，一变于道矣。致此之美，革彼之弊，易于反掌，陛下何惜而不行哉！

其二曰：

臣闻《尚书》云：“唐、虞稽古，建官惟百；夏、商官倍，亦克用乂。”此省官之义也。又云：“官不必备，惟其才。”又云：“无旷庶官，天工人其代之。”此为官择人之义也。臣窃见京诸司员外官，所在委积，多者数余十倍，近古以来未之有也。官不必备，此则有余，人代天工，多不厘务。广有除拜，无所裨益，俸禄之费，岁巨亿万，空竭府藏而已，岂致理之基哉！方今仓库空虚，百姓凋弊，河、渭漕輓，西给京师，公私损耗，不可胜纪。况边隅未静，兵革犹兴，节用爱人，正在今日，增官广费，岂曰其时？倘水旱成灾，租税减入，水衡无贯朽之蓄，京瘐阙流衍之储。或疆场外守，兵车远出；或收茂无岁，赈救在辰。此军国之急务也，陛下将何以济之乎？《书》云：“无轻人事，惟艰；无安厥位，惟危。”又云：“不见是图。”此皆慎微之深旨也。

臣窃见员外官中，或簪裾雅望，或台阁旧人，或明习宪章，或谙闲政要，皆一时之良干也。多不司案牍，空尸禄俸，滞其才而不申其用，尊其位而不尽其力。周称多士，汉曰得人，岂其然欤？必有异于此矣。臣望请诸司员外官有才能器识、众共闻知，堪为州牧县宰及上佐者，并请迁擢，使宣力四方，申其智效。有老病及不堪理务者，咸从废省，使贤不肖较然殊贯。此济时之切务也，安可谓行之艰哉？

其三曰：

臣闻天吏逸德，烈于猛火；贪人败类，取兴大风。则知冒于宠赂，侮于鳏寡，为政之蠹，莫先于兹。臣窃见内外官人，有不率宪章，公犯赃污，侵牟万姓，劓割蒸人，鞫按非虚，刑宪已及者，或俄复旧资，虽负残削之名，还膺牧宰之任，或江、淮、岭、碛，微示惩贬，而徇财黩货，罕能悛革，委以共理，俟河之清。臣闻明主之于万姓也，必畅以平分，而无偏施。若犯罪之吏，作牧遐方，便是屈法惠奸，恤近遗远矣。凡左降之人，鲜能省过，必怀自弃，长恶滋深。则小州远郡，蛮陬夷落，何负于圣化，独受其弊政乎！昔孟尝廉明，方临合浦；隐之清絜，乃莅番禺。郅都之镇静朔方，耿恭之辑宁疏勒。地则遐僻，必择贤良，务以宁济为怀，岂以遐荒见隔？况边徼之地，夷夏杂处，负险恃远，易扰难安，弥藉循良，以寄绥抚。若委失其任，官非其才，凌虐黎庶，侵剥蕃部，小则坐致流亡，大则起为盗贼。由此言之，不可用凡材，而况于猾吏乎！其内外官人有犯赃贿推勘得实者，臣望请削迹簪裾，十数年间不许齿录。《书》云：“旌别淑匿，黜陟幽明。”即其义也。若不循此道，去邪有疑，善政能官，甄奖或未之偏，担赃负贿，侥幸或即蒙升，则赏罚无章，沮劝安寄？浮竞之风转扇，廉耻之行渐隤，其源不塞，为蠹斯甚。

疏奏不纳。累迁黄门侍郎，赐爵渔阳伯。

先天二年，与侍中魏知古于东都分掌选事，寻征还同中书门下三品。开元三年，迁黄门监。怀慎与紫微令姚崇对掌枢密，怀慎自以为吏道不及崇，每事皆推让之，时人谓之“伴食宰相。”四年，兼吏部尚书。其秋，以疾笃，累表乞骸骨，许之。旬日而卒，赠荆州大都督，谥曰文成。怀慎临终遗表曰：

臣素无才识，叨沐恩荣，待罪枢密，颇积年序。报国之心，空知自竭；推贤之志，终未克申。孤负明恩，夙夜惶惧。臣染疾已久，形神欲离，凫雁之飞，未为之少，而犬马之志，终祈上闻，其鸣也哀，乞求圣察。

宋璟立性公直，执心贞固，文学足以经务，识略期于佐时，动惟直道，行不苟合，闻诸朝野之说，实为社稷之臣。李杰勤苦绝伦，贞介独立，公家之事，知无不为，干时之材，众议推许。李朝隐操履坚贞，才识通赡，守文奉法，颇怀铁石之心，事上竭诚，实尽人臣之节。卢从愿清贞谨慎，理识周密，始终若一，朝野共知，简要之才，不可多得。并明时重器，圣代良臣。比经任使，微有愆失，所坐者小，所弃者大，所累者轻，所贬者远。日月虽近，谴责伤深，望垂矜录，渐加进用。

臣窃闻黄帝所以垂衣裳而天下理者，任风、力也；帝尧所以光宅天下者，任稷、祼也。且朝廷者天下之本，贤良者风化之源，得人则庶绩其凝，失士则彝伦攸斁。臣每见陛下忧劳庶政，勤求理道，慎举群司，必期称职，使鹓鹭成列，草泽无遗。故得岁稔时和，政平讼理，比陛下用贤之明效也。臣非木石，早识天心，瞑目不遥，厚恩未报。黜殡之义，敢不庶几，城郢之言，思布愚恳。

上深嘉纳之。怀慎清俭，不营产业，器用服饰，无金玉绮文之丽。所得禄俸，皆随时分散，而家无余蓄，妻子匮乏。及车驾将幸东都，四门博士张星上言：“怀慎忠清直道，终始不亏，不加宠赠，无以劝善。”乃下制赐其家物壹伯段、米粟贰伯石。明年，上还京师，因校猎于城南，经怀慎别业，见家人方设祥斋，悯其贫匮，赐绢百匹。仍遣中书侍郎苏颋为其碑文，上自书焉。

子奂，早修整，历任皆以清白闻。开元中，为中书舍人、御史中丞、陕州刺史。二十四年，玄宗幸京师，次陕城顿，审其能政，于事题赞而去，曰：“专城之重，分陕之雄。人多惠爱，性实谦冲。亦既利物，在乎匪躬。斯为国宝，不坠家风。”寻除兵部侍郎。天宝初，为晋陵太守。时南海郡利兼水陆，环宝山积，刘巨鳞、彭杲相替为太守、五府节度，皆坐赃钜万而死。乃特授奂为南海太守。遐方之地，贪吏敛迹，人用安之。以为自开元已来四十年，广府节度清白者有四：谓宋璟、裴伷先、李朝隐及奂。中使市舶，亦不干法。加银青光禄大夫。经三年，入为尚书右丞，卒。弟弈，亦传清白，历御史中丞而死王事，见《忠义传》。弈子杞，德宗朝位至宰辅，别有传。

源乾曜，相州临漳人。隋比部侍郎师之孙也。父直心，高宗时为司刑太常伯，坐事配流岭南而卒。乾曜举进士，景云中，累迁谏议大夫。时久废公卿百官三九射礼，乾曜上疏曰：“夫圣王之教天下也，必制礼以正人情，人情正则孝于家，忠于国。此道不替，所以理也。所以君子三年不为礼，礼必坏；三年不为乐，乐必崩。窃以古之择士，先观射礼，以明和容之义，非取一时之乐。夫射者，别正邪，观德行，中祭祀，辟寇戎。古先哲王，莫不递袭。臣窃见数年已来，射礼便废，或缘所司惜费，遂令大射有亏。臣愚以为所费者财，所全者礼。故孔子云：‘尔爱其羊，我爱其礼。’今乾坤再辟，日月贞明，臣望大射之仪，春秋不废，圣人之教，今古常行，则天下幸甚。”乾曜寻出为梁州都督。

开元初，邠王府僚吏有犯法者，上令左右求堪为王府长史者，太常卿姜皎荐乾曜公清有吏干，因召见与语。乾曜神气清爽，对答皆有伦序，上甚悦之，乃拜少府少监，兼邠王府长史。寻迁户部侍郎、兼御史中丞。无几，转尚书左丞。四年冬，擢拜黄门侍郎、同紫微黄门平章事。旬日，与姚元之俱罢知政事。

时行幸东都，以乾曜为京兆尹，仍京师留守。乾曜政存宽简，不严而理。尝有仗内白鹰，因纵遂失所在，上令京兆切捕之。俄于野外获之，其鹰挂于丛棘而死，官吏惧得罪，相顾失色。乾曜徐曰：“事有邂逅，死亦常理，主上仁明，当不以此置罪。必其获戾，吾自当之，不须惧也。”遂入自请失旨之罪，上一切不问之，众咸伏乾曜临事不慑，而能引过在己也。在京兆三年，政令如一。

八年春，复为黄门侍郎、同中书门下三品，寻加银青光禄大夫，迁侍中。久之，上疏曰：“臣窃见形要之家并求京职，俊乂之士多任外官，王道平分，不合如此。臣三男俱是京任，望出二人与外官，以叶均平之道。”上从之，于是改其子河南府参军弼为绛州司功，太祝絜为郑尉。因下制曰：“源弼等父在枢近，深惟谦挹，恐代官之咸列，虑时才之未序，率先庶僚，崇是让德，既请外其职，复降资以授。《传》不云乎：‘晋范宣子让，其下皆让。’‘晋国之人，于是大和。’道之或行，仁岂云远！”因令文武百僚父子兄弟三人并任京司者，任自通容，依资次处分，由是公卿子弟京官出外者百余人。俄又有上书者，以为“国之执政，同其休戚，若不稍加崇宠，何以责其尽心？”十年十一月，敕中书门下共食实封三百户，自乾曜及张嘉贞始也。

乾曜后扈从东封，拜尚书左丞相，仍兼侍中。乾曜在政事十年，时张嘉贞、张说相次为中书令，乾曜不敢与之争权，每事皆推让之。及李元纮、杜暹知政事，乾曜遂无所参议，但唯诺署名而已。初，乾曜因姜皎所荐，遂擢用；及皎得罪，为张嘉贞所挤，乾曜竟不救之，议者以此讥焉。十七年夏，停兼侍中事。其秋，迁太子少师，以祖名师，固辞，乃拜太子少傅，封安阳郡公。十九年，驾幸东都，乾曜以年老辞疾，不堪扈从，因留京养疾。是年冬卒，诏赠幽州大都督，上于洛城南门举哀，辍朝二日。

乾曜从孙光裕，亦有令誉。历职清谨，抚诸弟以友义闻。初为中书舍人，与杨滔、刘令植等同删定《开元新格》。历刑部户部二侍郎、尚书左丞，累迁郑州刺史，称为良吏。寻卒。光裕子洧，亦早有美称。闺门雍睦，士友推之，历践清要。天宝中，为给事中、蔸郑州刺史、襄州刺史、本道采访使。及安禄山反，既犯东京，乃以洧为江陵郡大都督府长史、本道采访防御使、摄御史中丞，以兵部郎中徐浩为襄州刺史、本州防御守捉使以御之。洧至镇卒。

李元纮，其先滑州人，世居京兆之万年。本姓丙氏。曾祖粲，隋大业中屯卫大将军。属关中贼起，炀帝令粲往京城以西二十四郡逐捕盗贼，粲抚循士众，甚得其心。及义旗入关，粲率其众归附，拜宗正卿，封应国公，赐姓李氏。高祖与之有旧，特蒙恩礼，迁为左监门大将军，以年老特令乘马于宫中检校。年八十余卒，谥曰明。祖宽，高宗时为太常卿，别封陇西郡公。父道广，则天时为汴州刺史。时属突厥及契丹寇陷河北，兼发河南诸州兵募，百姓骚扰。道广宽猛折衷，称为善政，存收慰抚，汴州独不逃散。寻入为殿中监、同凤阁鸾台平章事，累封金城县侯。卒，赠秦州都督，谥曰成。

元纮少谨厚。初为泾州司兵，累迁雍州司户。时太平公主与僧寺争碾硙，公主方承恩用事，百司皆希其旨意，元纮遂断还僧寺。窦怀贞为雍州长史，大惧太平势，促令元纮改断，元纮大署判后曰：“南山或可改移，此判终无摇动。”竟执正不挠，怀贞不能夺之。俄转好畤令，迁润州司马，所历咸有声绩。开元初，三迁万年县令，赋役平允，不严而理。俄擢为京兆尹，寻有诏令元纮疏决三辅。诸王公权要之家，皆缘渠立硙，以害水田，元纮令吏人一切毁之，百姓大获其利。又历工部、兵部、吏部三侍郎。十三年，户部侍郎杨易、白知慎坐支度失所，皆出为刺史。上令宰臣及公卿已下精择堪为户部者，多有荐元纮者，将授以户部尚书，时执政以其资浅，未宜超授，加中大夫，拜户部侍郎。元纮因条奏人间利害及时政得失以奏之，上大悦，因赐衣一副、绢二百匹。明年，擢拜中书侍郎、同中书门下平章事。顷之，加银青光禄大夫，赐爵清水男。

元纮性清俭。既知政事，稍抑奔竞之路，务进者颇惮之。时初废京司职田，议者请于关辅置屯，以实仓禀。元纮建议曰：“军国不同，中外异制。若人闲无役，地弃不垦，发闲人以耕弃地，省馈运以实军粮，于是乎有屯田，其为益多矣。今百官所退职田，散在诸县，不可聚也。百姓所有私田，皆力自耕垦，不可取也。若置屯田，即须公私相换，征发丁夫，征役则业废于家，免庸则赋阙于国。内地置屯，古所未有，得不补失，或恐未可。”其议遂止。

先是，左庶子吴兢旧任史官，撰《唐书》一百卷、《唐春秋》三十卷，其书未成，以丁忧罢职。至是，上疏请终其功，有诏特令就集贤院修成其书。及张说致仕，又令在家修史。元纮奏曰：“国史者，记人君善恶，国政损益，一字褒贬，千载称之，前贤所难，事匪容易。今张说在家修史，吴兢又在集贤撰录，遂令国之大典，散在数处。且太宗别置史馆，在于禁中，所以重其职而秘其事也。望勒说等就史馆参详撰录，则典册有凭，旧章不坠矣。”从之，乃诏说及吴兢并就史馆修撰。

元纮在政事累年，不改第宅，仆马弊劣，未曾改饰，所得封物，皆散之亲族。右丞相宋璟尝嘉叹之，每谓人曰：“李侍郎引宋遥之美才，黜刘晃之贪冒，贵为国相，家无储积。虽季文子之德，何以加也！”后与杜暹多所异同，情遂不叶，至有相执奏者，上不悦，由是罢知政事，出为曹州刺史，以疾去官。久之，拜户部尚书，仍听致仕。二十一年疾瘳，起为太子詹事，旬日而卒。赠太子少傅，谥曰文忠。

杜暹，濮州濮阳人也。父承志，则天初为监察御史。时怀州刺史李文暕以皇枝近属，为雠人所告，承志推出之。俄而文暕得罪，承志坐贬，授方义令。累转天官员外郎。既罗织事起，承志恐惧，遂称疾去官而归，卒于家。自暹高祖至暹，五代同居，暹尤恭谨，事继母以孝闻。初举明经，补婺州参军，秩满将归，州吏以纸万余张以赠之，暹惟受一百，余悉还之。时州僚别者，见而叹曰：“昔清吏受一大钱，复何异也！”俄授郑尉，复以清节见知。华州司马杨孚，公直士也，深赏重之。寻而孚迁大理正，暹坐公事下法司结罪，孚谓人曰：“若此尉得罪，则公清之士何以劝矣？”特荐之于执政，由是擢拜大理评事。

开元四年，迁监察御史，仍往碛西覆屯。会安西副都护郭虔瓘与西突厥可汗史献、镇守使刘遐庆等不叶，更相执奏，诏暹按其事实。时暹已回至凉州，承诏复往碛西，因入突厥骑施，以究虔赍等犯状。蕃人赍金以遗，暹固辞不受。左右曰：“公远使绝域，不可失蕃人情。”暹不得已受之，埋幕下，既去出境，乃移牒令收取之。蕃人大惊，度碛追之，不及而止。暹累迁给事中，丁继母忧去职。十二年，安西都护张孝嵩迁为太原尹，或荐暹往使安西，蕃人伏其清慎，深思慕之，乃夺情擢拜黄门侍郎，兼安西副大都护。暹单骑赴职。明年，于阗王尉迟眺阴结突厥及诸蕃国图为叛乱，暹密知其谋，发兵捕而斩之，并诛其党与五十余人，更立君长，于阗遂安。暹以功特加光禄大夫。暹在安西四年，绥抚将士，不惮勤苦，甚得夷夏之心。

十四年，诏暹同中书门下平章事，仍遣中使往迎之。及谒见，又赐绢二百匹、马一匹、宅一区。后与李元纮不叶，罢知政事，出为荆州大都督府长史。又历魏州刺史、太原尹。二十年，上幸北都，拜暹为户部尚书，便令扈从入京。行幸东都，诏暹为京留守。暹因抽当番卫士，缮修三宫，增峻城隍，躬自巡检，未尝休懈。上闻而嘉之，赐敕书曰：“卿素以清直，兼之勤干。自委居守，每事多能，政肃官僚，惠及黎庶。城隍宫室，随事修营，且有成功，不疲人力。甚善甚善，慰朕怀也。”俄代李林甫为礼部尚书，累封魏县侯。二十八年，病卒，年六十余，诏赠尚书右丞相。

暹在家孝友，爱抚异母弟昱甚厚。然素无学术，每当朝谈议，涉于浅近。常以公清勤俭为己任，时亦矫情为之。弱冠便自誓不受亲友赠遗，以终其身。及卒，上甚悼惜之，遣中使就家视其丧事，内出绢三百匹以赐之。尚书省及故吏赙赠者，其子孝友遵其素约，皆拒而不受。太常谥曰“贞肃”。右司员外郎刘同升、都官员外郎韦廉以暹有忠孝之美，所谥不尽其行，建议驳之。太常博士裴总执曰：“杜尚书往以墨缞受职事，虽云奉国，不得为孝。请依旧为定。”孝友又诣阙陈诉上闻，而更令所司详定，竟谥曰贞孝。

韩休，京兆长安人。伯父大敏，则天初为凤阁舍人。时梁州都督李行褒为部人诬告，云有逆谋，则天令大敏就州推究。或谓大敏曰：“行褒诸李近属，太后意欲除之，忽若失旨，祸将不细，不可不为身谋也。”大敏曰：“岂有求身之安而陷人非罪！”竟奏雪之。则天俄又命御史重覆，遂构成其罪，大敏坐推反失情，与知反不告同罪，赐死于家。父大智，官至洛州司功。

休早有词学，初应制举，累授桃林丞。又举贤良。玄宗时在春宫，亲问国政，休对策与校书郎赵冬曦并为乙第，擢授左补阙。寻判主爵员外郎，历迁中书舍人、礼部侍郎，兼知制诰，出为虢州刺史。时虢州以地在两京之间，驾在京及东都，并为近州，常被支税草以纳闲厩。休奏请均配余州，中书令张说驳之曰：“若独免虢州，即当移向他郡，牧守欲为私惠，国体固不可依。”又下符不许之。休复将执奏，僚吏曰：“更奏必忤执政之意。”休曰：“为刺史不能救百姓之弊，何以为政！必以忤上得罪，所甘心也。”竟执奏获免。岁余，以母艰去职，固陈诚乞终礼，制许之。服阕，除工部侍郎，仍知制诰，迁尚书右丞。

开元二十一年，侍中裴光庭卒，上令萧嵩举朝贤以代光庭才，嵩盛称休志行，遂拜黄门侍郎、同中书门下平章事。休性方直，不务进趋，及拜，甚允当时之望。俄有万年尉李美玉得罪，上特令流之岭外，休进曰：“美玉卑位，所犯又非巨害，今朝廷有大奸，尚不能去，岂得舍大而取小也！臣窃见金吾大将军程伯献，依恃恩宠，所在贪冒，第宅舆马，僭拟过纵。臣请先出伯献而后罪美玉。”上初不许之，休固争曰：“美玉微细犹不容，伯献巨猾岂得不问！陛下若不出伯献，臣即不敢奉诏流美玉。”上以其切直，从之。初，萧嵩以休柔和易制，故荐引之。休既知政事，多折正嵩，遂与休不叶。宋璟闻之曰：“不谓韩休乃能如是，仁者之勇也。”

其年夏，加银青光禄大夫。十二月，转工部尚书，罢知政事。二十四年，迁太子少师，封宜阳子。二十七年病卒，年六十八，赠扬州大都督，谥曰文忠。宝应元年，重赠太子太师。

子洽、洪、汯、滉，皆有学尚，风韵高雅。洽，天宝初为殿中侍御史卒。洪，为司库员外郎。洽弟浑，除大理司直。御史大夫王鉷犯法，籍没其家，洽兄浩为万年主簿，捕其资财，有所容隐，为京兆尹鲜于仲通所发，配流循州。洪、汯并坐贬职。后遇赦，量移洪为华州长史。属安禄山反，西京失守，洪陷于贼，贼授官，将见委任，洪与浩及汯、滉、浑同奔山谷，以投行在。至谷口，洪、浩、浑及洪子四人并为贼所擒，并命于通衢。洪重交友，籍甚于时，见者掩涕，肃宗闻其重臣子，能以忠而死，赠太常卿。浩赠吏部郎中，浑赠太常少卿。汯，上元中为谏议大夫。滉、洄，别有传。

裴耀卿，赠户部尚书守真子也。少聪敏，数岁解属文，童子举。弱冠拜秘书正字，俄补相王府典签。时睿宗在蕃，甚重之，令与掾丘悦、文学韦利器更直府中，以备顾问，府中称为学直。及睿宗升极，拜国子主簿。开元初，累迁长安令。长安旧有配户和市之法，百姓苦之。耀卿到官，一切令出储蓄之家，预给其直，遂无奸僦之弊，公私甚以为便。在职二年，宽猛得中。及去官，县人甚思咏之。十三年，为济州刺史。其年，车驾东巡，州当大路，道里绵长，而户口寡弱，耀卿躬自条理，科配得所。时大驾所历凡十余州，耀卿称为知顿之最。又历宣、冀二州刺史，皆有善政，入为户部侍郎。

二十年，礼部尚书、信安王祎受诏讨契丹，诏以耀卿为副。俄又令耀卿赍绢二十万匹分赐立功奚官，就部落以给之。耀卿谓人曰：“夷虏贪残，见利忘义，今赍持财帛，深入寇境，不可不为备也。”乃令先期而往，分道互进，一朝而给付并毕。时突厥及室韦果勒兵邀险，谋劫袭之，比至而耀卿已还。

其冬，迁京兆尹。明年秋，霖雨害稼，京城谷贵。上将幸东都，独召耀卿问救人之术，耀卿对曰：

臣闻前代圣王，亦时有忧害，更施惠泽，活国济人，由是苍生仰德，史册书美。伏以陛下仁圣至深，忧勤庶政，小有饥乏，降情哀矜，躬亲支计，救其危急。上玄降鉴，当更延福祚，是因有小灾而增辉圣德也。今既大驾东巡，百司扈从，太仓及三辅先所积贮，且随见在发重臣分道赈给，计可支一二年。从东都更广漕运，以实关辅。待稍充实，车驾西还，即事无不济。臣以国家帝业，本在京师，万国朝宗，百代不易之所。但为秦中地狭，收粟不多，倘遇水旱，便即匮乏。往者贞观、永徽之际，禄禀数少，每年转运不过一二十万石，所用便足，以此车驾久得安居。今国用渐广，漕运数倍于前，支犹不给。陛下数幸东都，以就贮积，为国大计，不惮劬劳，只为忧人而行，岂是故欲不往。若能更广陕运，支粟入京，仓禀常有三二年粮，即无忧水旱。今天下输丁约有四百万人，每丁支出钱百文，五十文充营窖等用，贮纳司农及河南府、陕州以充其费。租米则各随远近，任自出脚送纳东都。从都至陕，河路艰险，既用陆脚，无由广致。若能开通河漕，变陆为水，则所支有余，动盈万计。且河南租船候水始进，吴人不便河漕，由是所在停留，日月既淹，遂生隐盗。臣望沿流相次置仓。

上深然其言。寻拜黄门侍郎、同中书门下平章事，充转运使，语在《食货志》。凡三年，运七百万石，省脚钱三十万贯。或说耀卿请进所省脚钱，以明功利。耀卿曰：“此盖公卿盈缩之利耳，不可以之求宠也。”乃奏充所司和市、和籴等钱。

明年，迁侍中。二十四年，拜尚书左丞相，罢知政事，累封赵城侯。时夷州刺史杨浚犯赃处死，诏令杖六十，配流古州。耀卿上疏谏曰：

伏以圣恩天覆，仁育庶类，凡死罪之属，不欲尸诸市朝，全其性命，流窜而已。所以政致刑措，狱无冤人，旷古以来，未有斯美。臣愚以为全生免死，诚为至化，有耻且格，为训将来。苟有未安，不敢缄默。

臣以为刺史、县令，与诸吏稍别，人之父母，风化所瞻，一为本部长官，即合终身致敬。决杖者，五刑之末，只施于抶扑徒隶之间，官廕稍高，即免鞭挞。令决杖赎死，诚则已优，解体受笞，事颇为辱。法至于死，天下共之，刑至于辱，或有所耻。况本州刺史，百姓所崇，一朝对其人吏，背脊加杖，屈挫拘执，人或哀怜，忘其免死之恩，且有伤心之痛，恐非敬官长劝风俗之意。

又杂犯死罪，无杖刑，奏报三覆，然后行决。今非时不覆，决杖便发，倘狱或未尽，又暑热不耐，因杖或死，即是促其处分，不得顺时。将欲生之，却夭其命，又恐非圣明宽宥之意。前后频在州县，或缘杂犯决人，每大暑盛夏之时，决杖多死，秋冬已后，至有全者。伏望凡刺史、县令于本部决杖及夏暑生长之时，所定杖刑，并乞停减。即副陛下好生之德，于死者皆有再生之恩。

俄而特进盖嘉运破突骑施立功还，诏加河西、陇右两节度使，仍令经略吐蕃。嘉运既承恩宠，日夕酣宴，不时赴军。耀卿密上疏曰：“伏见盖嘉运立功破贼，更委两军，以勇果之才，承战胜之势，吐蕃小丑，不足歼夷。然臣近日与其同班，观其举措，精劲勇烈，诚则有余，言气矜夸，恐难成事。莫敖败于蒲骚之役，举趾稍高，《春秋》书之为惩诫。恐其有骄敌之色，臣窃忧之。入秋防边，日月稍逼，接对人吏，须识其宜。今将抚边军，未言发日，若临事始去，人吏未识，虽决在一时，恐将非制胜万全之道。况兵未训练，不知礼法，人未怀惠，士未同心，求其忘性命于一时，惮严刑于少选，纵威逼而进，因而立功，恐非师出以律，久长之义。又万人性命，决在将军，不得已而行之，凿凶门而即路。今酣宴朝夕，优渥有余，亦恐非爱人忧国之意，不可不察。若不可回换，即望速遣进途，仍乞圣恩，勖以严命。”疏奏，上乃促嘉运赴军，竟以无功而还。

天宝元年，改为尚书右仆射，寻转左仆射。一岁薨，年六十三，赠太子太傅，谥曰文献。子综，吏部郎中。综子佶。佶，字弘正，幼能属文。弱冠举进士，补校书郎，判入高等，授蓝田尉。时有诏命畿内诸县城奉天，时严郢为京兆，政尚峻暴，加以朝旨甚迫，尹正之命，急如风霆。本曹尉韦重规其室方娠而疾，畏郢之暴，不敢以事故免。佶因请代，役无愆程，当时义之。德宗南狩，佶诣行在，拜拾遗，转补阙。李怀光以河中叛，朝廷欲以含垢为意，佶抗议请讨，上深器之，前席慰勉。三迁吏部员外，历驾部兵部郎中，迁谏议大夫。会黔中观察使韦士宗惨酷驭下，为夷獠所逐，俾佶代之，酋渠自化。其后为瘴毒所侵，坚请入觐，拜同州刺史。征入为中书舍人，迁尚征入为中舍人，迁尚书右丞。时兵部尚书李巽兼盐铁使，将以使局置于本行，经构已半，会佶拜命，坚执以为不可，遂令彻之。巽恃恩而强，时重佶之有守，就拜吏部侍郎。以疾除国子祭酒，寻迁工部尚书致仕。元和八年卒，年六十二，赠吏部尚书。佶清劲温敏，凡所定交，时称为第一流。与郑余庆特相友善，佶殁后，余庆行朋友之服，搢绅美之。

史臣曰：魏知古、卢怀慎、源乾曜、李元纮、杜暹、韩休、裴耀卿，悉蕴器能，咸居宰辅。或心存启沃，或志在荐贤，或出爱子为外官，或止屯田于关辅，或不受蕃人之赂，或坚劾伯献之奸，或广漕渠以充国用：此皆立事立功，有足嘉尚者也。卢、李、杜三君子，又以清白垂美简书，公孙弘之流也。乾曜职当机密，无所是非，持禄保身，焉用彼相？

赞曰：卢、魏、乾曜，弼违进贤。裴、韩、李、杜，远财劾奸。汗简书事，清风肃然。万岁之后，其名不刊。

关键词：旧唐书,列传

解释翻译[挑错/完善]

魏知古，深州陆泽人。秉性正直，早有才名。二十岁中进士，授官著作郎，兼修国史。长安年中(703)，他升迁任凤阁舍人、卫尉少卿。当时睿宗在藩国为相王，魏知古兼任相王府司马。神龙初年(705)，他升任吏部侍郎，依旧兼修国史，不久晋升荣誉职位银青光禄大夫。第二年，母亲去世离职守孝，期满授晋州刺史。睿宗即位，以老臣召拜黄门侍郎，兼修国史。

景云二年(711)，他任右散骑常侍。睿宗女金仙、玉真二公主入道门，睿宗下令为她们各造一道观，当时正是夏季盛暑时节，还是不停工。魏知古上疏力谏，请求皇上“：以安养百姓为治政之本。为两公主造道观，原本是树功德来祈福佑。但建两道观之地，都是百姓的住宅，匆忙迫逼，令他们迁移，他们扶老携幼，投靠无门，怨叹于道路，这既背人事，也违天时，兴无用的劳作，重不急之事务，群心摇摇，众口藉藉。陛下为人之父母，心下怎么能安呢？况且国有简册，君王的一举一动都要记载，动则左史书之，言则右史书之。因此非礼勿言，非礼勿动。只有这样，国君的举动，才算是慎重的。小臣所在之职责就是谏诤，再加上拿着史笔，如写下陛下不合常礼的举动，后人会怎么看？臣认为盛暑修观不行。伏愿陛下俯顺人欲，仰察天意，降圣旨，下德音，速罢功役，在晚年能为民众造福。”睿宗未采纳魏知古的意见。不久，他又进谏：“臣闻百姓以君为天，君以百姓为本，百姓安定就是治政之理，根基稳固国家就安宁。自从陛下翦除凶逆，君临宝位，百姓仰慕其德，以为朝有新政。但现在风教衰败，日甚一日，府库空虚，人力凋敝，劳役不止，官员日增。现在朝廷各部门官差不多有二千余人，太府的布帛已尽，太仓的米粮难以供给，又加上给二位公主造道观这一非急务之役，臣先前请求停止这一劳役，但仍未停止。今年，前水灾后旱灾，五谷不熟，若到明年春天，一定有饥荒。陛下为人父母，想什么方法来拯救呢？疗饥拯溺，须及时。现在又加上突厥为患，时间很久了，他们本无礼仪，哪里会有诚信呢？今即使派遣使节，来请求结姻亲，但豺狼之人，哪里会稳定呢？他们乘中国饥虚，在和亲之际，倘若窥测侵犯，国家怎么提防呢？臣所论及之事，很是急切，伏愿陛下特垂详察。”睿宗嘉其恳切直言，不久命他为代理宰相。玄宗在当太子的时候，魏知古兼任左庶子。没多久，又迁任户部尚书，其他职务如故。第二年拜侍中。

先天元年(712)冬，魏知古跟随玄宗在渭川打猎，因献诗讽喻：“曾闻复太康，五弟训禽荒；工后来冬狩，三驱盛礼张。顺时鹰隼击，讲事武功扬。奔走未及去，飞鸟岂暇翔。非熊从渭水，瑞雀想陈仓。此欲诚难纵，兹游不可常。子云陈羽猎，僖伯谏鱼棠。得失鉴齐楚，仁恩念禹汤。邕愿谅在宥，亭毒匪多伤。《辛甲》今为史，《虞箴》遂礼彰。”玄宗看了，亲笔加以褒扬：“诗，志之所凭借，写出自己的心怀，实际可以讽喻君王。因此扬雄陈述《羽猎》，马卿赋写《上林》，从诗经的《风》、《雅》，大都因此道理。我顷向温泉，观风省俗，时乘闲暇，畋猎于渭川，网开一面，展三驱之礼，亲自校猎，逐追鸟兽自乐。未料卿有箴规，无时不忘助我，不是真诚心怀，哪能如此？今赐卿五色绸五十段，用来表达我对箴规的奖励。”

先天二年(713)，魏知古封为梁国公。窦怀贞等将谋反，魏知古密奏此事。窦怀贞诛杀，玄宗赐知古实封二百户，彩绸五百段。仍觉得前面的赏赐太少，又亲下诏书：“魏知古去年七月以前，多次陈善道来助我，竭尽忠诚，奸臣有谋，事先奏其征兆。事君之节，良有可嘉。可加赐实封一百户。”这年冬天，玄宗派他到洛阳主持吏部尚书之事务，认为他很称职，并亲笔表扬他“能端本革弊，忘私徇公，正色而行，忠心不屈。镜面光净则妍媸都可反映出来，衡量已经做的事则轻重分得清清楚楚。朕远闻卿的政绩，很是称叹，今赐卿衣裳一套，以示我的关怀。”

开元元年(713)，官名改换，魏知古任黄门监。开元二年(714)，魏知古还京，玄宗经常向他咨询，恩意很厚，不久又改任紫微令。姚崇很忌妒畏惧他，暗加诽谤，后改任工部侍郎，罢免了宰相之职。开元三年(715)去世。享年六十九岁。御史大夫宋王景闻知而叹息说：“叔向直道而行，有古之遗风；子产爱及后世，有古之遗风；能二者兼有的，恐怕应是魏公！”朝廷追赠幽州都督，谥号忠。

魏知古当初任黄门侍郎时，上表推荐洹水县令吕太一、蒲州司功参军齐遆、前右内率府骑曹参军柳泽；到主持吏部尚书事务，又提拔人才用密县县尉宋遥、左补阙袁晖、右补阙封希颜、伊阙尉陈希然，后来这些人都一直处在清要地位，时论认为他有知人的好眼光。他有文集七卷。

源乾曜，相州临漳人。隋朝比部侍郎源师的孙子。父源直心，高宗时曾任司刑太常伯，因犯错误流配岭南而去世。乾曜中进士，在景云年中(710)，任谏议大夫。当时公卿百官三九射礼已久废，源乾曜却上疏道：“圣王教天下百姓，必制礼来正人情，人情正则家有孝子，国有忠臣。这一道理经久不衰，因为有理。因此君子三年不为礼，礼法一定会损坏；三年不为乐，乐一定崩坏。窃以为古代择士，先观射礼，来看清其和容之仪，并不是取一时之乐。关于射，可以区别正和邪，观德行，符合祭祀，打击敌人。古代圣王没有哪一个不相承袭的。臣窃见数年以来，射礼已废，有的因有关部门吝惜费用，便使大射有亏。臣愚以为所费的是财，所保全的却是礼。所以孔子说：‘尔爱其羊，我爱其礼’，现在时代更新，天下清明，臣望大射之礼仪不要废弃，圣人之教，始终进行，这样，天下就幸甚。”源乾曜不久调任梁州都督。

开元初年(713)，..王府的官吏中有犯法的。玄宗令左右的人寻求一个能做王府长史的人，太常卿姜皎荐举源乾曜，说他公正清明有才干，因此被召见与玄宗交谈，源乾曜交谈得神清气爽，对答得有条不紊，玄宗很是赏识，便拜为少府少监，兼..王府长史。不久迁任户部侍郎、兼御史中丞。没多久，调任尚书左丞。开元四年冬，源乾曜任黄门侍郎，代理宰相职务。仅十天，又与姚元之一同罢免了宰相职务。

当时玄宗要去洛阳，以源乾曜为京兆尹，为京师留守，源乾曜治政宽厚简朴，不严但合理。曾有仗内白鹰，因放飞时失其所在，玄宗令京兆官员捕捉。没多久在野外捕获，但那只白鹰挂在荆棘中死去，官吏都惧怕得罪，相顾失色。乾曜却慢慢地说：“事有巧的情况，死也有常理，主上仁明，应当不以此来罪责人。如果一定要处罚，我自认了，不须惧怕。”于是源乾曜便入朝自请失旨之罪，玄宗对所有情况全不问。大家佩服源乾曜临事不惧怕，并且能引过在己。他任京兆尹三年，政令始终如一。

开元八年(720)春，又任黄门侍郎，代理宰相。不久又加银青光禄大夫，升任侍中。过了较长一段时间，源乾曜上疏“：臣见显要官员的家中都是谋求京中的职务，贤才之士多任外官，王道要公平，不应如此。臣有三男都在京城任职。望调出二人为外官，来协调均平之道。”玄宗同意这意见，于是把他的儿子源弼由河南府参军调出任绛州司功，源薭由太祝调任郑尉。玄宗同时还下旨“：源弼等人的父亲在朝廷任要职，但很是谦虚严己，他担心的是在官吏之中不能用才失序，带头显谦让之德，请求将自己的二子调外职。左传中不是说过吗‘：晋范宣子让，其下皆让。’‘晋国之人，于是大和。’道之能行，仁哪里会远呢？”因此令文武百官父子兄弟三人并在京师任职的，随自己通容，依年龄资历处理，由此公卿子弟有一百余人由京官调出。不久，又有上书者，认为“国之执政，休戚相关，若不稍加恩宠，怎么能让他们尽心尽力呢”？开元十年(722)十一月，玄宗下旨凡中书门下均共食实封三百户。这一实封是由源乾曜和张嘉贞开始的。

源乾曜后又从玄宗东往泰山封禅，拜尚书左丞相，仍兼侍中。乾曜在执政的十年中，张嘉贞、张说相继任中书令，源乾曜不与他们争权，每事必推让。到李元..、杜暹主持政事，源乾曜便不参议，只是同意签名而已。当初，源乾曜由姜皎所引荐，才被重用。等姜皎获罪，被张嘉贞排挤，源乾曜竟然不相救援，当时人们以此讥讽源乾曜。开元十七年(729)秋，停止了他兼任的侍中职务。这年秋天，迁任太子少师，他以他的祖父名字为师而坚决辞谢，便任太子少傅，封安阳郡公。开元十九年(732)，玄宗到东都洛阳，源乾曜以年老多病，不堪随从，而留在京城养病。这年冬天去世。诏追赠幽州大都督。玄宗在洛阳城南门举哀，停止朝会两天。

杜暹，濮州濮阳人。父杜承志，在武则天称帝之初做过监察御史。当时，怀州刺史李文日柬为皇枝近属，被仇人所告，杜承志为他辩解。不久，李文日柬获罪，杜承志也受牵连，贬为方义县令。后又任天官员外郎。接着来俊臣等罗织罪名，陷害无辜扩大化，杜承志恐惧，便称病离官还乡，在家中去世。

自杜暹的高祖父到杜暹，五代同居，杜暹特别恭敬长辈，对继母孝顺，闻名乡里。开始，中举授婺州参军，任满将还乡，州吏赠送他万余张纸，杜暹只接受了一百张，其余全还给他们。当时他的同僚来告别的，见了叹道：“这与过去清廉的官吏接受一个大钱，有什么不同？”不久，杜暹授郑县县尉，又以清廉节俭为世人称扬。华州司马杨孚，公正耿直之官，他很赏识看重杜暹。不久杨孚升任大理正，杜暹因公事受牵累送法司断罪，杨孚对人说“：如果这样好的县尉都获罪，那么公正清廉之士怎么不灰心呢？”并特此向执政推荐杜暹，由此杜暹授大理评事。

开元四年(716)，杜暹升任监察御史，前往碛西屯田驻军。正碰上安西副都护郭虔馞和西突厥可汗史献、镇守使刘遐庆等不和，互相上奏指责。朝廷令杜暹查其实际情况。当时杜暹已在返回途中，已到凉州。他接到诏令又往碛西，进入突骑施，来考核郭虔馞等错误实况。藩人送给他黄金，杜暹坚决不受，左右的人说“：公远道出使这边远的地方，不可失藩人的情。”杜暹不得已，接受了。后将黄金埋下，出境以后，才通知藩人去收取。藩人大惊，过沙漠追赶不到，才罢了。杜暹后升任给事中，因继母去世守丧而离职。开元十二年(724)，安西都护张孝嵩调任太原尹，有人推荐杜暹出使安西，因藩人伏其清正廉洁办事慎重，很佩服他，于是特殊对待，升拜黄门侍郎，兼安西副大都护。杜暹单骑赴任。第二年，于阗王尉迟眺私下勾结突厥和一些藩国图谋叛乱，杜暹秘密探知其谋，便带兵逮捕并处死，诛其党羽五十余人，另外立了君长，于阗才安定下来。杜暹以功特加授光禄大夫的荣誉职务。杜暹在安西四年，安抚将士，不怕劳苦，很得汉人和各族人的爱戴。

开元十四年，朝廷任命杜暹代理宰相，并派中使前往迎接。玄宗见他，赐绢二百匹，马一匹，住宅一区。后来他与李元..不和，罢免了宰相，出任荆州大都督府长史。后又历任魏州刺史、太原尹。开元二十年(732)，玄宗到北都，拜杜暹为户部尚书，便令扈从入京。到东都，任杜暹为京都留守。杜暹抽调值班的卫士，修缮三宫，加固城池，亲自巡逻检查，从不懈怠。玄宗得知此情特嘉奖他，赐敕书道“：卿一向以清廉耿直，加之勤奋能干出名。自从委任为留守，每事多能，治政使下属整肃，恩惠能施及百姓。城池宫室，时时修饰，很有成绩，也不过分劳累人力。甚善甚善，很慰我心。”不久代李林甫为礼部尚书，封魏县侯。开元二十八年(740)病逝，享年六十余岁，诏赠尚书右丞相。

杜暹在家孝敬长辈爱弟妹，对他继母弟杜昱爱抚甚厚，但是昱平素不学无术，每当朝谈论，言谈肤浅。杜暹常以公正清廉勤劳节俭为己任，有时也有免不过情分而为的事。他二十岁就自己发誓不受亲友馈赠，一生如此。到去世时，玄宗很怜惜，派中使就家中吊丧，赐绢三百匹。尚书省和老同僚，也赠财物助丧葬，他的儿子遵父亲生前的教导，皆拒绝不受。太常给杜暹谥号为贞肃。右司员外郎刘同升、都官员外郎韦廉以杜暹有忠孝之美，认为所谥没有完全表现他的品行，建议更改。太常博士裴总坚持说：“杜尚书因居丧受职，虽然为了国家，但不能称孝，请依旧为定。”他的儿子杜孝友上到朝廷向玄宗陈诉，才令所司仔细审定，终于谥贞孝。

韩休，京兆长安人。伯父韩大敏，在武则天称帝之初为凤阁舍人。当时梁州都督李行褒为部下诬告，说他有反意。武则天令韩大敏到梁州审理。有人对韩大敏说“：李行褒是李姓的近属，太后的本意就是要除掉他们，你不小心而违逆了她的旨意，祸将不小，不可不为自身考虑。”韩大敏说“：哪里有求自身安全而陷人非罪的？”竟上奏为李行褒申雪。武则天又命御史复审，便构成其罪。韩大敏因审案失情而有罪，这一罪与知反不告等同，因此赐死于家中。韩休的父亲韩大智，官至洛州司功。

韩休早年，词学很好。初应举，授桃林县丞。又在举贤良时，唐玄宗亲自在春宫问国政治理，韩休与校书郎赵冬曦同时中举人，授左补阙。不久被任为主爵员外郎，历任中书舍人、礼部侍郎，兼主管制诰，后外任虢州刺史。当时虢州因地在两京之间，皇上总在京都或东都，是最近的州，所以常常被支派税草来充实未用的马厩。韩休奏请税草能均配各州，中书令张说驳道：“如果独免虢州，就要移给另外的州，作为地方官欲为私惠，就国情而论本来不可依从。”于是下令不许。韩休又将上奏，僚吏说：“连续上奏一定会违逆执政之意。”韩休说“：为刺史不能救百姓之弊，怎么来治政！如一定会逆上得罪，我也心甘情愿。”韩休竟坚持提出而获免治罪。过了一年多，以母丧离职，坚持陈述诚心要求终丧礼，得到同意。守丧完，韩休授工部侍郎，仍主管制诰，升迁尚书右丞。

开元二十一年(733)，侍中裴光庭去世，玄宗令肖嵩推荐贤人来代替裴光庭。肖嵩很是称扬韩休心志和品行，于是便拜黄门侍郎，任代理宰相。韩休生性耿直，不会趋炎附势，任职后，很符当时民望。不久，有万年尉李美玉得罪，上特令流配岭外，韩休上奏说：“李美玉小官，所犯的又不是大罪，现今朝廷有大罪，尚不能去，怎么能舍大而取小呢！臣窃以为金吾大将军程伯献，恃皇上的恩宠，任职贪图财利，住宅车马，超越身份过分放纵。臣请先出程伯献，然后给李美玉治罪。”玄宗开始不同意。韩休坚持提意见“：李美玉这样的小官都不能容，那么像程伯献这样的巨猾怎能不问！陛下如不出程伯献，臣就不敢奉诏流放李美玉。”玄宗认为韩休率直忠诚，就同意了。当初，肖嵩认为韩休柔和易控制，所以引荐他。韩休既主政事，对肖嵩的意见多有矫正，于是他与韩休不和，宋王景闻知说“：未料道韩休竟能如此，这真是仁者之勇啊！”

这年夏天，韩休加银青光禄大夫的职称，十二月，调任工部尚书，罢免宰相职务。开元二十四年(736)，调任太子少师，封宜阳子。开元二十七年病卒。年六十八岁。追赠扬州大都督，谥号文忠。宝应元年(762)重赠太子太师。

上一篇：列传·卷四十七

下一篇：列传·卷四十九

全   文：旧唐书

