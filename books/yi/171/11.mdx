---
---
---
title: 汉诗六首
---




かんし





早春下利根川


水上黄昏欲雨天，

春寒抱病下长川。

菰荻未萌凫鸭罕，

不似江南旧画船。





春河马


悠悠独住别乾坤，

美丑贤愚任俗论。

河马槛中春自在，

团团屎粪二三痕。





夜怀


曾嗟文章拂地空，

旧时年少志望隆。

文誉未飏身疲病，

十有余年一梦中。





咏上田氏


世俗粗笨我不关，

毫厘尚检细微间。

斯人致密时逾度，

往往追麋不见山。





晚晴见长虹


雨后熏风淡碧穹，

鲜丛埋壑似青绒。

遥见翠微烟上处，

一片残云吐彩弓。





五月五日自哂戏作


行年三十一，狂生迎诞辰。

木强嗤世事，狷介不交人。

种花穷措大，书蠹病瘦身。

不识天公意，何时免赤贫。